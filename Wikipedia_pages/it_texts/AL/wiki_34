{"id": "1473132", "revid": "767487", "url": "https://it.wikipedia.org/wiki?curid=1473132", "title": "Armando Casalini", "text": "Segretario del Partito Repubblicano, divenne in seguito deputato fascista.\nBiografia.\nPrimi anni e avvicinamento alla politica.\nNato in una famiglia povera di Forl\u00ec, operaio meccanico di idee repubblicane e autodidatta, diresse nel 1910 \"Il Pensiero Romagnolo\", fu amico di Pietro Nenni e partecip\u00f2 alle proteste politiche e sociali del giugno 1914 culminate nella \"Settimana rossa\".\nAllo scoppio della prima guerra mondiale si arruol\u00f2 come volontario ciclista bench\u00e9 avesse una malformazione fisica permanente che lo rendeva inabile al servizio militare.\nIniziato il 6 giugno 1916 alla Massoneria nella loggia \"Aurelio Saffi\" di Forl\u00ec, subito dopo divenne segretario del Partito Repubblicano, carica che tenne a partire dal luglio 1916 fino all'aprile del 1920. \nA seguito della costituzione dei Fasci di combattimento si avvicin\u00f2 alle posizioni di Mussolini: nel 1922 lasci\u00f2 il partito che aveva guidato fondando con altri ex repubblicani l'organizzazione filofascista \"Unione Mazziniana Nazionale\". Nel 1924, candidato nel cosiddetto \"listone\" fascista, fu eletto al Parlamento per la circoscrizione della Lombardia.\nOmicidio.\nNominato vicesegretario generale delle Corporazioni sindacali, fu assassinato su un tram a Roma con tre colpi di rivoltella sotto gli occhi della figlia Lidia. L'omicida, il carpentiere comunista Giovanni Corvi, lo assal\u00ec al grido di \"Vendetta per Matteotti!\". La stampa diede ampio risalto all'avvenimento descrivendo l'assassino come uno squilibrato.\nAi suoi solenni funerali il 15 settembre 1924 partecip\u00f2 lo stesso Benito Mussolini, la commemorazione fu tenuta da Edmondo Rossoni. \u00c8 sepolto al Cimitero del Verano a Roma.\nRiconoscimenti.\nAlla memoria di Armando Casalini fu intitolata una prestigiosa societ\u00e0 polisportiva bresciana, il Gruppo Sportivo Armando Casalini. Fino al 1945 era a lui intitolato anche uno slargo al quartiere della Balduina in Roma, poi dedicato, a guerra finita, al martire delle Fosse Ardeatine Giuseppe Cordero di Montezemolo.\nBibliografia.\nVittorio Gnocchini, \"L'Italia dei liberi muratori: brevi biografie di massoni famosi\", Milano, Mimesis Edizioni, 2005."}
{"id": "1473133", "revid": "287204", "url": "https://it.wikipedia.org/wiki?curid=1473133", "title": "Baleni", "text": ""}
{"id": "1473134", "revid": "117526355", "url": "https://it.wikipedia.org/wiki?curid=1473134", "title": "B\u0103leni (D\u00e2mbovi\u021ba)", "text": "B\u0103leni (in ungherese \"Balal\u00e9ny;\" in serbo \u0411\u0430\u043b\u0435\u043d\u0438, in bulgaro \u0411\u044a\u043b\u0435\u043d\u0438) \u00e8 un comune della Romania di 8.331 abitanti, ubicato nel distretto di D\u00e2mbovi\u021ba, nella regione storica della Muntenia.\nIl comune \u00e8 formato dall'unione dai due villaggi di B\u0103leni-Rom\u00e2ni e B\u0103leni-S\u00e2rbi.\nStoria.\nL'area del Comune di B\u0103leni \u00e8 abitata fin dall'antichit\u00e0. Le ricerche archeologiche condotte nel giugno 1973 hanno portato alla scoperta di insediamenti dei secoli V-VI. Il paese di Baleni \u00e8 attestato da documenti della met\u00e0 del XV secolo sotto il nome di paese di Rusi "}
{"id": "1473137", "revid": "121744234", "url": "https://it.wikipedia.org/wiki?curid=1473137", "title": "Oratorio della Madonna dei Sette Dolori", "text": "L'oratorio della Madonna dei Sette Dolori si trova a Casciana Terme.\nStoria e descrizione.\nFaceva parte di un ospedale dedicato a san Bartolomeo. Collocato all'inizio del castello di Aqui forse inizialmente ebbe la destinazione di accogliere i pellegrini e i poveri di passaggio. II vescovo di Lucca nelle visite pastorali lo visit\u00f2 e dispose che, come opera pia, adempisse a questa funzione con decoro.\nSull'unico altare si trova un affresco con un gruppo centrale della Piet\u00e0 \u2013 la \"Madonna Addolorata\" che tiene in grembo Ges\u00f9 morto - attribuito dal padre Giovanni Mariti (1736-1806), nel suo \"Odeporico\", a Giunta Pisano, appoggiandosi al parere dell'abate Ranieri Tempesti, noto pittore de1 '700. Ai lati sono state aggiunte le figure di san Bartolomeo, scorticato vivo, titolare dello spedale, e di san Rocco, che mostra la piaga della peste.\nL'oratorio \u00e8 servito anche da sepoltura per i fedeli. Tra le lapidi funebri da notare quella posta ai piedi dell'altare, che segnala la tomba del pievano Marinetti e di sua sorella, uccisi insieme nel 1750 da un pretendente di lei, a cui il fratello si opponeva. Un'altra tomba \u00e8 di un forestiero spagnolo morto durante le cure.\nL'oratorio \u00e8 stato usato anche dalla Confraternita della Misericordia locale, che vi ha lasciato come ricordo nella parete a sinistra la memoria dei suoi caduti nella guerra del 1915 \u2013 1918 e la devozione a sant'Antonio da Padova.\nDi propriet\u00e0 delle famiglie Borri, che ne curarono gli ultimi restauri nel 1964, l'oratorio \u00e8 diventato la chiesa della contrada della Casina, che l'ha ridecorato nel 1986 e 1995. Sulla parte destra Africano Paffi ha dipinto due affreschi della Madonna e san Giovanni ai piedi di un crocifisso ligneo.\nOltre alle gi\u00e0 citate opere era presente nell'oratorio un affresco importante della scuola di Benozzo Gozzoli, andato perduto.\nPurtroppo oggi l'oratorio si trova in un deprecabile stato di abbandono. La conservazione dell'ambiente, e in particolare dell'affresco di rilevante valore storico e artistico che ospita, \u00e8 messa in grave difficolt\u00e0 dagli escrementi dei piccioni che indisturbati trovano ospitalit\u00e0 nell'oratorio."}
{"id": "1473139", "revid": "2039709", "url": "https://it.wikipedia.org/wiki?curid=1473139", "title": "Moncagua", "text": "Moncagua \u00e8 un comune del dipartimento di San Miguel, in El Salvador."}
{"id": "1473142", "revid": "767487", "url": "https://it.wikipedia.org/wiki?curid=1473142", "title": "Nueva Guadalupe", "text": "Nueva Guadalupe \u00e8 un comune del dipartimento di San Miguel, in El Salvador."}
{"id": "1473143", "revid": "26415", "url": "https://it.wikipedia.org/wiki?curid=1473143", "title": "Reale Accademia dei Lincei", "text": ""}
{"id": "1473147", "revid": "76963", "url": "https://it.wikipedia.org/wiki?curid=1473147", "title": "Max Elliott Slade", "text": "Biografia.\nMax \u00e8 nato a Pasadena, California da John e Betty Slade. Tutta la famiglia \u00e8 composta da attori locali, Max frequenta la Pasadena High School e pratica il karate diventando cintura marrone a soli 11 anni.\nCarriera.\nSfruttando le conoscenze dei suoi genitori inizia la carriera da attore con un piccolo ruolo in \"Parenti, amici e tanti guai\". Grazie alla sua conoscenza delle arti marziali ottiene il ruolo di \"Colt\" nella fortunata serie per bambini \"Tre ragazzi ninja\". In seguito appare anche nel film \"Apollo 13\" diretto da Ron Howard a fianco di Tom Hanks, proponendosi come una promessa del cinema. Negli anni successivi il suo nome \u00e8 spesso affiancato a quello di Jonathan Brandis, River Phoenix e Macaulay Culkin, altri ragazzi che hanno debuttato nel cinema giovanissimi con grande successo ma poi non sono pi\u00f9 riusciti a ripetersi (facendo anche una fine drammatica in alcuni casi).\nA causa del mancato decollo della carriera artistica dopo un grande successo iniziale, Max si \u00e8 allontanato dal mondo del cinema. Si \u00e8 laureato in Antropologia presso la University of Southern California, ha lavorato in un bar, \u00e8 istruttore di yoga e ha suonato nei gruppi Haden e Vishuda."}
{"id": "1473148", "revid": "767487", "url": "https://it.wikipedia.org/wiki?curid=1473148", "title": "B\u0103rbule\u021bu", "text": "B\u0103rbule\u021bu \u00e8 un comune della Romania di 2.086 abitanti, ubicato nel distretto di D\u00e2mbovi\u021ba, nella regione storica della Muntenia.\nIl comune \u00e8 formato dall'unione di 3 villaggi: B\u0103rbule\u021bu, Cet\u0103\u021buia, Gura B\u0103rbule\u021bului."}
{"id": "1473149", "revid": "287204", "url": "https://it.wikipedia.org/wiki?curid=1473149", "title": "Barbuletu", "text": ""}
{"id": "1473151", "revid": "2111144", "url": "https://it.wikipedia.org/wiki?curid=1473151", "title": "Nuevo Ed\u00e9n de San Juan", "text": "Nuevo Ed\u00e9n de San Juan \u00e8 un comune del dipartimento di San Miguel, in El Salvador.\nIl 10 dicembre 1979, la citt\u00e0 di \"San Juan Lempa\" cambi\u00f2 il suo nome in \"Nuevo Ed\u00e9n de San Juan\".\nNote.\n "}
{"id": "1473153", "revid": "2130303", "url": "https://it.wikipedia.org/wiki?curid=1473153", "title": "Pieve di San Giovanni e Santa Maria Assunta", "text": "La pieve di San Giovanni e di Santa Maria Assunta si trova a Cascina.\nStoria.\nIl documento pi\u00f9 antico riferito dalla pieve risale al 26 luglio 750 e si riferisce ad un\u2019elargizione di beni da parte di un certo \"vir devotus\" Racolo.\nCome sostenne Ludovico Antonio Muratori nel tomo 3\u00b0 delle \"Antiquitates Italicae Medii Aevi\" negli anni 801, 819 e 876 a Cascina esisteva una \"plebs battesimalis cum curte\".\nLa pieve tuttavia come la vediamo oggi fu costruita alla fine dell'XI secolo e terminata nella prima met\u00e0 del secolo successivo. Anche il campanile \u00e8 del XII secolo, ma la parte superiore venne ricostruita alla fine del Duecento.\nDescrizione.\nEsterno.\nLa facciata a capanna \u00e8 in pietra verrucana con intarsi di marmo e ardesia. \u00c8 spartita in cinque parti da lesene e archi ciechi che, curiosamente, si prensentano di diversa dimensione ed altezza. Tre di questi includono i tre portali e tre archi ciechi pi\u00f9 piccoli, mentre gli altri due hanno le tipiche losanghe scalate o rombi gradonati tipici dello stile romanico-pisano.\nTre archeggiature scandiscono anche la parte superiore, in cui \u00e8 presente una bifora al centro e si ripete il motivo della losanga ai lati, impreziosita da intarsi marmorei. Il timpano presenta due oculi affiancati ad una croce centrale, in intarsio marmoreo.\nI fianchi della chiesa sono decorati con una fascia continua di archetti monolitici in cui spiccano motivi a rosette e fiori. Interessante sul versante destro un\u2019iscrizione relativa a Federico II re di Sicilia (1228), probabilmente elemento di spoglio proveniente dal meridione. Alessandro da Morrona, nella sua opera \"\"Pisa illustrata nelle arti e nel disegno\",\" sostenne che nella chiesa \"\"molto diaspro di Sicilia ivi spicca\",\" e questo sarebbe dovuto proprio all\u2019iscrizione stessa che recita \"Federico II Re di Sicilia\".\nInterno.\nLa chiesa \u00e8 a pianta basilicale a tre navate, spartite da otto archi a tutto sesto per lato, sei colonne monolitiche in gran parte marmoree, ma anche di granito rosa e marmo cipollino, e dotate di capitelli corinzi e infine un pilastro al centro a sostituire la quarta colonna. La navata centrale termina con un\u2019abside semicircolare, mentre le due laterali sono a fondo piatto.\nLa navata centrale \u00e8 coperta da un soffitto a cassettoni lignei probabilmente non originale, mentre le due laterali hanno volte a crociera.\nTra le opere conservate all\u2019interno, due frammenti d'affresco trecenteschi sul pilastro destro con la \"\"Madonna con Bambino\", una \"Madonna con Bambino\"\" in terracotta attribuita a Benedetto da Maiano (XV secolo), un'acquasantiera romanica del XII secolo."}
{"id": "1473157", "revid": "110157", "url": "https://it.wikipedia.org/wiki?curid=1473157", "title": "Bezdead", "text": "Bezdead \u00e8 un comune della Romania di 4.825 abitanti, ubicato nel distretto di D\u00e2mbovi\u021ba, nella regione storica della Muntenia.\nIl comune \u00e8 formato dall'unione di 6 villaggi: Bezdead, Bro\u0219teni, Costi\u0219ata, M\u0103gura, Tunari, Valea Morii."}
{"id": "1473161", "revid": "118849560", "url": "https://it.wikipedia.org/wiki?curid=1473161", "title": "Punta di Charbonnel", "text": "La Punta di Charbonnel (in francese \"Pointe de Charbonnel\") \u00e8 una montagna delle Alpi Graie alta 3.760\u00a0m s.l.m., la pi\u00f9 alta delle Alpi di Lanzo e dell'Alta Moriana.\nCaratteristiche.\nLa montagna, interamente in territorio francese, \u00e8 situata a nord del Rocciamelone, ad ovest della Croce Rossa; domina l'abitato di Bessans e di Av\u00e9role nella Maurienne.\nSi tratta della montagna pi\u00f9 alta dell'omonimo gruppo che \u00e8 collocato tra la \"Valle dell'Av\u00e9role\" e la \"Valle del Ribon\". Nel versante nord-ovest della montagna si adagia il \"ghiacciaio di Charbonnel\".\nSalita alla vetta.\nSi pu\u00f2 salire sulla vetta partendo dalla localit\u00e0 di Bessans denominata \"Vincendi\u00e8res\" (1.830\u00a0m). Si attraversa dapprima il \"torrente Av\u00e9role\" e poi si prende un sentiero in direzione nord e che costeggia il \"torrente Charbonnel\". Si risale il vallone e poi si risale il \"ghiacciaio di Charbonnel\".\nLa montagna viene salita in primavera con la tecnica dello sci alpinismo."}
{"id": "1473163", "revid": "104412551", "url": "https://it.wikipedia.org/wiki?curid=1473163", "title": "Metodo Hare-Niemeyer", "text": "Il metodo Hare o Hare-Niemeyer (o dei resti pi\u00f9 alti), \u00e8 un metodo matematico per l'attribuzione dei seggi nei sistemi elettorali che utilizzano il metodo proporzionale.\n\u00c8 uno (e il pi\u00f9 rappresentativo) dei possibili metodi \"del quoziente e i pi\u00f9 alti resti\", che stabilisce la quota di voti che bisogna raggiungere per ottenere un seggio.\nPorta il suo nome da Thomas Hare (1806-1891), un britannico che invent\u00f2 il sistema dei quozienti utilizzati anche nel meccanismo del voto singolo trasferibile. L'altro nome \u00e8 quello del matematico tedesco Horst Friedrich Niemeyer (1931-2007) che ha dato il suo nome al metodo usato dal Bundestag dal 1987 al 2005.\nIl metodo.\nTale metodo pu\u00f2 essere spiegato suddividendolo in due sottometodi: metodo della quota e metodo dei resti pi\u00f9 alti.\nMetodo della quota.\nTramite la formula Q = (V/N) (Q = quoziente di Hare, V = voti degli elettori, N = numero di seggi), si determina il coefficiente Q che servir\u00e0 a stabilire il numero di voti necessari per ottenere un seggio. Quindi se un partito ottiene X voti, tramite la formula Y = X/Q si potr\u00e0 calcolare il numero Y di seggi da assegnare. Il risultato di Y \u00e8 spesso un numero non intero e la parte decimale rappresenta la parte del numero di seggi che non vengono assegnati col metodo della quota a quel partito. Per completare l'assegnazione si ricorre quindi al successivo metodo dei resti pi\u00f9 alti.\nMetodo dei resti pi\u00f9 alti.\nLa parte decimale di Y rappresenta la parte di seggi rimanenti e non assegnati dal metodo della quota. Sia YI la parte intera di Y. Con la formula R = X - (YI * Q) si ottengono il numero dei voti (R = il resto dei voti) che serviranno per calcolare la successiva assegnazione dei seggi. Ad ogni partito corrisponde un numero R: l'insieme di questi numeri, ciascuno associato ad uno specifico partito, verr\u00e0 ordinato per valori decrescenti. Si procede quindi all'assegnazione di un seggio per partito (fra quelli rimasti non assegnati) a partire dal partito con maggior resto fino a quando non viene esaurita la disponibilit\u00e0 dei seggi non assegnati.\nEsempio.\nAlle elezioni del Parlamento dello Stato di Zanarkand, composto da 8 seggi, si presentano quattro partiti. Il numero dei votanti/voti espressi \u00e8 423.000.\nI risultati elettorali sono i seguenti:\nL'applicazione del metodo Hare porta alla creazione di una tabella in cui vengono individuati il numero di seggi spettanti a ogni partito.\nLa quota Q, per quanto detto sopra \u00e8: Q = 423.000/8 = 52.875\nCome risulta chiaro rimangono non assegnati 2 seggi degli 8 a disposizione. Quindi, ai seggi da quota andranno aggiunti i 2 seggi che sono rimasti fuori dal calcolo della quota, che andranno ripartiti col metodo dei resti, ovvero assegnandoli ai partiti col maggior numero di resti fino a esaurimento.\nDiversi metodi di quozienti.\nVariando il quoziente utilizzato, sono stati creati tre principali varianti del sistema in questione:"}
{"id": "1473171", "revid": "547034", "url": "https://it.wikipedia.org/wiki?curid=1473171", "title": "Pieve dei Santi Ippolito e Cassiano (San Casciano, Cascina)", "text": "La pieve dei Santi Ippolito e Cassiano si trova a San Casciano, nel comune di Cascina, in provincia di Pisa.\nStoria.\n\u00c8 ricordata in un documento datato 12 aprile 970, facente parte dell'Archivio Arcivescovile di Pisa e probabilmente anche in un altro documento risalente al giugno 857. Alcuni documenti dei secoli IX-XI attestano che nel paese era gi\u00e0 presente un pievania. Nella ristrutturazione della seconda met\u00e0 del XII secolo intervenne Biduino, uno dei massimi rappresentanti della cultura artistica del tempo, autore dell'architrave del portale centrale, corredato da due iscrizioni di cui una con la data 1180.\nBench\u00e9 ebbe il suo massimo splendore nei secoli X-XII, il plebanato di San Casciano nel XIV secolo comprendeva ancora ben 21 chiese: Santa Maria di Zambra; Santo Stefano a Macerata; San Jacopo di Navacchio; Sant' Andrea a Moscajola; San Benedetto a Settimo; San Martino al Bagno; San Prospero a Oliveto; San Bartolommeo di Moroni; San Giorgio a Bibbiano; San Michele a Casciaula; San Frediano in Gonfo; San Frediano a Settimo; San Michele a Celaiano; San Prospero di Via Cava; San Pietro in Castello; San Miniato a Macerata; San Lorenzo a Pagnatico; San Salvadore d'Oliveto; Santa Maria al Trebbio; San Martino a Vignolo; San Michele a Marciana.\nA San Casciano era presente anche un castello oggi scomparso. Il castello di San Casciano del Val d'Arno pisano \u00e8 menzionato in un'altra carta della Primaziale di Pisa dell'anno 1120, all'occasione che due coniugi donarono ad Atto arcivescovo pisano fra le altre cose la quarta porzione del castello di San Casciano con un pezzo di terra vignata di 40 stiora.\nNel XIV secolo la pieve cominci\u00f2 un periodo di declino, soprattutto a causa della perdita del potere politico dei signori di San Casciano, tra cui Ugolino della Gherardesca. Trasformata in parrocchia, questa nel 1833 annoverava 841 abitanti.\nDescrizione.\nEsterno.\nL'edificio presenta unitariet\u00e0 di concezione e di decorazione, come dimostra la qualit\u00e0 delle sculture architettoniche dell'esterno, ma anche le mensole, le cornici, i capitelli d'imposta nella parte inferiore della facciata.\nLa facciata in pietra verrucana \u00e8 divisa orizzontalmente da un\u2019esile cornice in due registri. Quello inferiore \u00e8 ripartito verticalmente da due semipilastri quadrati (ai lati) e da quattro lesene ad articolare gli spazi in cinque parti. Semipilastri e lesene sono decorati in alto da semi-capitelli su cui poggiano cinque archi ciechi includenti loculi e losanghe, secondo lo stile del romanico pisano.\nI tre portali, delimitati da pilastrini a base rettangolare, sono sormontati da architravi scolpite a bassorilievo e due lunette ancora pi\u00f9 sopra. L\u2019architrave centrale \u00e8 opera di Biduino e reca nell\u2019iscrizione la sua firma e la data (1180). Raffigura la \"Resurrezione di Lazzaro\" e l\u2019\"Ingresso di Cristo in Gerusalemme\". Quella di sinistra raffigura una \"scena di caccia\" con due uomini intenti a suonare il loro corno (simbolo della civilt\u00e0) in mezzo ad animali reali e fantastici (simbolo del demonio). Quella di destra riporta invece \"due grifoni\" (incrocio tra leone e aquila) o \"ippogrifi\" (incrocio tra grifone e cavallo) che rappresentano il Cristo che \"doma un orso\", simbolo del male.\nAi due angoli della facciata ci sono \"due leoni che puniscono\" (a destra) \"o proteggono\" (a sinistra) \"un uomo\", simbolo dell\u2019opera salvifica o punitiva del Cristo (rappresentato dal leone). Nella lunetta centrale un \"volto gentilizio con gli occhi spalancati\", simbolo del fedele.\nIl registro superiore \u00e8 incompleto ed appare nella sua parte centrale assai pi\u00f9 basso di quanto progettato inizialmente (si noti la posizione della bifora rispetto ai due spioventi). Le due porzioni laterali poi sono prive di paramento murario.\nIl campanile \u00e8 stato ricostruito pi\u00f9 volte, l'ultima dopo la seconda guerra mondiale in quanto fu fatto saltare dai tedeschi in ritirata. Si presenta in stile stridente con il resto della costruzione.\nInterno.\nL\u2019interno spoglio si presenta con tre navate sormontante da capriate e terminanti con un\u2019abside semicircolare (quella centrale) e due pareti piatte (quelle laterali). La navata centrale, pi\u00f9 alta, \u00e8 delimitata su ciascun lato da otto archi a tutto sesto retti da sei colonne, con capitelli medievali di chiese precedenti o romani di spoglio, e da un pilastro a base quadrata a sostituire la quinta colonna.\nAll'interno si conservano l'antico fonte battesimale monolitico ad immersione (forse dell'XI secolo) e una terracotta della bottega di Andrea della Robbia raffigurante il \"Battesimo di Ges\u00f9\". Le tele sono di vari artisti dei secoli XVI-XVIII."}
{"id": "1473172", "revid": "2226550", "url": "https://it.wikipedia.org/wiki?curid=1473172", "title": "Polizia amministrativa", "text": "La polizia amministrativa indica una funzione caratterizzata da un complesso di poteri attribuiti dalla legge alla pubblica amministrazione per garantire da turbative lo svolgimento delle attivit\u00e0 disciplinate da una legge amministrativa, ovvero afferente al diritto amministrativo.\nInquadramento ed attivit\u00e0.\nStoricamente si definiva polizia amministrativa come quel corpo dedito alle attivit\u00e0 di prevenzione non riferibili all'attivit\u00e0 di polizia giudiziaria, tra le quali: polizia stradale, polizia annonaria, polizia commerciale, polizia edilizia, polizia urbana e rurale.\nEssa svolge attivit\u00e0 preventive e repressive, a carattere accessorio e strumentale all'attivit\u00e0 di amministrazione attiva, che si esplica attraverso la regolamentazione di determinate attivit\u00e0, il rilascio di permessi per lo svolgimento delle medesime, l'imposizione di sanzioni amministrative in caso di violazioni.\nNel mondo.\nItalia.\nin Italia il ruolo e la funzione della nozione di polizia amministrativa viene invece in gioco in occasione della cosiddetta \"seconda regionalizzazione\", ossia con il secondo consistente trasferimento di funzioni alle Regioni e agli altri enti locali avvenuto durante gli anni settanta, che venne disposto tramite Decreto del Presidente della Repubblica 24 luglio 1977 n. 616.\nIl Decreto legislativo 112/1998 precis\u00f2, all'art. 1 che:"}
{"id": "1473173", "revid": "1305772", "url": "https://it.wikipedia.org/wiki?curid=1473173", "title": "Bilciure\u0219ti", "text": "Bilciure\u0219ti \u00e8 un comune della Romania di 1.678 abitanti, ubicato nel distretto di D\u00e2mbovi\u021ba, nella regione storica della Muntenia.\nIl comune \u00e8 formato dall'unione di 2 villaggi: Bilciure\u0219ti e Suseni-Socetu."}
{"id": "1473175", "revid": "287204", "url": "https://it.wikipedia.org/wiki?curid=1473175", "title": "Bilciuresti", "text": ""}
{"id": "1473176", "revid": "1305772", "url": "https://it.wikipedia.org/wiki?curid=1473176", "title": "Tony Miles", "text": "Gli inizi.\nTony Miles nacque a Edgbaston, sobborgo a sud-ovest di Birmingham, popolosa citt\u00e0 industriale situata nel centro dell'Inghilterra.\nNel 1968 vinse il campionato giovanile inglese (under 14).\nNel 1973 si aggiudic\u00f2 la medaglia d'argento nel campionato del mondo juniores giocatosi nella regione del Teesside, nel nord-est dell'Inghilterra. \nQuesto costitu\u00ec il suo esordio nelle competizioni a livello internazionale.\nL'anno successivo vinse il titolo mondiale juniores a Manila, capitale delle Filippine.\nSi iscrisse alla facolt\u00e0 di matematica presso l'Universit\u00e0 di Sheffield, ma successivamente la abbandon\u00f2 per dedicarsi esclusivamente agli scacchi.\nIl maestro.\nNel 1976 ottenne dalla FIDE il titolo di grande maestro, diventando il primo scacchista del Regno Unito ad ottenere questo riconoscimento.\nNegli anni ottanta ottenne una serie di buoni risultati che stimolarono la crescita del movimento scacchistico britannico, portando al titolo di grande maestro nomi quali: Raymond Keene, John Nunn, Jonathan Speelman e altri a seguire.\nGioc\u00f2 e vinse contro campioni come Vasilij Smyslov, Michail Tal' e Boris Spasskij.\nFamosa la sua vittoria nel campionato europeo a squadre del 1980 a Skara (Svezia) dove riusc\u00ec a battere il campione del mondo in carica Anatolij Karpov giocando con il nero la difesa San Giorgio (1. e4 a6!? ).\nNel 1982 a Torquay, nel sud-ovest dell'Inghilterra, vinse il suo unico campionato britannico. Arriv\u00f2 all'apice della sua carriera nel gennaio del 1984 quando era al 18\u00ba posto nella classifica mondiale con 2.599 punti Elo.\nGioc\u00f2 in Italia nel 27\u00ba torneo di capodanno di Reggio Emilia 1984/85 (vinto da Lajos Portisch), classificandosi 7\u00ba-8\u00ba su 12 partecipanti.\nNel 1985 al torneo di Tilburg, nei Paesi Bassi, si classific\u00f2 primo alla pari con Robert H\u00fcbner e Viktor Kor\u010dnoj giocando sdraiato a pancia in gi\u00f9 sopra un tavolo, non potendo sedersi per una ferita al posteriore.\nNello stesso anno non riusc\u00ec a qualificarsi nel torneo interzonale di Tunisi, valido per accedere al torneo dei candidati, in quanto fu superato da Nigel Short, che cos\u00ec divenne il primo britannico a parteciparvi.\nNelle olimpiadi degli scacchi del 1986 tenutesi a Dubai gioc\u00f2 in prima scacchiera (+3\u00a0\u2013 3 =3), contribuendo a far vincere alla squadra britannica una storica medaglia d'argento.\nGarri Kasparov costitu\u00ec per lui un ostacolo insuperabile; dopo un match perso per 5,5-0,5 Miles raccont\u00f2:\n\u00abmi sembrava di giocare contro un mostro con mille occhi che vedevano tutto\u00bb.\nDopo che fu curato per un esaurimento nervoso nel 1987, Miles si spost\u00f2 negli USA giocando in vari tornei, alternando prove buone ad altre deludenti. \nNel 1995 al \"PCA Intel Rapid Chess Grand Prix\" di Londra elimin\u00f2 Vladimir Kramnik al primo turno e Loek van Wely al secondo, ma fu sconfitto dal connazionale Michael Adams nelle semifinali.\nVinse tre volte (1995, 1996 e 1999) il prestigioso Memorial Capablanca a Cuba.\nNel 1999 arriv\u00f2 primo alla pari al Continental Open di Los Angeles.\nNel 2001 vinse il suo ultimo torneo al Canadian Open Chess Championship di Sackville nel Nuovo Brunswick, estremo est del Canada.\nA suo nome \u00e8 indicata la linea di gioco: E12 - difesa ovest-indiana, variante Miles (1. d4 Nf6 2. c4 e6 3. Nf3 b6 4. Bf4)\nL'uomo.\nDa tempo malato di diabete, \u00e8 morto nella sua abitazione per un arresto cardiaco all'et\u00e0 di 46 anni.\nTony Miles \u00e8 stato un personaggio singolare. In un torneo si accord\u00f2 per una patta senza giocare alcuna mossa e alle rimostranze dell'arbitro, che non voleva assegnare alcun punto, rispose che spesso capita che i giocatori fanno mosse banali per fingere una partita che vogliono pareggiare e che quella sarebbe stata la prima volta in cui si puniva questo comportamento.\nFu ricoverato per un esaurimento nervoso quando si fiss\u00f2 con l'idea che i suoi colleghi scacchisti britannici ricevevano compensi dalla federazione per accompagnarlo a un torneo e questa idea lo ossession\u00f2 al punto che fu arrestato davanti alla residenza del primo ministro britannico a Downing Street per la sua insistenza nel voler parlarne con l'allora premier Margaret Thatcher.\nGeoff Lawton ha curato la pubblicazione di un libro intitolato \"Tony Miles: \"It's Only Me\"\"\u00a0 (l'anagramma del suo nome), contenente i principali articoli scritti da Miles e vari altri contributi. "}
{"id": "1473177", "revid": "1543377", "url": "https://it.wikipedia.org/wiki?curid=1473177", "title": "Strategy Action Game Engine", "text": "Lo Strategy Action Game Engine (noto anche come SAGE) \u00e8 un motore grafico utilizzato dalla Westwood Studios e dalla Electronic Arts per lo sviluppo di videogiochi strategici in tempo reale.\nLa prima versione del motore grafico prese il nome di \"W3D\" (Westwood 3D), ed era una versione molto modificata del SurRender 3D engine sviluppato dalla Hybrid Graphics Ltd.\nWestwood ha utilizzato W3D per ' e lo aggiorn\u00f2 per '.\nDopo l'acquisizione di Westwood da parte della Electronic Arts, il motore grafico \u00e8 stato aggiornato per l'uso in ' e rinominato in Strategy Action Game Engine. La parte di generazione della grafica rimase immutata ma molti elementi grafici vennero ridisegnati; \u00e8 stata inoltre aggiunta la gestione della illuminazione dinamica al fine di generare ombre e riflessioni realistiche.\nL'ultima versione, denominata RNA, \u00e8 stata utilizzata per \"Red Alert 3\" e \"Command &amp; Conquer 4\"."}
{"id": "1473178", "revid": "287204", "url": "https://it.wikipedia.org/wiki?curid=1473178", "title": "Mantas", "text": ""}
{"id": "1473181", "revid": "287204", "url": "https://it.wikipedia.org/wiki?curid=1473181", "title": "Palamede (disambigua)", "text": ""}
{"id": "1473182", "revid": "110157", "url": "https://it.wikipedia.org/wiki?curid=1473182", "title": "Santuario della Madonna dell'Acqua", "text": "Il santuario della Madonna dell'Acqua si trova nell'omonima localit\u00e0 del comune di Cascina, \u00e8 situato lungo via Tosco-Romagnola al confine con il comune di Calcinaia.\nStoria e descrizione.\nLa chiesa fu edificata fra il 1614 e il 1619 su progetto di Iacopo Maruscelli con un'elegante struttura a pianta centrale a croce greca. I quattro bracci hanno prospetti esterni con timpano e coperture a capanna. Il breve campanile con cupoletta risale a ristrutturazioni settecentesche.\nAll'interno sono conservati un imponente altar maggior con affresco staccato con la \"Madonna col Bambino\" (XVI secolo) e l'altare di San Rocco con una tela raffigurante il santo, eseguita in occasione della peste del 1630.\nDal 1887 al 1953 presso il santuario esisteva la fermata omonima della tranvia a vapore che, percorrendo l'asse della via Fiorentina, collegava Pisa con Pontedera e Calci."}
{"id": "1473185", "revid": "1782831", "url": "https://it.wikipedia.org/wiki?curid=1473185", "title": "Francesca di Braganza", "text": "Biografia.\nFrancesca nacque il 2 agosto 1824 nel Palazzo di S\u00e3o Crist\u00f3v\u00e3o, a Rio de Janeiro, la capitale dell'Impero del Brasile. Il suo nome completo era Francisca Carolina Joana Carlota Leopoldina Romana Xavier de Paula Micaela Gabriela Rafaela Gonzaga. Attraverso suo padre, l'Imperatore Dom Pedro I, era un membro del ramo brasiliano del Casato di Braganza (portoghese: \"Bragan\u00e7a\") e ci si rivolgeva utilizzando il titolo onorifico di \"Dona\" (Lady) dalla nascita. Sua madre era l'Arciduchessa Maria Leopoldina d'Austria, figlia di Francesco II, l'ultimo Imperatore del Sacro Romano Impero. Attraverso sua madre, Francesca era una nipote acquisita di Napoleone Bonaparte e cugina di primo grado degli Imperatori Napoleone II di Francia, Francesco Giuseppe I d'Austria e Don Massimiliano I del Messico.\nFrancesca crebbe assieme ai suoi fratelli Gennara, Paola e Pietro.\nPerdette la madre quando non aveva ancora tre anni di vita e, a sette, vide il padre Pietro, la matrigna Amelia Augusta di Leuchtenberg e la sorella maggiore Maria, futura regina di Portogallo, partire per la citt\u00e0 di Lisbona.\nFrancesca e i suoi fratelli ricevettero un'educazione molto rigorosa.\nMatrimonio.\nNel 1837 Francesco d'Orl\u00e9ans (1818-1900), principe di Joinville, approd\u00f2 in Brasile durante il suo viaggio verso l'Isola di Sant'Elena, dove si recava per recuperare i resti mortali dell'imperatore Napoleone Bonaparte per riportarli in Francia.\nDurante lo scalo egli fu ricevuto da Pietro II e, in questa occasione, conobbe sua sorella, la giovane Francesca.\nFrancesco d'Orl\u00e9ans era un ammiraglio ed era figlio del re dei francesi Luigi Filippo di Francia (1773-1850) e della regina Maria Amalia di Borbone-Napoli (1782-1866).\nRitornato in Brasile nel 1843 si spos\u00f2 con la principessa Francesca il 1\u00ba maggio dello stesso anno.\nVita in Europa.\nAlla corte francese la colta e bella Francesca divenne una delle principesse pi\u00f9 popolari, ed era chiamata \"La Belle Fran\u00e7oise\".\nQuando nel 1848 in Francia venne proclamata la Repubblica, tutti gli Orl\u00e9ans vennero esiliati. Dotata di spirito combattivo Francesca negozi\u00f2 vigorosamente con i repubblicani la fuga della sua famiglia.\nIn esilio mantenne un'intensa e regolare corrispondenza con il fratello Pietro in Brasile.\nIn difficolt\u00e0 economiche i Principi di Joinville vendettero le terre di Santa Catarina, che facevano parte della dote nuziale di Francesca, alla Companhia Colonizadora Alem\u00e3, il cui presidente era il senatore e ricco commerciante Christian Mathias Schroeder. Nacque cos\u00ec la \"Colonia Dona Francisca\", che divenne in seguito Joinville, attualmente la maggiore citt\u00e0 dello Stato di Santa Catarina.\nSoprannominata famigliarmente dal fratello Pietro \"Mana Chica\", Francesca si batt\u00e9 energicamente contro il divulgarsi del sentimento repubblicano in Brasile.\nNel 1864 invi\u00f2 i principi Gastone d'Orl\u00e9ans, conte d'Eu, e Luigi Augusto di Sassonia-Coburgo-Kohary in Brasile, dove si sposarono rispettivamente con le sue nipoti Isabella e Leopoldina.\nDiscendenza.\nFrancesca e Francesco ebbero tre figli:"}
{"id": "1473186", "revid": "322321", "url": "https://it.wikipedia.org/wiki?curid=1473186", "title": "Eilolfo", "text": "\u00c8 stato vescovo di Asti tra il 901 ed il 902/904.\nBiografia.\nIl suo episcopato \u00e8 stato fortemente sostenuto da Lodovico III probabilmente in seguito ai servigi di Eilolfo verso l'imperatore.Il primo documento attestante Eilolfo quale vescovo astense \u00e8 datato 18 giugno 901.Un altro documento lo cita nel 25 febbraio 902.Esiste un terzo documento che erroneamente l'Ughelli cita con la data dell'812, ma che secondo il Savio debba collocarsi nel marzo del 902, in seguito ad un lascito di una certa Emelda verso il vescovado.\nAlcuni studiosi, associano il nome del vescovo Eilolfo a quello di San Bernolfo, santo martirizzato nei pressi di Mondov\u00ec.\nLa vicenda sorge nel 901, quando l'imperatore Ludovico III di Provenza, deposto il Conte di Bredulo, affid\u00f2 i territori al vescovo di Asti Eilolfo.\nSecondo la tradizione popolare, questi venne ucciso in un'imboscata durante una scorreria saracena, attorno al 904, a Priola nei pressi di Mondov\u00ec.\nLa tradizione vuole che nei secoli il nome del vescovo astigiano si sia trasformato in quello di Bernolfo, dato che nell'elenco dei vescovi di Asti, non compare in realt\u00e0 nessun vescovo con tale nome e nemmeno esistono documenti in proposito.\nA seguito del martirio, le spoglie di Eilulfo/Bernolfo furono sepolte sulle rive dell'Ellero e successivamente trasferite nella cattedrale di Mondov\u00ec."}
{"id": "1473191", "revid": "1573940", "url": "https://it.wikipedia.org/wiki?curid=1473191", "title": "Chiesa di San Miniato in Marcianella", "text": "La chiesa di San Miniato in Marcianella si trova nell'omonima localit\u00e0 presso Marciana, nel comune di Cascina.\nDocumentata sin dal 1011, la piccola chiesa, dedicata a San Miniato, \u00e8 interamente costruita in bozze regolari di verrucano; lungo i fianchi si aprono semplici monofore, mentre in facciata svetta l'agile campanile a vela.\nNell'interno della chiesa, ad unica aula, vi \u00e8 una caratteristica pila per l'acqua Santa poggiata su una colonna di granito.\nSull'altare si conserva un dipinto cinquecentesco raffigurante la \"Madonna tra san Miniato e san Giovanni (o santa Maddalena)\", eseguito tra il 1565 e il 1580 firmato dal fiammingo Giulio di Giovan Pietro Molinginato, artista attivo a Pisa e nel contado."}
{"id": "1473196", "revid": "436907", "url": "https://it.wikipedia.org/wiki?curid=1473196", "title": "Polly (brano musicale)", "text": "Polly \u00e8 un singolo promozionale del gruppo grunge dei Nirvana. \u00c8 il sesto brano del secondo album della band, \"Nevermind\", uscito nel 1991 per l'etichetta Geffen.\nIl brano.\nRisalente almeno al 1988, \"Polly\" \u00e8, insieme con \"About a Girl\" e \"Been a Son\", una delle prime incursioni del chitarrista-cantante Kurt Cobain nella composizione di testi pop. Intitolata originariamente \"Hitchhiker\" e poi \"Cracker\", fu rinominata \"Polly\" nel 1989. Fu esclusa dall'album d'esordio dei Nirvana, \"Bleach\" (1989), perch\u00e9 Cobain riteneva non fosse coerente con il suono pesantemente grunge che all'epoca contraddistingueva il gruppo. La canzone comparve due anni pi\u00f9 tardi nell'album \"Nevermind\", e nel 1994 nell'album dal vivo acustico \"MTV Unplugged in New York\" (dal quale viene estratto il singolo), e rimase uno dei pezzi base eseguiti dal gruppo fino alla morte di Cobain (e lo scioglimento della band) nell'aprile 1994.\nSignificato.\nSecondo la biografia dei Nirvana, scritta da Michael Azerrad, la canzone fu ispirata ad una vicenda realmente accaduta. Una ragazza americana di 14 anni dopo un concerto punk rock, fu rapita da un pedofilo recidivo, Gerald Arthur Friend, che la tortur\u00f2 e la stupr\u00f2 per due giorni. La ragazza riusc\u00ec a scappare, approfittando della distrazione di Friend che era intento a fare rifornimento di carburante. Friend venne successivamente arrestato e incarcerato. Nel testo, scritto da Cobain, la ragazza riesce a scappare solo dopo aver guadagnato la fiducia dello stupratore, per aver finto di provare piacere, cosa che invece non avvenne nella realt\u00e0. Con un intuitivo cambio di prospettiva, \"Polly\" \u00e8 scritta dal punto di vista del criminale, che in alcuni passaggi sembra cercare di giustificare l'efferratezza delle sue azioni. Nel 1991 la canzone venne cantata da due stupratori, che probabilmente si erano ispirati a quanto narrato nel libro \"Arancia meccanica\", durante le loro violenze a danno di una ragazza. I Nirvana si dovettero quindi difendere dall'accusa di incitare gli stupratori, cosa che fecero energicamente, spiegando che il brano \u00e8 invece una ferma accusa a tale riprovevole atto. \nLa frase \"Polly wants a cracker\", riferita a un pappagallo di nome Polly, \u00e8 una frase tipica nella cultura anglosassone dalla prima met\u00e0 del XIX secolo, presente anche nel libro Pet Sematary di Stephen King del 1983."}
{"id": "1473197", "revid": "125019", "url": "https://it.wikipedia.org/wiki?curid=1473197", "title": "J\u00f3zef Ch\u0142opicki", "text": "Nacque a Kapustyn, in Volinia, e studi\u00f2 alla scuola dei basiliani a Szarogrod, dal cui scapp\u00f2 nel 1785 per arruolarsi come volontario nell'esercito polacco. Ch\u0142opicki entr\u00f2 nell'esercito nel 1795 e combatt\u00e9 sotto Tadeusz Ko\u015bciuszko nell'insurrezione del 1794. Varsavia fu ceduta alla Russia l'8 novembre 1794 e in seguito Ch\u0142opicki si rec\u00f2 in Francia e si un\u00ec all'esercito della Repubblica Cisalpina sotto il generale Jan Henryk D\u0105browski. In Francia \u00e8 conosciuto come Gr\u00e9goire Joseph Clopicki de Necznia.\nFu presente a tutte le battaglie combattute dal 1792 al 1794 durante la guerra con la Russia, distinguendosi specialmente alla battaglia di Rac\u0142awice, in cui era aiutante del generale Franciszek Rymkiewicz. Al momento della formazione della legione italiana, si un\u00ec al secondo battaglione come maggiore e fu lodato pubblicamente dal generale Oudinot per il suo valore straordinario nell'assalto di Peschiera. Si distinse anche nelle battaglie di Modena, Busano, Casablanca e Ponto.\nNel 1807 comand\u00f2 il primo reggimento della Vistola e si distinse in brillanti azioni nelle battaglie di Eylau e Friedland. In Spagna ottenne la Legion d'Onore e il rango di barone imperiale francese per l'eroismo dimostrato nella battaglia di Epila e nell'assalto a Saragozza; nel 1809 fu promosso a generale di brigata.\nFu coinvolto in battaglie dal 1806 al 1812, tra cui la campagna di Spagna dal 1808 al 1811. Nel 1812 segu\u00ec Napoleone in Russia, dove combatt\u00e9 a Smolensk e sulla Moscova. Presso Smolensk fu ferito gravemente, e al momento della ricostruzione dell'esercito polacco nel 1813 fu nominato generale di divisione.\nAl suo ritorno in Polonia nel 1814, lo zar Alessandro I lo nomin\u00f2 generale del nuovo esercito polacco con il grado di generale ufficiale, ma l'insulto personale del Granduca di Russia lo spinse a ritirarsi a vita privata.\nRimase inizialmente distante dalla rivolta di novembre del 1830-1831, ma su richiesta generale dei suoi compatrioti, accett\u00f2 la dittatura il 5 dicembre 1830. Tuttavia, vide la mancanza di spirito nell'insurrezione e si dimise il 17 gennaio 1831; in seguito, tuttavia, si arruol\u00f2 nell'esercito come soldato semplice e combatt\u00e9 in alcune battaglie.\nNella prima battaglia di Wawer (19 febbraio) e alla battaglia di Olszynka Grochowska (20 febbraio) mostr\u00f2 la sua vecchia forza, ma fu gravemente ferito in quest'ultima battaglia e dovette pertanto essere condotto a Cracovia, dove visse in completo ritiro fino alla morte, avvenuta nel 1854."}
{"id": "1473198", "revid": "287204", "url": "https://it.wikipedia.org/wiki?curid=1473198", "title": "Jozef Chlopicki", "text": ""}
{"id": "1473203", "revid": "287204", "url": "https://it.wikipedia.org/wiki?curid=1473203", "title": "Oratorio di Santa Croce (Cascina)", "text": "L'oratorio di Santa Croce si trova a Cascina.\nL'oratorio fu edificato nel XVII secolo come sede della Compagnia della Santa Croce, e fu ristrutturato nelle forme attuali nel Settecento quando divenne il battistero della pieve (1785).\nAll'interno sono conservati altari, decorazioni in stucco e dipinti del XVIII secolo. Oggi \u00e8 in uso alla Compagnia della Misericordia."}
{"id": "1473206", "revid": "339392", "url": "https://it.wikipedia.org/wiki?curid=1473206", "title": "Dichiarazione di Indipendenza degli Stati Uniti", "text": ""}
{"id": "1473207", "revid": "1573940", "url": "https://it.wikipedia.org/wiki?curid=1473207", "title": "Asaccus", "text": "Asaccus \u00e8 un genere di piccoli sauri della famiglia Phyllodactylidae, diffusi principalmente in Medio Oriente.\nBiologia.\nSono gechi notturni e di abitudini terrestri. Si nutrono di insetti.\nTassonomia.\nIl genere \"Asaccus\" comprende le seguenti specie, precedentemente classificate come appartenenti al genere \"Phyllodactylus\":"}
{"id": "1473209", "revid": "1573940", "url": "https://it.wikipedia.org/wiki?curid=1473209", "title": "Chiesa dei Santi Andrea e Lucia (Ripoli)", "text": "La chiesa dei Santi Andrea e Lucia \u00e8 un edificio religioso situato a Ripoli, nel comune di Cascina, in provincia di Pisa.\nStoria.\nDi fondazione medievale, la chiesa fu almeno dal XIV secolo di patronato dei Compagni (o da Compagno) che edificarono anche l'adiacente rocca. Totalmente riedificata per volont\u00e0 del curato Valerio Petrelli, fu consacrata nel 1726.\nArchitettura.\nLa semplice struttura esterna in laterizio con portali finestre e stemmi in pietra serena cela un interno assai ricco, con altare in marmo policromo e stucchi e tele settecentesche di Ranieri del Pace, Giovan Domenico Pucci, Giuseppe Tais.\nTrecentesco \u00e8 il polittico con la \"Madonna col Bambino e santi\" di Barnaba da Modena, raffigurante la Vergine che allatta il Bambino, contornata da angeli e santi."}
{"id": "1473216", "revid": "1632387", "url": "https://it.wikipedia.org/wiki?curid=1473216", "title": "The Scythe", "text": "The Scythe (\"La falce\" in inglese) \u00e8 il quarto album in studio del gruppo musicale folk/power metal italiano Elvenking, pubblicato nel 2007 dalla AFM Records.\nL'album \u00e8 uscito il giorno 5 ottobre, anzich\u00e9 il 14 settembre, a causa di alcuni ritardi, ma nonostante ci\u00f2, ha riscontrato subito un enorme successo.\nSi tratta di una nuova prova per la band italiana. Infatti, la sua caratteristica principale \u00e8 di sviluppare un tema unico, quello della Morte, in ogni sfumatura e significato. Ogni canzone \u00e8 introdotta da una serie di versi che ne descrivono l'argomento e danno continuit\u00e0 all'opera. L'ultima canzone, \"Dominhate\", si conclude con versi simili a quelli con cui comincia la prima traccia, creando una sorta di composizione ciclica.\nLa copertina \u00e8 stata realizzata dall'artista ungherese Gyula Havancsak, gi\u00e0 autore della copertina del precedente album \"The Winter Wake\".\n\"The Scythe\" rappresenta sicuramente una tappa importante nella carriera della band, nonch\u00e9 un punto di svolta: in esso sono profondi i cambiamenti operati allo stile della band rispetto al precedente album, fatto che non sempre viene apprezzato dai fan. Rispetto ai precedenti \u00e8 quello con pi\u00f9 sfumature heavy.\nDa \"The Scythe\" \u00e8 stata scelta la canzone \"The Divided Heart\" per realizzare il primo video degli Elvenking."}
{"id": "1473217", "revid": "1498232", "url": "https://it.wikipedia.org/wiki?curid=1473217", "title": "Space One", "text": "Biografia.\nAnni novanta.\nSpace One esordisce giovanissimo con il brano \"African Business-In Zaire\" (1990) seguito da un altro successo internazionale come \"BitMax-Just dance for me\" (1991). Contattato da Albertino, scrive e registra \"4 Peace 4 Unity\" che in Inghilterra si rivel\u00f2 un vero e proprio tormentone. \"4 Peace 4 Unity\", che contiene un campionamento di \"All My Love\" dei Led Zeppelin, \u00e8 solo una delle 14 tracce che compongono il suo primo disco \"Every Kinda Rap\", prodotto e mixato da Albertino. Chiusa la parentesi americana, Space torna in Italia e riprende a scrivere testi hip hop ma questa volta in lingua madre.\nNel 1992 Space One incontra gli Articolo 31 e insieme a J-Ax e il writer Raptuz fonda la storica crew hip hop Spaghetti Funk (oltre agli attuali membri, tra i tanti ne hanno fatto parte DJ Jad e Posi Argento). Nel 1996 realizza un featuring con gli Articolo 31 nell'album \"Cos\u00ec com'\u00e8\" creando l'ironico brano \"Latin Lover\". Nello stesso anno partecipa al primo brano \"Spaghetti Funk\" e pubblica \"So Funk\", prodotto interamente da DJ Jad. L'EP contiene gli inediti \"SO Funk\" e \"IL Guardiano del funk\" pi\u00f9 i rispettivi remix.\nNel 1997 pubblica il suo secondo album in studio \"Tutti contro tutti\", prodotto da DJ Jad e da cui viene estratto il singolo con tanto di video \"Profumi di strada\". L'album contiene 10 tracce tra cui \"I primi della lista\" con J-Ax pi\u00f9 2 tracce fantasma, la rivisitazione de \"Il guardiano del funk\" e \"La mia mano\". Oltre J-Ax vi sono featuring con i cantanti R. Jones e Paolo Brera. Nello stesso anno registra il brano \"Nell'olimpo con gli dei\" per l'album di DJ Enzo \"Tutti x uno\". Nel 1998 collabora ancora con gli Articolo 31, nel brano SF \"Vai bello\" (con Grido, Thema e DJ Enzo) e \"Non c'\u00e8 sveglia\", insieme a Thema e gira in tour con gli Articolo 31 e gli Spaghetti Funk. Nel 1999 esce \"Xch\u00e9 s\u00ec!\" degli Articolo 31, dove figura nuovamente una collaborazione con Space One nel brano \"OUH\".\nAnni duemila.\nNel 2000 partecipa al film degli Articolo 31 \"Senza filtro\" e realizza insieme ai Gemelli DiVersi il brano \"Made in Italy\" contenuta nel loro secondo album 4x4. L'anno seguente pubblica il terzo album \"Il cantastorie\", disco decisamente diverso dal precedente, con brani pi\u00f9 radiofonici e ironici. Il primo singolo estratto \u00e8 \"Aiutami a distruggerti\", rivisitazione in chiave hip hop del brano di Michele Zarrillo \"Cinque Giorni\". L'album contiene collaborazioni con la Pooglia Tribe in \"Colpo di tacco\", Grido, Thema, J-Ax e Posi Argento nel brano SF A.A.D.D.S.S, ancora Posi Argento nell'ultima traccia \"Non ti sopporto pi\u00f9\".\nNel 2002 esce \"Domani smetto\", sesto album degli Articolo 31 e contenente un featuring con Space One, Tony Fine e Thema: \"Passa il funk\". Space One stanco e deluso per la brutta strada che l'hip hop italiano stava prendendo decide di smettere con la musica continuando per\u00f2 a girare in tour con gli Articolo 31, prendendo parte pure all\"'Italiano medio Tour\".\nDopo quattro anni di assenza dalla scena musicale, Space One si fa risentire nel brano in freedownload \"Snob Reloaded\" con J-Ax, Club Dogo, Marracash e Chief. Nel novembre del 2006, annuncia l'imminente ritorno con un nuovo album intitolato \"Il ritorno\", un regalo per i fan che dopo tante richieste l'hanno convinto a tornare sulle scene. Space One durante la preparazione del suo nuovo album prende parte al \"Di sana pianta Tour\" con J-Ax e The Styles.\n\"Il ritorno\" esce il 15 ottobre 2007, con collaborazioni dei Club Dogo, Marracash, Vincenzo da Via Anfossi, Chief, J-Ax e Gemelli DiVersi. Per questo nuovo album, Space One deluso dalle major decide di autoprodursi il disco, snobbando radio e TV. Il nuovo album \u00e8 decisamente pi\u00f9 crudo rispetto a \"Il cantastorie\", canta la sua rabbia, in 10 tracce che affrontano diverse tematiche, dalla politica, alla guerra passando per l'amore e la rabbia verso gli infami. Nello stesso disco \u00e8 presente la traccia \"Piove nero\", un dissing rivolto a DJ Jad, che ha sancito la totale rottura tra gli Articolo 31.\nPer l'occasione Space One riunisce la Spaghetti Funk e insieme a J-Ax, Grido e Thema, e registra in esclusiva per \"Il ritorno\" il nuovo brano \"Amici un cazzo\" prodotta da THG della quale viene realizzato un videoclip. Il 23 gennaio 2009 \u00e8 uscito \"Rap n' Roll\" il nuovo album di J-Ax nel quale Space One compare nel brano \"Freedrink\".\nSpace One ha registrato insieme a Grido, Thema, Strano, THG, J-Ax e DJ Zak, \"Senza fine\", il nuovo brano Spaghetti Funk, title-track del Greatest Hits dei Gemelli DiVersi uscito il 20 febbraio 2009. Space One sta aprendo i concerti di J-Ax con un live tutto suo, oltre che accompagnarlo sul palco per l'intero tour. A inizio marzo esce il nuovo singolo Come Scarface, in regalo con l'acquisto della maglia di \"ScarSpace\". Nel febbraio 2012 esce \"SPA-ZIO\", un brano inedito del rapper. Successivamente, esce un altro pezzo di Space One intitolato \"Gigante sul beat\" di Mondo Marcio e prodotto dalla mondo records. Il singolo parla della sua rivalit\u00e0 con gli altri rapper del nuovo decennio."}
{"id": "1473218", "revid": "1745361", "url": "https://it.wikipedia.org/wiki?curid=1473218", "title": "Pubblico esercizio", "text": "Per pubblico esercizio s'intende, ai sensi della legge italiana, un locale aperto al pubblico in cui si svolga un'attivit\u00e0 di impresa avente come oggetto la prestazione di servizi al pubblico.\nRequisiti.\nL'autorizzazione per l'apertura di un pubblico esercizio \u00e8 rilasciata dal comune, previa domanda finalizzata ad ottenere apposita licenza. La domanda per la licenza di uno degli esercizi indicati all'art. 86 TULPS deve contenere le indicazioni relative alla natura e all'ubicazione dell'esercizio e all'insegna. Tale licenza volge anche funzione di autorizzazione.\nCaratteristiche.\nIl carattere di \u201cpubblicit\u00e0\u201d di un esercizio, intesa come condizione di fruibilit\u00e0 del locale, non \u00e8 dato dall'apparenza esteriore, ma dalla possibilit\u00e0 concreta per chiunque di accedervi liberamente e di poter fruire dei servizi erogati.\nLo scopo della sottoposizione a controllo, mediante il regime dell'autorizzazione di polizia, di talune attivit\u00e0 imprenditoriali, \u00e8 quello di tutelare la sicurezza, l'incolumit\u00e0, la moralit\u00e0, l'igiene delle persone e dei beni mobili che rispettivamente si affidano o vengono affidati a coloro i quali gestiscono gli esercizi per la somministrazione di alimenti e bevande, esercizi ricettivi ed esercizi che prestano servizi di varia natura.\nEsercente.\nL\"'esercente\" \u00e8 un imprenditore commerciale che opera al dettaglio (retail) ovvero che fornisce prodotti e/o servizi alle persone fisiche (pubblico). Chi possiede (o gestisce) un negozio, bar, palestra, pizzeria, centro estetico, ecc., \u00e8 un esercente.\nTrattandosi di imprese che devono acquisire licenze pubbliche gli esercenti ottemperano a regole peculiari rispetto ad altri imprenditori (ad esempio: giorni o orari di apertura, bagni pubblici, parcheggio e altre, anche locali).\nTipologia.\nEsistono inoltre diversi tipi di esercizi pubblici, riconducibili all'art. 86 del TULPS, ma soggetti a leggi speciali di settore:\na) Esercizi dell'attivit\u00e0 ricettiva: pensioni e locande, dormitori privati, alberghi diurni e bagni pubblici (regolati dalla legge n. 135/01);\nb) Esercizi della somministrazione alimenti e bevande: ristoranti, trattorie, caff\u00e8 e bar, osterie ed osterie con cucina, spacci di analcolici e di cibi cotti con consumo sul posto (ora regolati dalla legge n. 287/91 e, in molte regioni, da leggi regionali, emanate a seguito di attribuzione alle regioni della potest\u00e0 legislativa residuale in materia di commercio interno, ai sensi dell'art. 117, comma 4, della Costituzione);\nc) Esercizi dove si svolgono giochi leciti: sale pubbliche da biliardo e altri giochi leciti (di cui agli artt. 86 e 110 del Testo Unico di Pubblica Sicurezza e alla legge n. 425/95);\nd) Esercizi cosiddetti \u201cInternet Point\u201d: esercizi in cui vengono messi a disposizione del pubblico apparecchi terminali utilizzabili per comunicazioni telematiche - decreto legge 27 luglio 2005 n. 144, conv. in legge 31 luglio 2005 n. 155.\nPer il tipo di cui alla lett. d) il decreto legge 29 dicembre 2010 n. 225, convertito in legge 26 febbraio 2011, n. 10, modificando la norma del 2005 in tema, ha previsto l'obbligo di ottenere l'autorizzazione fino al 31 dicembre 2011. Considerando tuttavia che non \u00e8 stato emanato alcun provvedimento normativo di proroga, la licenza \u00e8 da considerarsi non pi\u00f9 richiesta."}
{"id": "1473222", "revid": "1305772", "url": "https://it.wikipedia.org/wiki?curid=1473222", "title": "Dine", "text": ""}
{"id": "1473228", "revid": "226458", "url": "https://it.wikipedia.org/wiki?curid=1473228", "title": "Quelepa", "text": "Quelepa \u00e8 un comune del dipartimento di San Miguel, in El Salvador."}
{"id": "1473231", "revid": "287204", "url": "https://it.wikipedia.org/wiki?curid=1473231", "title": "Chiesa di San Benedetto a Settimo", "text": "La chiesa di San Benedetto a Settimo \u00e8 un edificio religioso situato a San Benedetto, frazione del comune di Cascina, nella provincia di Pisa. Si trova lungo la strada statale 67 Tosco-Romagnola.\nStoria.\nLa chiesa fu attestata dall'anno 861, come scrive il Repetti: \u00abFu questa chiesa innanzi il mille di giuspatronato, almeno in parte, dei vescovi di Lucca, dai quali fu acquistato il giuspatronato sino dall'anno 861 contemporaneamente a quello che ebbero della chiesa di San Michele sul monte della Verruca, comecch\u00e9 coteste due chiese in quanto allo spirituale dipendessero dai vescovi di Pisa.\u00bb.\nFu riedificata nel 1540 nella sede attuale con i fondi messi a disposizione dal convento della Santissima Annunziata potendo costruire una nuova struttura con chiesa, campanile a torre, convento e orto recintato con muraglia e data in uso ai Servi di Maria. Ristrutturazioni ottocentesche che comunque hanno conservato le pareti e i volumi cinquecenteschi caratterizzano esterni ed interni attuali. La parrocchia di San Benedetto a Settimo nel 1833 contava 658 abitanti.\nDescrizione.\nEsterno.\nFrontalmente la chiesa \u00e8 semplice. La struttura presenta delle finestre laterali; in precedenza, esistevano anche finestre in facciata, poi rimosse. Gli stipiti della porta laterale sono cinquecenteschi. Il campanile, pur essendo stato rialzato dopo la riedificazione cinquecentesca, ha un'altezza inferiore rispetto a quella tipica della zona.\nInterno.\nLa chiesa presenta un'unica navata con pareti originarie del XVI secolo e sei cappelle laterali.&lt;br&gt;\nIl fonte battesimale della chiesa \u00e8 stato costruito dagli scultori Stagi di Pietrasanta utilizzando parti di acquasantiere appartenenti ai secoli XV e XVI, e si trova dietro una cancellata semicircolare in ferro battuto. Quattro statuine sono fissate sulle pareti che originariamente facevano parte dell'anc\u00f2na d'altare del secolo XIV, con rilievi plastici di alabastro, collocata sull'altare maggiore. Disposti frontalmente si trovano i quattro Padri della Chiesa in atteggiamento benedicente, ognuno di essi rappresentato con attributi caratteristici della persona: Gregorio Magno con il triregno e la doppia croce astile; mitria e pastorale per sant'Ambrogio e sant'Agostino; un copricapo a falde larghe per san Girolamo.\nNella lunetta sotto l'arco della parete a nord si trova l'affresco \"Lo Sposalizio della Vergine\" di Giuliano di Giovanni De Castellani del 1541. L'affresco raffigura un rabbino intento a unire le mani di Maria e Giuseppe mentre due angeli sostengono un drappo con sotto una colomba; ai lati invece vi sono due musici e due ragazze affacciate alle finestre. Sopra al confessionale si trova invece la raffigurazione dell\"Annunciazione\", mentre l'affresco con la \"Madonna della Misericordia\" del 1541 \u00e8 situato sulla lunetta della cappella a volta.\nLa pala d'altare del XVI secolo di Pier Francesco Foschi \u00e8 inserita in una cornice fatta in marmo: rappresenta san Pietro e il beato Filippo Benizi, legislatore dell'Ordine dei Servi di Maria, due angeli in volo e una testa di demone. L'icona trecentesca della \"Madonna del Piano\" rappresenta la Madonna in trono con Ges\u00f9, due angeli, due santi, uno dei quali \u00e8 san Giovanni Battista. Delle colonnine che sostengono gli archetti trilobati dividono in cinque parti la predella; in ogni scomparto \u00e8 raffigurato un santo e ai due lati si trovano santa Caterina d'Alessandria e santa Chiara. L'intera opera \u00e8 originale fatta eccezione per il manto, che in origine era stato dipinto in azzurro di lapislazzuli ed \u00e8 stato ridipinto nel XIX secolo con blu di Prussia; il trono \u00e8 formato da tre parti (pedana, cassapanca e alto schienale), mentre Maria \u00e8 posta frontalmente che sostiene il Bambino, dipinto con indosso una tunica e lo sguardo rivolto verso san Giovanni.\nSul postergale dell'altare della cappella, divenuta recentemente cantoria, all'interno di un riquadro bianco e oro \u00e8 visibile una tempera su tavola, la \"Madonna delle Ciliegie\". L'opera rappresenta il Bambino in braccio alla Madonna intento a mangiare una ciliegia che simboleggia il dono della virt\u00f9 offerto dal cielo. L'opera \u00e8 di Francesco di Neri da Volterra, 1371. L'affresco del \"Cristo Risorto\" \u00e8 posto sopra la porta laterale della chiesa, caratterizzata da stipiti tipici del 1500. L'opera raffigura Cristo a braccia aperte che stanno a indicare il trionfo della Resurrezione.\nSopra il confessionale un dipinto olio su tela di Ranieri Borghetti rappresenta l\"Assunzione e i Santi Pietro e Paolo\": \nL'opera \u00e8 simmetrica: in basso su una nuvola scura sono dipinti san Pietro e san Paolo e al centro \u00e8 posta Maria assunta in cielo mentre le fanno da contorno angeli e cherubini.\nAll'interno della chiesa si trovano anche alcuni documenti sacri: una pergamena del 1224, un turibolo del XIII secolo e un messale romano. \u00c8 inoltre presente un organo.\nPaliotto di alabastro.\nUn paliotto trecentesco in alabastro di origine inglese, proveniente da Nottingham, \u00e8 presente sul fronte dell'altare maggiore. Il paliotto rappresenta i \"Misteri Gaudiosi del Rosario\" ed \u00e8 composto da sette pannelli realizzati a bassorilievo. Alle due estremit\u00e0 sono raffigurati san Giovanni Battista, con in braccio un agnello e una pelle di cammello sulle spalle, e sant'Andrea, che regge una croce ad X. Il secondo pannello rappresenta la \"Visitazione\" che in realt\u00e0 dovrebbe andare al terzo posto perch\u00e9 in ordine cronologico l'avvenimento che precede \u00e8 l\"Annunciazione\" che in questo caso \u00e8 al terzo posto, dove la Vergine \u00e8 posta in primo piano mentre viene incoronata dall'angelo. In alto un bambino nudo che fuoriesce dalla bocca di un vegliardo che simboleggia Dio Padre nell'atto di generare il Figlio. Il pannello centrale raffigura l\"Assunzione di Maria\", che costituisce il fulcro dell'opera: la donna \u00e8 raffigurata mentre viene sollevata in cielo da un angelo ed intorno ha tre vegliardi con la corona che rappresentano la Trinit\u00e0; quattro angeli sorreggono delle tavole che simboleggiano i quattro profeti che parlano della Vergine; segue poi la \"Nativit\u00e0\" dove la Vergine ha davanti il Bambino affiancato dal bue e dall'asino, seguito dalla \"Presentazione al Tempio\". \nIn origine i bassorilievi erano posti all'interno di una cornice in pietra. La formella che era posta al centro aveva un doppio coronamento e vicini ad essa vi erano le statuette dei quattro dottori della Chiesa. Quando nel 1802 l'opera, che in origine era un anc\u00f2na d'altare, fu trasformata in paliotto, cornice, coronamenti ed edicolette andarono dispersi.\nIn alcuni pannelli sono presenti dei cartigli; i caratteri usati al loro interno sono maiuscole romane al posto delle minuscole gotiche tipiche delle opere pi\u00f9 antiche di questo genere. Sono incise le seguenti parole \u00abMagnificat anima mea Domine-Benedicta tu in mulieribus\u00bb."}
{"id": "1473235", "revid": "21880", "url": "https://it.wikipedia.org/wiki?curid=1473235", "title": "Soriculus salenskii", "text": ""}
{"id": "1473237", "revid": "121558814", "url": "https://it.wikipedia.org/wiki?curid=1473237", "title": "Persicaria bistorta", "text": "La bistorta (nome scientifico Persicaria bistorta ) \u00e8 una piccola pianta (alta non pi\u00f9 di 75\u00a0cm) erbacea, perenne, glabra, dai delicati fiori rosa, appartenente alla famiglia delle Polygonaceae.\nMorfologia.\nLa forma biologica \u00e8 geofita rizomatosa (G rhiz): si tratta di una pianta con una parte del fusto sotterraneo (rizoma) che ogni anno produce nuove radici e nuovi fusti aerei.\nRadici.\nSecondarie da rizoma.\nFoglie.\nTutte le foglie sono a lamina intera, ovate con base cordata e con una lunga guaina avvolgente il fusto (derivata da stipole saldate al fusto) di colore bruno (ferruginoso). Sono persistenti fino in autunno.\nInfiorescenza.\nInfiorescenza a spiga cilindrica terminale, densa di fiori. Lunghezza delle spighe: 3 \u2013 6\u00a0cm (fino a 9\u00a0cm); diametro 1 \u2013 2\u00a0cm.\nFiori.\nFiori ermafroditi con perianzio corollino (una via di mezzo tra calice e corolla). I fiori sono persistenti.\nFrutti.\nFrutto di tipo achenio lungo 4 \u2013 5\u00a0mm, lucido, di colore bruno scuro a tre spigoli (trigono).\nDistribuzione e habitat.\nIl geoelemento \u00e8 del tipo \"circumboreale\": ossia la pianta \u00e8 originaria delle zone freddo - temperate dell'Europa occidentale e centrale e dell'Asia settentrionale, ma anche Nordamerica. Mentre in Europa meridionale si pu\u00f2 trovare sole nelle zone montane. Assente nelle isole.\nIn Italia si trova in luoghi erbosi e umidi (presso corsi d'acqua), in genere su terreni ricchi di nitrati (concimati). \u00c8 comune sulle Alpi e Appennini a quote dai 900 ai 2200 .\nSistematica.\nIl Sistema Cronquist assegna la famiglia delle Polygonaceae all'ordine Polygonales mentre la moderna classificazione APG la colloca nell'ordine Caryophyllales.\nNell'ambito della specie si rileva una certa variabilit\u00e0 (diverse forme anomale) dovuta al diverso aspetto delle foglie. Queste ultime possono presentarsi a lamina pi\u00f9 o meno sottile sia nella parte centrale che alla base.\nSpecie simili:\nUsi.\nFarmacia.\nPer scopi medicinali si utilizzano le foglie e il rizoma che si raccoglie in Primavera (le parti aeree) e in Autunno (le parti ipogee). In genere si usano tramite decotti e infusi.\nCucina.\nLe foglie primaticce se tenere possono essere mangiate in insalata oppure cotte come spinaci. Si pu\u00f2 usare anche la radice che \u00e8 ricca di amido (anticamente era usata per fare il pane)."}
{"id": "1473238", "revid": "842", "url": "https://it.wikipedia.org/wiki?curid=1473238", "title": "Nuclei di ferrite", "text": ""}
{"id": "1473239", "revid": "1347902", "url": "https://it.wikipedia.org/wiki?curid=1473239", "title": "Jakov Iosifovi\u010d D\u017euga\u0161vili", "text": "Biografia.\nNel 1907, rimasto orfano della madre che mor\u00ec di tifo a pochi mesi dalla nascita, fu allevato dalla zia materna a Tbilisi. A quattordici anni lasci\u00f2 la Georgia e si trasfer\u00ec a Mosca per imparare il russo e per ricevere un'istruzione superiore.\nA Mosca visse in una dacia con Stalin e con Nade\u017eda Allilueva, sua seconda moglie. I rapporti con suo padre non furono mai buoni. Dopo l'ennesima lite, esasperato dal suo atteggiamento dispotico, tent\u00f2 il suicidio con un colpo di pistola alla testa riportando solo qualche ferita. Tutto quello che Stalin disse riguardo all'estremo gesto del figlio fu: \"\u00e8 incapace persino di sparare diritto\".\nAd un ricevimento conobbe Julija Mel'cer, ballerina ebrea di Odessa, ed in quell'occasione arriv\u00f2 alle mani con il secondo marito di lei Nikolaj Bessarab. Dopo la fucilazione del suo rivale da parte dell'NKVD, Jakov spos\u00f2 la Mel'cer ed ebbe da lei due figli: Evgenij e Galina D\u017euga\u0161vili, che \u00e8 morta nel 2007.\nDurante la seconda guerra mondiale combatt\u00e9 nella 6\u00aa batteria d'artiglieria del 14\u00ba reggimento della 14\u00aa divisione carri del 5\u00ba Corpo meccanizzato, assegnato alla 20\u00aa armata dell'Armata Rossa con il grado di tenente d'artiglieria. Fu catturato dalla Wehrmacht il 7 luglio 1941 durante la battaglia di Smolensk. \nFu portato dapprima a Hammelburg, poi nel 1942 a Lubecca e infine nel campo di concentramento di Sachsenhausen.\nI tedeschi pensarono di scambiare l'illustre prigioniero con il feldmaresciallo Friedrich Paulus, caduto in mano sovietica dopo la battaglia di Stalingrado, ma alla proposta Stalin rispose: \"non scambio un soldato con un generale\". Altre voci, dichiarano che poteva esserci uno scambio con il nipote di Hitler, Leo Rudolf Raubal Jr.\nLe circostanze della morte di Jakov D\u017euga\u0161vili nel campo di concentramento di Sachsenhausen non sono mai state del tutto chiarite. I tedeschi dichiararono ufficialmente che mor\u00ec il 14 aprile 1943 gettandosi contro la recinzione elettrificata del campo. \nNel 1980 il \"Sunday Times\" scrisse che il figlio del dittatore sovietico si gett\u00f2 contro la recinzione in seguito a un litigio per banali motivi con dei prigionieri inglesi. Nel 2001 un articolo del \"Telegraph\" sosteneva che il tenente si suicid\u00f2 nel 1943 dopo essere stato violentemente insultato da alcuni prigionieri polacchi oppure britannici. Questi lo avrebbero ricoperto di insulti quando nel campo fu data notizia del ritrovamento dei corpi delle vittime del massacro di Katyn', strage perpetrata nel 1940 dall'NKVD sovietico ai danni di migliaia di civili e soldati polacchi.\nIl Dipartimento della Difesa degli Stati Uniti ha dichiarato di essere in possesso di documenti che rivelano che Jakov D\u017euga\u0161vili fu fucilato dai tedeschi mentre tentava la fuga da Sachsenhausen.\nLa figlia Galina ha confermato questa versione nel 2003, ma in seguito ha ritrattato sostenendo che suo padre non fu mai fatto prigioniero dai tedeschi e che mor\u00ec in battaglia nel 1941. Galina sostenne questa tesi con forza fino alla morte, dichiar\u00f2 inoltre che tutte le fotografie e le lettere che fanno riferimento alla prigionia del padre furono opera della propaganda nazista. Questa versione dei fatti \u00e8 sostenuta dalla riabilitazione pubblica di D\u017euga\u0161vili, avvenuta nel 1977 con l'assegnazione postuma dell'Ordine della Grande Guerra Patriottica di Prima Classe da parte del governo sovietico.\nRecenti fonti russe sembrerebbero confermare che Jakov non venne affatto catturato dai tedeschi ma che fu ucciso in combattimento il 16 luglio 1941 durante la battaglia di Smolensk; la propaganda tedesca, secondo queste fonti, quindi avrebbe creato un \"falso figlio di Stalin\", rilasciando registrazioni audio con la voce del presunto Jakov e volantini incitanti alla diserzione, ottenendo peraltro scarsi risultati sui soldati sovietici che non avevano alcuna conoscenza del volto del figlio di Stalin n\u00e9 della sua voce."}
{"id": "1473240", "revid": "226458", "url": "https://it.wikipedia.org/wiki?curid=1473240", "title": "San Antonio (San Miguel)", "text": "San Antonio \u00e8 un comune del dipartimento di San Miguel, in El Salvador."}
{"id": "1473243", "revid": "834", "url": "https://it.wikipedia.org/wiki?curid=1473243", "title": "Whirlwind II", "text": ""}
{"id": "1473245", "revid": "767487", "url": "https://it.wikipedia.org/wiki?curid=1473245", "title": "San Gerardo (San Miguel)", "text": "San Gerardo \u00e8 un comune del dipartimento di San Miguel, in El Salvador.\nAltri progetti.\n "}
{"id": "1473248", "revid": "2117329", "url": "https://it.wikipedia.org/wiki?curid=1473248", "title": "Chiesa di Santa Maria Maddalena (La Badia)", "text": "La chiesa di Santa Maria Maddalena, conosciuta come La Badia, si trova a Castelfranco di Sotto.\nStoria e descrizione.\nFu officiata fino al Seicento dai Canonici regolari di Sant'Agostino.\nLa chiesa, a navata unica, \u00e8 preceduta da un portico e ha tre altari. Al maggiore si trovava la \"Madonna con il Bambino in gloria e i santi Frediano, Maria Maddalena e Margherita\" di Carlo Caliari. Il dipinto fu fatto ritirare nel 1706 dal Gran Principe Ferdinando de' Medici che lo volle per la propria raccolta personale; oggi si trova nella Galleria degli Uffizi. In cambio Ferdinando fece rinnovare sontuosamente in forme barocche l'altare della Badia, dove fu posta una copia della tela.\nAll'altare di destra, un \"Crocifisso\" ligneo quattrocentesco. Nel 1926-27 la chiesa fu restaurata e destinata ad accogliere le sepolture di dieci cittadini morti nella prima guerra mondiale."}
{"id": "1473250", "revid": "38120", "url": "https://it.wikipedia.org/wiki?curid=1473250", "title": "SAGE", "text": ""}
{"id": "1473251", "revid": "226458", "url": "https://it.wikipedia.org/wiki?curid=1473251", "title": "San Jorge (San Miguel)", "text": "San Jorge \u00e8 un comune del dipartimento di San Miguel, in El Salvador."}
{"id": "1473252", "revid": "297059", "url": "https://it.wikipedia.org/wiki?curid=1473252", "title": "Tregua di Calais", "text": "La tregua di Calais fu un breve trattato di pace, stipulato tra la fine del 1347 e l'inizio del 1348 tra Francia e Inghilterra, nel pieno della guerra dei cent'anni.\nCalais era un importante porto situato nella costa settentrionale francese. Il re inglese Edoardo III, che aveva cominciato la campagna per la conquista della Normandia, la cinse d'assedio fra il 1346 e l'anno successivo, finch\u00e9 non riusc\u00ec a espugnare la cittadina.\nDopo questi fatti, durante la primavera del 1348 la peste nera invest\u00ec la Francia settentrionale e in seguito arriv\u00f2 anche in Inghilterra. Ci\u00f2 costrinse le due monarchie a deporre per circa sette anni e mezzo le armi per la crisi economica e demografica che l'epidemia port\u00f2.\nQuesto trattato fu denominato appunto \"tregua di Calais\".\nLa citt\u00e0 di Calais sar\u00e0 l'unica a rimanere in possesso degli inglesi anche dopo la fine del conflitto e rester\u00e0 fortemente associata alla monarchia d'Oltremanica per lungo tempo.\nQuesto evento storico non fu privo di significato. Calais rester\u00e0 infatti per molti anni associata alla monarchia inglese, di fatto."}
{"id": "1473254", "revid": "1632387", "url": "https://it.wikipedia.org/wiki?curid=1473254", "title": "Legionella pneumophila", "text": "La Legionella pneumophila \u00e8 un sottile batterio Gram-negativo pleomorfico, flagellato del genere \"Legionella\". La \"L. pneumophila\" \u00e8 il principale agente patogeno di questo gruppo per l'uomo a cui provoca la legionellosi o \"malattia dei legionari,\" oppure pu\u00f2 provocare una forma pi\u00f9 leggera detta febbre di Pontiac.\nCaratteristiche.\nLa \"L. pneumophila\" \u00e8 un batterio non alcool-acido resistente, asporigeno, e non capsulato. Aerobio, non \u00e8 in grado di idrolizzare la gelatina, produrre ureasi o fermentare sostanze. Il batterio inoltre non \u00e8 pigmentato o autofluorescente ed \u00e8 ossidasi e catalasi positivo; produttore di beta lattamasi.\nStruttura della membrana cellulare.\nLa \"L. pneumophila\" \u00e8 classificata come organismo gram negativo, ma si colora poco perch\u00e9 ha un contenuto unico di lipopolisaccaridi (LPS) nella sua membrana esterna. Sulla catena laterale dell'LPS \u00e8 posizionato il residuo che d\u00e0 specificit\u00e0 antigenica a questo organismo. La composizione chimica di queste catene laterali \u00e8 data dall'unione di diversi residui glicidici che assieme determinano la natura dell'antigene somatico (detto per convenzione: \"O\"), che \u00e8 un importante criterio per classificare i batteri gram negativi. Sono riconosciuti almeno 35 differenti sierotipi di \"L. pneumophila\" e sono state descritte anche numerose altre specie anch'esse cos\u00ec suddivise.\nLa sierologia si attua tramite agglutinazione dei batteri nel tessuto e usando anticorpi marcati fluorescenti. Si possono trovare anche gli anticorpi del paziente tramite la sierologia indiretta col metodo ELISA oppure usando i test di microagglutinazione, che sembrano dare buoni risultati.\nPatogenesi.\nLa \"L. pneumophila\" \u00e8 un parassita intracellulare che pu\u00f2 invadere le amebe o i macrofagi nell'uomo e usarli per replicarsi. L'internalizzazione dei batteri \u00e8 favorita dalla presenza di anticorpi e componenti del complemento ma non \u00e8 obbligatoria. Il ciclo replicativo ha inizio con il legame di una proteina (porina) della membrana esterna ai componenti del complemento con conseguente deposizione del componente C3b sulla superficie batterica; i batteri si legano ai recettori CR3 per il complemento espressi dai fagociti dell'ospite penetrando all'interno della cellula grazie a pseudopodi che avvolgono il batterio e aiutano la fagocitosi. Una volta internalizzato, il microorganismo impedisce la fusione del vacuolo con i lisosomi che altrimenti lo degraderebbero, quindi si moltiplica in questo compartimento protetto. Il batterio usa un sistema di secrezione di tipo IVB conosciuto come Icm/Dot per iniettare proteine effettrici nell'ospite. Questi effettori sono implicati nell'aumentare l'abilit\u00e0 del batterio di sopravvivere nella cellula ospite. Inoltre secerne una metalloproteasi che pesa 39 kDa dentro i fluidi di coltura che \u00e8 citotossica per alcune linee cellulari coltivabili.\nIl patogeno in natura fu isolato la prima volta nel 1976 a un incontro di anziani veterani della Legione Americana che si tenne a Philadelphia in Pennsylvania (da qui il nome legionellosi). L'infezione colp\u00ec oltre 200 persone con 34 morti. La trasmissione interumana aerea non \u00e8 stata dimostrata."}
{"id": "1473255", "revid": "1543377", "url": "https://it.wikipedia.org/wiki?curid=1473255", "title": "Federazione calcistica della Tanzania", "text": "La Federazione calcistica della Tanzania (\"ing.\" Tanzania Football Federation, acronimo TFF) \u00e8 l'ente che governa il calcio in Tanzania.\nFondata nel 1930, si affili\u00f2 alla FIFA e alla CAF nel 1964. Ha sede nella ex capitale Dar es Salaam e controlla il campionato nazionale, la coppa nazionale e la Nazionale del paese."}
{"id": "1473258", "revid": "122432685", "url": "https://it.wikipedia.org/wiki?curid=1473258", "title": "Festival di Salisburgo", "text": "Il Festival di Salisburgo (Salzburger Festspiele)\"\"' \u00e8 uno dei pi\u00f9 importanti festival musicali di musica classica e opera. Si tiene tutti gli anni in estate (per cinque settimane da fine luglio a tutto agosto) a Salisburgo (Austria), citt\u00e0 natale di Wolfgang Amadeus Mozart. In tempi recenti si tiene anche l'Osterfestspiele.\nStoria.\nIl Festival estivo \u00e8 stato fondato nel 1877 ma la sua programmazione fu discontinua fino al 1910.\nAlla fine della Prima guerra mondiale nel 1918, la sua rinascita fu dovuta a cinque alte personalit\u00e0 che oggi vengono considerate i fondatori: Il poeta e drammaturgo Hugo von Hofmannsthal, il compositore Richard Strauss, il direttore del Teatro di Salisburgo Max Reinhardt, lo scenografo Alfred Roller ed il direttore d'orchestra Franz Schalk. Il Festival venne ufficialmente rifondato il 22 agosto 1920 con la rappresentazione di \"Jedermann\", di Hofmannsthal, su un palco all'aperto, sito nella piazza del Duomo di Salisburgo. Questa rappresentazione \u00e8 divenuta una tradizione ed essa viene ripetuta tutti gli anni sempre nello stesso posto.\nNel 1926 il vecchio palazzo, sede dell'arcivescovado (\"Felsenreitschule\"), venne trasformato in un teatro che divenne la sede principale del Festival (\"Salzburger Festspielhaus\") inaugurato il 13 agosto 1927 con Fidelio diretto da Franz Schalk con Lotte Lehmann e la Schumann. Questo fece s\u00ec che il festival, anno dopo anno, conquistasse importanza e fama in tutto il mondo, non solo come luogo di esecuzione delle opere di Mozart e Strauss, ma anche di altri compositori.\nDurante il Festival vengono programmate opere liriche, concerti sinfonici, recital, lavori teatrali ed altri generi di spettacolo. Oltre alle opere dei gi\u00e0 accennati compositori austriaci vengono spesso eseguiti \"Falstaff\" di Giuseppe Verdi e \"Fidelio\" di Beethoven.\nLa popolarit\u00e0 del Festival and\u00f2 scemando quando l'Austria venne annessa alla Germania nel 1938 ed ebbe delle edizioni sottotono fino alla temporanea chiusura nel 1943 durante la Seconda guerra mondiale.\nAlla fine della guerra il Festival riprese con l'edizione del 1945 subito dopo la vittoria delle forze alleate in Europa.\nDopo la fine della guerra, il Festival and\u00f2 lentamente riguadagnando la fama che aveva raggiunto in precedenza, di principale festival estivo, specialmente per le opere di Mozart. \nNel 2006 il Festival ha celebrato il 250\u00ba anniversario della nascita di Mozart allestendo tutte e 22 le opere del compositore austriaco, comprese due opere incompiute, ottenendo un grande successo di pubblico e critica. Le rappresentazioni vennero filmate e presentate poi in televisione nel novembre dello stesso anno."}
{"id": "1473259", "revid": "287204", "url": "https://it.wikipedia.org/wiki?curid=1473259", "title": "Chiesa e convento di San Matteo (Castelfranco di Sotto)", "text": "Il convento e la chiesa di San Matteo si trovano a Castelfranco di Sotto.\nStoria e descrizione.\nIl monastero, costruito a met\u00e0 del Seicento dove era la fortezza di Motrone, sorse con le elemosine del popolo e della famiglia fiorentina degli Albizi, e fu posto sotto la regola di Sant'Agostino. Le monache erano dedite all'istruzione delle fanciulle del popolo e la vocazione didattica del luogo \u00e8 continuata anche in seguito: nel 1866 divenne conservatorio per l'istruzione elementare e pi\u00f9 recentemente asilo infantile.\nL'interno della chiesa \u00e8 ad una navata con tetto a capriate e portico su cui poggia il coretto delle monache. All'altar maggiore \u00e8 la \"Madonna in gloria e i santi Matteo, Antonio da Padova, Carlo Borromeo\" e in basso il ritratto della donatrice.\nSul retro si apre il coro delle monache con stalli in noce."}
{"id": "1473261", "revid": "1543377", "url": "https://it.wikipedia.org/wiki?curid=1473261", "title": "Federazione calcistica dell'Uganda", "text": "La Federazione calcistica dell'Uganda (\"ing.\" Federation of Uganda Football Associations, acronimo FUFA) \u00e8 l'ente che governa il calcio in Uganda.\nFondata nel 1924, si affili\u00f2 alla FIFA e alla CAF nel 1959. Ha sede nella capitale Kampala e controlla il campionato nazionale, la coppa nazionale e la Nazionale del paese."}
{"id": "1473262", "revid": "767487", "url": "https://it.wikipedia.org/wiki?curid=1473262", "title": "San Luis de la Reina", "text": "San Luis de la Reina \u00e8 un comune del dipartimento di San Miguel, in El Salvador.\nAltri progetti.\n "}
{"id": "1473265", "revid": "18323", "url": "https://it.wikipedia.org/wiki?curid=1473265", "title": "Collegiata dei Santi Pietro e Paolo", "text": "La collegiata di San Pietro Apostolo \u00e8 la principale chiesa di Castelfranco di Sotto, in provincia di Pisa.\nFu progettata nel 1260, si trova in Via Cavour vicino al municipio\nStoria e descrizione.\nDell'antico edificio romanico resta il paramento in laterizi del fianco destro su cui si nota il primitivo portale tamponato; sulla facciata, intonacata nei rifacimenti settecenteschi, emergono le ghiere degli archi dei tre ingressi e la cornice marcapiano, in cotto stampato a motivi diversi.\nL'interno ha l'aspetto che gli confer\u00ec un radicale restauro fra il 1719 e il 1737. La primitiva divisione in tre navate lasci\u00f2 il posto ad un'aula ampia e luminosa. La decorazione in stucco d\u00e0 un'elegante unit\u00e0 all'insieme. Notevoli sono le due statue lignee del gruppo dell\"'Annunciazione,\" attribuite a Nino Pisano, e il \"San Pietro\" in marmo. Particolarmente venerato \u00e8 un \"Crocifisso\" ligneo del primo Quattrocento. La pala del \"San Pietro liberato dal carcere\" \u00e8 di Alessandro Allori (1584)."}
{"id": "1473266", "revid": "1543377", "url": "https://it.wikipedia.org/wiki?curid=1473266", "title": "Federazione calcistica dello Zambia", "text": "La Federazione calcistica dello Zambia (\"ing.\" Football Association of Zambia, acronimo FAZ) \u00e8 l'ente che governa il calcio in Zambia.\nFondata nel 1929, si affili\u00f2 alla FIFA e alla CAF nel 1964. Ha sede nella capitale Lusaka e controlla il campionato nazionale, la coppa nazionale e la Nazionale del paese."}
{"id": "1473271", "revid": "110157", "url": "https://it.wikipedia.org/wiki?curid=1473271", "title": "San Miguel (El Salvador)", "text": "San Miguel \u00e8 il capoluogo del Dipartimento di San Miguel, in El Salvador. A circa 15 km dalla citt\u00e0 si trova il vulcano omonimo"}
{"id": "1473272", "revid": "1543377", "url": "https://it.wikipedia.org/wiki?curid=1473272", "title": "Federazione calcistica dello Zimbabwe", "text": "La Federazione calcistica dello Zimbabwe (in inglese Zimbabwe Football Association, acronimo ZIFA) \u00e8 l'ente che governa il calcio in Zimbabwe.\nFondata nel 1965, si affili\u00f2 alla FIFA nello stesso anno, e alla CAF nel 1980. Ha sede nella capitale Harare e controlla il campionato nazionale, la coppa nazionale e la nazionale del paese."}
{"id": "1473274", "revid": "1573940", "url": "https://it.wikipedia.org/wiki?curid=1473274", "title": "Oratorio di San Giovanni Battista (Castellina Marittima)", "text": "L'oratorio di San Giovanni Battista si trova a Castellina Marittima.\nStoria e descrizione.\nSi tratta dell'antica pieve, il cui titolo poi passato alla parrocchiale settecentesca. La tradizione vuole che sia stato costruito sulle fondamenta di un tempio pi\u00f9 antico.\nNonostante le profonde ristrutturazioni conserva qualche testimonianza dell'originaria struttura romanica."}
{"id": "1473275", "revid": "4711", "url": "https://it.wikipedia.org/wiki?curid=1473275", "title": "Football Association of Tanzania", "text": ""}
{"id": "1473276", "revid": "6923", "url": "https://it.wikipedia.org/wiki?curid=1473276", "title": "Exprivia", "text": "Exprivia S.p.A. \u00e8 una societ\u00e0 per azioni italiana che si occupa di progettazione e sviluppo di tecnologie software innovative e di prestazione di servizi IT per il mercato bancario, medicale, industriale, telecomunicazioni e Pubblica Amministrazione.\nLa societ\u00e0 \u00e8 quotata nell'indice FTSE Italia Small Cap della Borsa Italiana (Codice Isin: IT0001477402 Codice Alfanumerico: XPR).\nStoria.\nExprivia \u00e8 nata nel secondo semestre 2005 dalla fusione di AISoftw@re e Abaco Information Services.\nAISoftw@re nasce nel 1983 come AIS per opera del prof. Francesco Gardin, per sviluppare soluzioni software orientate al supporto delle decisioni complesse per il mondo bancario.\nAbaco Information Services nasce nel 1988 grazie ad un gruppo di giovani laureati dell'Universit\u00e0 di Bari, con l'obiettivo di progettazione e sviluppo di software custom, consulenza specialistica ed integrazione di sistemi.\nA fine 2017 viene ufficializzato il completamento dell'operazione di acquisizione dell'81% del capitale di Italtel, storica societ\u00e0 italiana del settore delle telecomunicazioni, dopo circa 2 anni di trattative. L'acquisizione prevede: dal 2018 budget coordinati e dal 2020 la progressiva integrazione delle strutture. I marchi verranno diversificati. Tale acquisizione sancisce la nascita di un nuovo player determinante per la trasformazione digitale del mercato italiano.\nTappe principali.\nNel 2007 il gruppo Exprivia acquisisce le societ\u00e0 Svimservice e Wel.Network.\nNel 2008 avviene l'acquisizione di Spegea, Infaber, Network Services e Exprivia Sl (Spagna).\nNel 2009 Exprivia acquista il ramo d\u2019azienda Aurora Web di Siemens e Datilog.\nNel 2010 avviene annunciata l'acquisizione del Gruppo Prosap (Spagna, Messico e Guatemala).\nNel 2011 il gruppo acquisisce le aziende Realtech Italia e Sistemi Parabancari.\nNel 2012 viene ufficializzata l'acquisizione di Exprivia do Brasil.\nNel 2013 viene inaugurato l'ufficio rappresentanza in Cina.\nNel 2014 avviene l'acquisizione di Devoteam e la costituzione di Exprivia Asia e Exprivia IT Solutions (Cina).\nNel 2015 il gruppo acquisisce la societ\u00e0 ACS.\nNel 2017 Exprivia rafforza l'offerta dei servizi per il settore banche e finanza con il ramo d'azienda ESIET VAS srl e completa l'acquisizione dell'81% del capitale di Italtel.\nSedi.\nLa societ\u00e0 ha sedi operative a Molfetta (BA), Milano, Roma, Palermo, Trento, Vicenza, Matera, Madrid, Las Palmas de Gran Canaria, Citt\u00e0 del Messico, Monterrey, Citt\u00e0 del Guatemala, San Paolo (Brasile), S\u00e3n Bernardo do Campo, Shanghai, Suzhou\nSerie storica.\nLa societ\u00e0 presenta un trend con fatturato in aumento e utili in calo, a fronte di crescite dell'organico."}
{"id": "1473277", "revid": "124379068", "url": "https://it.wikipedia.org/wiki?curid=1473277", "title": "Sansone Valobra", "text": "Biografia.\nNativo di Fossano, apr\u00ec una fabbrica di sapone e saponette a Livorno dopo il 1821; successivamente nel 1828, essendo un patriota e un carbonaro, fu costretto a fuggire a Napoli per sottrarsi alle persecuzioni.\nEra uno studioso di chimica e si concentr\u00f2 soprattutto sullo studio del fosforo, per scoprirne un utilizzo per l'accensione a sfregamento dei fiammiferi. Compose una miscela di fosforo, clorato e gomma che applic\u00f2 all'estremit\u00e0 di bastoncini di legno, e verso la fine del 1828 apr\u00ec una fabbrica a Napoli per commercializzare la sua invenzione.\nIn seguito, nel 1835, invent\u00f2 anche il cerino, che commercializz\u00f2 con il nome di \"candellette\".\nAl di fuori dell'Italia per\u00f2 molti si attribuirono il merito di questa invenzione, come l'ungherese Irinyi, il tedesco Krammener, l'inglese Walker, l'austriaco Romer e il polacco Schoevetter. Anche l'invenzione del cerino non venne attribuita a Valobra, bens\u00ec a Merckel e Lavaresse.\nValobra mor\u00ec nel 1883 a Napoli, senza che gli venisse riconosciuto alcun merito per l'invenzione.\nIl suo comune, Fossano, oltre a averlo insignito in vita d'una medaglia d'onore per la sua invenzione, gli ha successivamente dedicato una via."}
{"id": "1473279", "revid": "4711", "url": "https://it.wikipedia.org/wiki?curid=1473279", "title": "Federation of Uganda Football Associations", "text": ""}
{"id": "1473282", "revid": "547034", "url": "https://it.wikipedia.org/wiki?curid=1473282", "title": "Robert Luketic", "text": "Biografia.\nFiglio di padre croato e madre siciliana, \u00e8 nato e cresciuto a Sydney. Ha studiato al Victorian College of Arts. Debutta alla regia con il cortometraggio \"Titsiana Booberini\", presentato in vari festival australiani ed internazionali come il Sundance Film Festival, grazie a questo viene notato da Hollywood che gli affida la regia della commedia \"La rivincita delle bionde\", che si riveler\u00e0 uno dei maggiori successi al botteghino del 2001.\nNegli anni seguenti \u00e8 rimasto nel genere commedia dirigendo le pellicole \"Appuntamento da sogno!\" e \"Quel mostro di suocera\". Dopo aver accantonato vari progetti tra cui un adattamento cinematografico della serie tv \"Dallas\", per il 2008 dirige \"21\", tratto dal romanzo di Ben Mezrich.\nLuketic vive a Los Angeles."}
{"id": "1473284", "revid": "4711", "url": "https://it.wikipedia.org/wiki?curid=1473284", "title": "Football Association of Zambia", "text": ""}
{"id": "1473286", "revid": "4711", "url": "https://it.wikipedia.org/wiki?curid=1473286", "title": "Zimbabwe Football Association", "text": ""}
{"id": "1473287", "revid": "47767", "url": "https://it.wikipedia.org/wiki?curid=1473287", "title": "Pieve di San Giovanni Decollato (Castellina Marittima)", "text": "La pieve di San Giovanni Decollato si trova a Castellina Marittima.\nStoria e descrizione.\nFu costruita nel primo decennio del Settecento dopo l'abbandono e il relativo trasferimento del fonte e del titolo dalla pieve di San Giovanni Battista, fuori Castellina, nella nuova parrocchiale.\nL'edificio settecentesco \u00e8 una costruzione a capanna con doppio timpano, al culmine della facciata e sul portale d'ingresso, sorretti da semplici paraste imitanti la pietra serena. Nell'interno, devastato da una granata durante l'ultimo conflitto mondiale, sono ancora visibili due bellissime colonne in alabastro che facevano parte del vecchio altare e un crocifisso in legno del secolo XVII."}
{"id": "1473288", "revid": "670021", "url": "https://it.wikipedia.org/wiki?curid=1473288", "title": "Assise di Clarendon", "text": "Nel 1166, con le \"Costituzioni di Clarendon\" (in inglese \"Assize of Clarendon\"), il re d'Inghilterra, Enrico II, apr\u00ec una nuova fase nella storia del diritto in Inghilterra.\nIl re ordin\u00f2 che alcuni uomini probi (quattro per ogni villaggio o dodici per ogni \"hundred\" o centena) dichiarassero sotto giuramento se qualcuno nel villaggio o nella centena fosse accusato o solo sospettato di essere ladro, assassino o brigante o avesse dato rifugio a ladri, assassini o briganti dal 25 ottobre 1154, giorno della sua elezione. Le loro dichiarazioni dovevano essere rese agli sceriffi e poi ripetute davanti ai giudici. Tutti coloro che venivano arrestati in base alle succitate dichiarazioni dovevano venire giudicati soltanto dai giudici del re, dovevano essere sottoposti all'ordalia dell'acqua, e i beni mobili del colpevole passavano al re.\nLe persone malfamate la cui innocenza era provata dall'ordalia dell'acqua dovevano, ciononostante, abbandonare il regno. Le contee che non avevano carceri dovevano costruirle per alloggiare i prigionieri in attesa dei giudici. Per coloro che venivano arrestati in altro modo, rispetto alla dichiarazione giurata (soprattutto per crimini di minore portata, come le piccole aggressioni), la procedura rimaneva inalterata, cio\u00e8 erano di competenza dello sceriffo di contea.\nQueste misure erano un passo avanti verso la centralizzazione della giustizia e, contemporaneamente, ridimensionavano il potere di intromissione della chiesa negli incarichi temporali, estendendo la giurisdizione dei tribunali al clero e mettendone in discussione l'immunit\u00e0. Questa fu una delle cause del dissidio tra il re e l'arcivescovo di Canterbury Thomas Beckett.\nDieci anni dopo, con l'Assise di Northampton, Enrico II confer\u00ec ai giudici regi la competenza su altri gravi delitti che non erano previsti in quella di Clarendon ed inoltre proclamava che l'erede doveva avere lo stesso possesso che deteneva il suo ascendente \"il giorno in cui era vivo e morto\" e se avesse avuto ostacoli dal signore del feudo, i giudici indagassero per restituire gli eventuali beni sottratti all'erede. Infine i giudici avrebbero dovuto indagare su eventuali espropri operati nel periodo indicato dall'Assise di Clarendon. Per la prima volta in Inghilterra, la giustizia penale veniva amministrata in tutto il regno, con le stesse norme."}
{"id": "1473292", "revid": "4711", "url": "https://it.wikipedia.org/wiki?curid=1473292", "title": "F\u00e9d\u00e9ration alg\u00e9rienne de football", "text": ""}
{"id": "1473295", "revid": "486946", "url": "https://it.wikipedia.org/wiki?curid=1473295", "title": "Campionato di calcio del Camerun", "text": ""}
{"id": "1473296", "revid": "404449", "url": "https://it.wikipedia.org/wiki?curid=1473296", "title": "Le Badie", "text": "Le Badie (gi\u00e0 \"Badie dell'Arcidiaconato\") \u00e8 una frazione del comune italiano di Castellina Marittima, nella provincia di Pisa, in Toscana.\nGeografia fisica.\nLe Badie confina a nord con il lago di Santa Luce, a ovest con Rosignano Marittimo, a sud con Malandrone e ad est con Pomaia e Castellina Marittima. Il borgo dista inoltre circa 8\u00a0km dal proprio capoluogo comunale, mentre dista da Pisa poco pi\u00f9 di 45\u00a0km.\nStoria.\nLa frazione sorge in un luogo anticamente detto \"Moxi\", dove in epoca altomedievale vi si stabilirono due comunit\u00e0 monastiche che qui realizzarono due abbazie, tanto che ben presto si inizi\u00f2 a riferirsi alla localit\u00e0 con il nome comune di \"Le Due Badie\". Nel 1384, con bolla di papa Urbano VI, entrambe le badie furono poste nella podesteria di San Donnino di Pisa, cos\u00ec che la localit\u00e0 prese il nome di \"Badie di San Donnino\". Nel XVI secolo si ha il progressivo abbandono delle due strutture monastiche, mentre si sviluppa il piccolo borgo lungo l'antica via Aemilia Scauri.\nNel XIX secolo il borgo aveva assunto il nome di \"Badie dell'Arcidiaconato\" e, come testimonia Emanuele Repetti, delle due antiche abbazie non restavano che ruderi. Nel corso del XX secolo la frazione si svilupp\u00f2 per la sua posizione trafficata nei pressi dell'autostrada A12.\nMonumenti e luoghi d'interesse.\nArchitetture religiose.\nEdificate in un ambiente caratterizzato da forti aree boschive che ne fece in passato terreno ideale per la vita cenobitica ed eremitica, le \"due badie\" traggono origine da due distinti monasteri situati in un luogo anticamente detto \"Moxi\": uno era dedicato al Salvatore e l'altro a Santa Maria, San Quirico e San Torp\u00e9, chiamato pi\u00f9 comunemente San Quirico a Moxi o anche San Quirico delle Colline.\nCostruiti intorno all'anno mille, gli edifici erano ancora in buono stato di conservazione nel 1598, ma privi di monaci.\nOggi i ruderi della badia di San Quirico sono quasi totalmente scomparsi tra la vegetazione, mentre la badia di San Salvatore, sul poggio della Dispensa, conserva ancora porzioni di mura della chiesa, fabbricata con grandi pietre quadrate, e parte della facciata spartita a pilastri e a strisce di marmo bianco e di serpentino con capitelli rozzamente scolpiti.\nArchitetture civili.\nPoco fuori dal paese, su di un colle a nord-est lungo la strada provinciale 60 Poggiberna che conduce a Pomaia, \u00e8 situata la fattoria di Val di Perga, gi\u00e0 borgo castellano di origine medievale. Citato anticamente come \"Vallisperga\" o \"Walperga\", prende il nome da una nobildonna \u2013 Walperga, appunto \u2013 ricordata in un documento del 768 dell'Archivio arcivescovile di Lucca come moglie di un tale Goffredo. Il borgo fu poi propriet\u00e0 degli Upezzinghi, che la cedettero infine ai Rosselmini. Qui \u00e8 situato un oratorio privato, in luogo della perduta chiesa altomedievale concessa da papa Alessandro III alla pieve di Santa Luce nel 1178 e poi alla pieve delle Badie.\nInfrastrutture e trasporti.\nIl borgo delle Badie \u00e8 situato lungo la strada regionale 206 Pisana-Livornese, ex strada statale ed antica via Aemilia Scauri, nel punto in cui ha origine la strada provinciale che conduce a Castellina Marittima."}
{"id": "1473305", "revid": "4711", "url": "https://it.wikipedia.org/wiki?curid=1473305", "title": "Federazione calcistica burkinab\u00e8", "text": ""}
{"id": "1473306", "revid": "56818", "url": "https://it.wikipedia.org/wiki?curid=1473306", "title": "Lana caprina", "text": ""}
{"id": "1473307", "revid": "339392", "url": "https://it.wikipedia.org/wiki?curid=1473307", "title": "Campionato di calcio del Burkina Faso", "text": ""}
{"id": "1473308", "revid": "767487", "url": "https://it.wikipedia.org/wiki?curid=1473308", "title": "Foresta a galleria", "text": "Si parla di foresta a galleria quando la volta di una foresta, la canopea, si chiude al di sopra di un fiume, di un piccolo corso d'acqua o di una zona umida (la presenza dell'acqua pu\u00f2 anche essere temporanea).\nCaratteristiche ecologiche.\nDal punto di vista dell'ecologia del paesaggio, la foresta a galleria costituisce un tipo particolare di corridoio biologico: insieme forestale e acquatico o palustre. Con la sua volta, essa facilita l'attraversamento del corso d'acqua a svariate specie, sia tramite la canopea (scoiattoli, piccoli mammiferi, insetti), sia lungo i numerosi tronchi d'albero morti o vivi che fanno \"ponte\" sul fiume.\nLa foresta a galleria mantiene un microclima pi\u00f9 temperato al di sopra del fiume.\nDiffusione.\nSi tratta di un paesaggio tipico delle regioni intermedie fra i tropici e l'equatore, in zone a clima tropicale. Ma \u00e8 presente anche in zone a clima \u00e8 temperato o continentale. Nei climi tropicali, l'ombra sotto la canopea \u00e8 permanente, mentre in zone temperate \u00e8 fitta soltanto d'estate e il gran numero di foglie morte che cadono in acqua conferisce caratteristiche estremamente differenti agli habitat acquatici sottostanti.\nNell'emisfero nord si differenzia ulteriormente. I castori presenti in questi luoghi contribuiscono a mantenere aperte delle discontinuit\u00e0 nella foresta, favorendo l'aumento della biodiversit\u00e0. Inoltre se le loro dighe sono molto grandi, possono anche far scomparire la parte di foresta pi\u00f9 vicina alla riva, sommergendola.\nQuesto tipo di foresta per\u00f2 si \u00e8 notevolmente ridotto in Europa ed in tutte le zone antropizzate del mondo, tagliata per il legname o degradata dal bestiame. Anche gli incendi hanno notevolmente contribuito alla riduzione di questo bioma.\nVegetazione.\nSono proprio questi ultimi (incendi) che hanno portato ad un adattamento del tipo di vegetazione presente in questi ambienti favorendo le specie arboree con migliori meccanismi di tolleranza agli incendi, come una corteccia pi\u00f9 resistente. Dominanti sono alcuni generi di Quercia, molto diffusi anche i bagolari, e pi\u00f9 raramente Pioppi, Ginepri. Questi sono tutti dotati di una spessa corteccia che gli permette di resistere a temperature di 400\u00a0\u00b0C per 120 secondi."}
{"id": "1473310", "revid": "773636", "url": "https://it.wikipedia.org/wiki?curid=1473310", "title": "Cappella di Sant'Ottaviano", "text": "La cappella di Sant'Ottaviano si trova nella Fattoria di Bruciano, nel comune di Castelnuovo di Val di Cecina, in provincia di Pisa.\nStoria e descrizione.\nLa fattoria sorge a poca distanza dal castello medievale, ormai rudere, feudo dei Pannocchieschi d'Elci; fu edificata nel Settecento dopo il passaggio di propriet\u00e0 a favore dei Ricciarelli di Volterra.\nPresenta un lineare andamento squadrato e si sviluppa su tre piani con un motivo saliente costituito, in facciata, dalla presenza dei due sottili aggetti laterali profilati da segnature in pietra. La villa fu ristrutturata intorno alla met\u00e0 del XIX secolo, e nel 1830-1851, sul piazzale dove c'\u00e8 una fonte trecentesca, chiusa da un porticato, venne innalzata la Cappella gentilizia a pianta centrale.\nLa costruzione della cappella, dedicata a Sant'Ottaviano, dove si trovano alcune tombe della famiglia Ricciarelli, \u00e8 opera di uno Jughetti, dipendente della stessa famiglia."}
{"id": "1473313", "revid": "339392", "url": "https://it.wikipedia.org/wiki?curid=1473313", "title": "Campionato di calcio del Malawi", "text": ""}
{"id": "1473315", "revid": "633110", "url": "https://it.wikipedia.org/wiki?curid=1473315", "title": "Alfredo Madau", "text": ""}
{"id": "1473317", "revid": "128346", "url": "https://it.wikipedia.org/wiki?curid=1473317", "title": "Ciriole", "text": ""}
{"id": "1473318", "revid": "339392", "url": "https://it.wikipedia.org/wiki?curid=1473318", "title": "Campionato di calcio del Niger", "text": ""}
{"id": "1473320", "revid": "339392", "url": "https://it.wikipedia.org/wiki?curid=1473320", "title": "Campionato di calcio del Lesotho", "text": ""}
{"id": "1473321", "revid": "6923", "url": "https://it.wikipedia.org/wiki?curid=1473321", "title": "Potorous longipes", "text": "Il potoroo dai piedi lunghi (Potorous longipes ) \u00e8 una specie di potoroo diffusa in Australia sud-orientale, in una piccola area costiera al confine tra il Nuovo Galles del Sud e il Victoria. Venne scoperto nel 1967, quando un maschio adulto rimase intrappolato in una trappola per cani nella foresta a sud-ovest di Bonang, nel Victoria. \u00c8 classificato tra le specie in pericolo.\nDescrizione.\nIl potoroo dai piedi lunghi \u00e8 il pi\u00f9 grande tra i potoroo ed \u00e8 molto simile a quello dal naso lungo (\"Potorous tridactylus\"). \u00c8 una creatura solitaria e notturna che si nutre di funghi, vegetali e piccoli invertebrati. Si differenzia dal potoroo dal naso lungo per avere piedi pi\u00f9 grandi e coda pi\u00f9 lunga. Il corpo \u00e8 lungo tra 38 e 41\u00a0cm, la coda tra 31,5 e 32,5\u00a0cm e i piedi tra 10,5 e 11,5\u00a0cm. Il peso pu\u00f2 variare tra 1600 e 2200 g. Il colore del corpo \u00e8 marrone sul dorso e grigio chiaro sul lato ventrale. La coda \u00e8 marrone inferiormente e lateralmente e nera sul lato superiore.\nConservazione.\nTra le minacce che attualmente gravano su questa specie ricordiamo la predazione da parte dei gatti rinselvatichiti e delle volpi, introdotti dall'uomo, e tutti i rischi derivanti dal vivere in un areale limitato (ad esempio la frana accidentale di 400 metri quadrati nel Parco Nazionale di Errinundra, East Gippsland, nel settembre 2005).\nLa \"Zoological Society of London\", in base a criteri di unicit\u00e0 evolutiva e di esiguit\u00e0 della popolazione, considera \"Potorous longipes\" una delle 100 specie di mammiferi a maggiore rischio di estinzione."}
{"id": "1473325", "revid": "339392", "url": "https://it.wikipedia.org/wiki?curid=1473325", "title": "Campionato di calcio di Gibuti", "text": ""}
{"id": "1473326", "revid": "1573940", "url": "https://it.wikipedia.org/wiki?curid=1473326", "title": "Uropsilus soricipes", "text": "La talpa toporagno cinese (\"Uropsilus soricipes\" ) \u00e8 un mammifero della famiglia dei Talpidi, endemico della Cina.\nDescrizione.\nQuesta talpa \u00e8 simile a un toporagno per forma e dimensioni. Il muso \u00e8 lungo. Le zampe, piccole e dotate di unghie curve e deboli, non sono adatte allo scavo.\nDistribuzione e habitat.\nL'areale comprende le province cinesi di Gansu, Sichuan, Yunnan e Shaanxi. L'habitat \u00e8 la foresta.\nBiologia.\nLe abitudini della specie sono poco note. La struttura delle zampe fa ritenere che ricerchi il cibo al suolo e non scavando.\nConservazione.\nLa \"IUCN Red List\" classifica questa specie come specie a basso rischio (\"Least Concern\").\nLa \"Zoological Society of London\", in base a criteri di unicit\u00e0 evolutiva e di esiguit\u00e0 della popolazione, considera \"Uropsilus soricipes\" una delle 100 specie di mammiferi a maggiore rischio di estinzione."}
{"id": "1473328", "revid": "1318658", "url": "https://it.wikipedia.org/wiki?curid=1473328", "title": "Khajuraho", "text": "Khajuraho (in lingua hindi: \u0916\u091c\u0941\u0930\u093e\u0939\u094b) \u00e8 una suddivisione dell'India, classificata come \"nagar panchayat\", di 19.282 abitanti, situata nel distretto di Chhatarpur, nello stato federato del Madhya Pradesh, circa 620 chilometri a sud di Delhi. In base al numero di abitanti la citt\u00e0 rientra nella classe IV (da 10.000 a 19.999 persone).\nUna delle mete turistiche pi\u00f9 popolari del paese, Khajuraho ha il pi\u00f9 grande numero di templi medievali induisti e giainisti dell'India, fatto che ha portato l'UNESCO nel 1986 ad inserire il villaggio nell'elenco dei Patrimoni dell'umanit\u00e0 sotto il titolo di Gruppo di monumenti di Khajuraho. Il nome di Khajuraho deriva dalla parola hindi \"khajur\", che significa palma da datteri.\nGeografia fisica.\nLa citt\u00e0 \u00e8 situata a 24\u00b0 51' 0 N e 79\u00b0 55' 60 E e ha un'altitudine di 282 .\nSociet\u00e0.\nEvoluzione demografica.\nAl censimento del 2001 la popolazione di Khajuraho assommava a 19.282 persone, delle quali 10.101 maschi e 9.181 femmine. I bambini di et\u00e0 inferiore o uguale ai sei anni assommavano a 3.641, dei quali 1.904 maschi e 1.737 femmine. Infine, coloro che erano in grado di saper almeno leggere e scrivere erano 10.215, dei quali 6.267 maschi e 3.948 femmine.\nStoria.\nDurante il Medioevo la citt\u00e0 fu la capitale del regno della dinastia Rajput, il cui dominio si estendeva su questa parte dell'India fra il X ed il XII secolo. I templi di Khajuraho vennero tutti edificati nell'arco di un centinaio d'anni, fra il 950 ed il 1050 circa. Successivamente la capitale del regno venne spostata a Mahoba, ma la citt\u00e0 continu\u00f2 a fiorire ancora per diverso tempo.\nKhajuraho era racchiusa da mura aventi 8 porte, ai fianchi di ognuna delle quali si trovavano 2 palme dorate. In origine entro la cerchia delle mura si trovavano oltre 80 templi, ma solo 22 di essi si sono conservati fino a noi senza crollare ed andare in rovina; essi sono disposti su di un'area di circa 21 chilometri quadrati. Una delle principali ragioni dell'ottimo stato di conservazione di questi edifici \u00e8 il fatto che, al contrario di altre citt\u00e0 dell'India settentrionale, i templi di Khajuraho non subirono attacchi o saccheggi da parte dell'uomo nel corso dei secoli. Essi rappresentano un notevole esempio di architettura indiana medievale e hanno guadagnato una certa notoriet\u00e0 per le sculture erotiche con cui sono decorati, una rappresentazione dello stile di vita tradizionale dell'epoca. I templi vennero riscoperti verso la fine del XIX secolo, quando alcuni dei monumenti erano stati ricoperti dalla vegetazione.\nArchitettura.\nLo stile con cui sono stati eretti i templi di Khajuraho \u00e8 quello tipico delle costruzioni dell'India settentrionale in quell'epoca. Alcuni di essi sono dedicati a divinit\u00e0 giainiste, ma la maggior parte \u00e8 dedicato a divinit\u00e0 dell'Induismo (come ad esempio Brahm\u0101, Vishnu, Shiva ed alcune delle forme femminili di Devi). Spesso i templi venivano costruiti con un corpus centrale e quattro santuari minori ai quattro angoli del tempio principale.\nQuesti santuari secondari si sviluppano notevolmente in verticale, con un gran numero di forme a guglia che creano una base appropriata per la guglia principale del tempio centrale; nel caso del tempio Kandariya Mahadeva, esse raggiungono il numero di 84 e i 116 metri di altezza. L'insieme di guglie e pinnacoli, principali e secondari, danno ai templi di Khajuraho il loro aspetto esteriore unico. Il loro sviluppo graduale in altezza, via via che ci si avvicina alla guglia principale, richiama la forma dei picchi himalayani.\nPaesaggio.\nI templi di Khajuraho oggi si trovano al centro di un paesaggio erboso con zone alberate. Quando nel 1947 l'India ottenne l'indipendenza dalla Gran Bretagna il paesaggio era invece semidesertico, con una vegetazione scarsa. Quello che si vede oggi, una specie di parco all'inglese con prati, fiori ed alberi ornamentali, \u00e8 stato sviluppato a scopi turistici ma non ha molto a che fare con il paesaggio originario della regione all'epoca in cui i templi vennero eretti.\nNon si sa con esattezza come doveva essere il paesaggio nel X secolo, ma si sa che i templi ospitavano una grande comunit\u00e0 di sacerdoti e che i tipici giardini indiani all'epoca erano composti perlopi\u00f9 di alberi, senza prati o fiori.\nLe sculture.\nI templi di Khajuraho sono noti per le sculture erotiche che li adornano; esse comunque non sono presenti all'interno degli edifici o vicino alle rappresentazioni delle divinit\u00e0, bens\u00ec si trovano nella parte esterna del muro interno in quei templi che hanno due cerchie di mura intorno all'edificio. Vi sono numerose interpretazioni riguardo alla posizione di queste sculture erotiche: secondo alcuni esse rappresentano il fatto che per giungere al cospetto della divinit\u00e0 si debba lasciare i propri desideri e le proprie pulsioni sessuali all'esterno del tempio. Esse mostrano anche che la divinit\u00e0 \u00e8 pura come l'\u0101tman, che non \u00e8 affetto da desideri sessuali n\u00e9 da altre caratteristiche del corpo fisico.\nLe sculture all'esterno dei templi mostrano esseri umani e tutti i cambiamenti che avvengono nel corpo umano; solo il 10% circa ha tematiche legate all'erotismo, mentre la maggior parte di esse mostra persone impegnate nelle attivit\u00e0 di tutti i giorni.\nQuando i templi vennero eretti probabilmente veniva accettata la tradizione tantrica, secondo la quale la soddisfazione dei desideri terreni \u00e8 un passo verso il nirvana. Prima della conquista del Gran Mogol, quando i giovani vivevano in eremitaggio fino al momento in cui diventavano uomini, essi potevano imparare gli usi del mondo studiando le sculture dei templi di Khajuraho e i desideri terreni che esse ritraggono."}
{"id": "1473331", "revid": "633073", "url": "https://it.wikipedia.org/wiki?curid=1473331", "title": "Typhlomys chapensis", "text": ""}
{"id": "1473334", "revid": "339392", "url": "https://it.wikipedia.org/wiki?curid=1473334", "title": "Campionato di calcio del Ciad", "text": ""}
{"id": "1473336", "revid": "773636", "url": "https://it.wikipedia.org/wiki?curid=1473336", "title": "Chiesa del Santissimo Salvatore (Castelnuovo Val di Cecina)", "text": "La chiesa del Santissimo Salvatore si trova a Castelnuovo di Val di Cecina, in provincia di Pisa.\nDescrizione e storia.\nOriginariamente la chiesa era suffraganea della pieve a Morba, situata nelle vicinanze degli omonimi bagni.\nNel secolo VI, i santi Giusto e Clemente, provenienti da Populonia, giunsero a Volterra transitando per queste terre. Nei luoghi in cui attualmente sorgono le rare chiese a loro dedicate, in passato erano presenti primitive sedi cristiane, anche d'epoca apostolica, nonch\u00e9 importanti \"spedali\", dove sostavano i \"romei\", ovvero i pellegrini diretti a Roma. Secondo l'ipotesi di don Mario Bocci, sarebbe confermata l'antica voce popolare, secondo la quale san Pietro sarebbe transitato fisicamente per queste terre pi\u00f9 di una volta: nei luoghi del suo passaggio i fedeli edificavano chiese a lui dedicate; laddove invece sostava pi\u00f9 a lungo, nascevano chiese intitolate al santissimo Salvatore, cio\u00e8 a Ges\u00f9 Cristo stesso, da Pietro diffusamente predicato.\nL'epoca di costruzione dell'attuale chiesa madre non \u00e8 certa, ma avvenne probabilmente tra la fine del XI e i primi anni del XII secolo, all'interno di un nucleo abitato e incastellato denominato \"Castronovo\"."}
{"id": "1473337", "revid": "1305772", "url": "https://it.wikipedia.org/wiki?curid=1473337", "title": "Oreonax flavicauda", "text": "La scimmia lanosa dalla coda gialla (\"Oreonax flavicauda\" (Humboldt, 1812)) \u00e8 un primate della famiglia degli Atelidae, endemico del Per\u00f9. In passato classificata come \"Lagothrix flavicauda\" \u00e8 oggi considerata come l'unica specie del genere Oreonax.\nDescrizione.\n\u00c8 una scimmia di taglia medio-piccola, lunga 50\u201370\u00a0cm, con un peso di 5.5-10.8\u00a0kg.\nHa una coda prensile lunga 60\u201370\u00a0cm con una larga striscia gialla in prossimit\u00e0 dell'estremit\u00e0 che \u00e8 la caratteristica distintiva della specie.\nPossiede una pelliccia fitta e lanosa, che la protegge dalle rigide temperature del suo habitat montano. Il colore della pelliccia \u00e8 rosso-brunastro. Il viso \u00e8 glabro e di colore nero, con l'eccezione di una macchia biancastra attorno alla bocca.\nDistribuzione e habitat.\nL'areale di questa specie \u00e8 ristretto ad una piccola area di foresta pluviale delle Ande peruviane, a cavallo tra le regioni di San Mart\u00edn e Amazonas, ad una altitudine compresa tra 1.700 e 2.700 m. L'area ricade in parte all'interno del Parco nazionale del Rio Abiseo.\nBiologia.\nQuesta specie ha abitudini arboricole e diurne.\nVive in piccoli gruppi di 4-13 individui\nSi nutre essenzialmente di frutti, fiori, germogli e foglie.\nHa abitudini poligame. Le femmine danno alla luce un unico piccolo ogni uno-due anni.La maturit\u00e0 sessuale viene raggiunta intorno ai 4 anni di vita.\nIl principale predatore della specie \u00e8 il \"Felis concolor\".\nStatus e conservazione.\nLa popolazione attuale \u00e8 stimata intorno ai 250 esemplari. Su questa base la \"IUCN Red List\" considera questa specie in pericolo critico di estinzione.\nLa \"Zoological Society of London\", in base a criteri di unicit\u00e0 evolutiva e di esiguit\u00e0 della popolazione, considera \"Oreonax flavicauda\" una delle 100 specie di mammiferi a maggiore rischio di estinzione.\nLa CITES ha inserito questa specie nella Appendice I (specie di cui \u00e8 vietato il commercio)."}
{"id": "1473341", "revid": "1573940", "url": "https://it.wikipedia.org/wiki?curid=1473341", "title": "Euchoreutes naso", "text": "Il gerboa dalle lunghe orecchie (Euchoreutes naso ) \u00e8 un roditore della famiglia dei Dipodidi, unica specie del genere Euchoreutes (), diffuso in Cina e Mongolia.\nEtimologia.\nIl termine generico deriva dalla combinazione del prefisso \"\u03b5\u03c5-\", vero, e dalla parola greca \"-\u03c7\u03bf\u03c1\u03b5\u03c5\u03c4\u03ae\u03c2\", danzatore, con evidente allusione allo stile di vita di questo piccolo roditore. L'epiteto specifico fa invece riferimento alla parte anatomica del muso nonostante sia una delle pi\u00f9 caratteristiche meno evidenti dell'animale.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 80 e 95\u00a0mm, la lunghezza della coda tra 144 e 185\u00a0mm, la lunghezza del piede tra 41 e 49\u00a0mm, la lunghezza delle orecchie tra 37 e 47\u00a0mm e un peso fino a 38\u00a0g.\nCaratteristiche craniche e dentarie.\nIl cranio presenta un rostro lungo e sottile, le bolle timpaniche enormi e le arcate zigomatiche sottili e dirette verso il basso. Gli incisivi superiori sono bianchi e stretti, il premolare superiore \u00e8 ridotto e di forma circolare.\nSono caratterizzati dalla seguente formula dentaria:\nAspetto.\nLe parti dorsali variano dal giallo-rossastro al rossiccio chiaro con la base dei peli grigia, mentre i fianchi e le parti ventrali sono bianche. La testa \u00e8 allungata, il muso \u00e8 sottile, gli occhi sono relativamente piccoli. Le vibrisse sono lunghe. Le orecchie sono notevolmente grandi, lunghe poco meno della met\u00e0 del corpo e sono strette. Le zampe anteriori sono corte, quelle posteriori sono allungate, con i tre metatarsi centrali parzialmente fusi e terminano con cinque dita, delle quali le due pi\u00f9 esterne sono attaccate pi\u00f9 indietro e sono ridotte. Sulla loro superficie ventrale sono presenti dei ciuffi di setole. La coda \u00e8 molto pi\u00f9 lunga della testa e del corpo, \u00e8 ricoperta di piccoli peli biancastri e termina con un ciuffo di lunghi peli bianchi, con una banda centrale nera. Le femmine hanno quattro paia di mammelle. \nBiologia.\nComportamento.\n\u00c8 una specie terricola e notturna, adattata ad un andamento saltatorio.\nAlimentazione.\nSi nutre principalmente di parti vegetali e talvolta di insetti e lucertole.\nRiproduzione.\nSi riproduce agli inizi della primavera. Le femmine danno alla luce 2-6 piccoli alla volta.\nDistribuzione e habitat.\nQuesta specie \u00e8 diffusa nell'Asia centrale dallo Xinjiang occidentale attraverso la Cina centro-settentrionale fino alla Mongolia meridionale.\nVive nelle regioni desertiche, solitamente in colline sabbiose ai margini di oasi o in vallate con vegetazione sparsa.\nTassonomia.\nSono state riconosciute 3 sottospecie:\nStato di conservazione.\nLa IUCN Red List, considerato il vasto areale, la popolazione presumibilmente numerosa e la presenza in diverse aree protette, classifica \"E.naso\" come specie a rischio minimo (LC)."}
{"id": "1473344", "revid": "339392", "url": "https://it.wikipedia.org/wiki?curid=1473344", "title": "Campionato di calcio del Botswana", "text": ""}
{"id": "1473348", "revid": "486946", "url": "https://it.wikipedia.org/wiki?curid=1473348", "title": "Campionato di calcio del Benin", "text": ""}
{"id": "1473354", "revid": "773636", "url": "https://it.wikipedia.org/wiki?curid=1473354", "title": "Oratorio della Madonna del Piano", "text": "L'oratorio della Madonna del Piano si trova a Castelnuovo di Val di Cecina, in provincia di Pisa.\nSituato vicino al torrente Pavone, attualmente forma un'ala di una casa colonica.\nVi \u00e8 conservata una tela raffigurante la \"Madonna con il Bambino\", attribuibile ad artista di cultura fiorentina della seconda met\u00e0 del secolo XVI. Una pia leggenda racconta che il quadro fu rinvenuto sul posto; raccolto e portato nella chiesa parrocchiale, scomparve, ricomparendo miracolosamente nello stesso punto dove era stato trovato. Fu eretta allora una cappella dove il quadro fu custodito e venerato, mentre una riproduzione fu posta nella parrocchiale.\nLa cappella viene aperta al pubblico per la grande festa annuale che si celebra verso la fine di maggio, ed in poche altre occasioni. Ogni tre anni i festeggiamenti si svolgono con particolare solennit\u00e0 e con una grande processione."}
{"id": "1473358", "revid": "486946", "url": "https://it.wikipedia.org/wiki?curid=1473358", "title": "Pointe de Ronce", "text": ""}
{"id": "1473360", "revid": "124954729", "url": "https://it.wikipedia.org/wiki?curid=1473360", "title": "Gabriel Cortois de Pressigny", "text": "Biografia.\nVescovo di Saint-Malo dal 1785, dopo la soppressione della sua diocesi (decretata dall'Assemblea Nazionale Costituente nel 1790) si rifugi\u00f2 all'estero: torn\u00f2 in patria dopo il concordato del 1801 tra Napoleone Bonaparte e papa Pio VII. Ambasciatore di Francia presso la Santa Sede (1814-1816), venne nominato pari di Francia e conte di Pressigny da Luigi XVIII e nel 1817 venne eletto arcivescovo metropolita di Besan\u00e7on.\nFu probabilmente uno dei cinque cardinali creati da papa Pio VII nel concistoro dell'8 marzo 1816 e riservati \"in pectore\", ma non ottenne mai la porpora.\nLa sua salma riposa nella cappella della Vergine della chiesa di Saint Roch a Parigi.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "1473361", "revid": "599013", "url": "https://it.wikipedia.org/wiki?curid=1473361", "title": "Camposampiero (famiglia)", "text": "I Camposampiero sono una nobile famiglia padovana di parte guelfa.\nStoria.\nLe origini dei Camposampiero (che, prima di assumere il feudo omonimo erano detti Tisoni) sono incerte. Una prima ipotesi li vorrebbe gi\u00e0 noti nella Marca Trevigiana durante il regno di Berengario I (888-924). La seconda sostiene che i Camposampiero fossero di origine germanica e sarebbero giunti in Italia al seguito dell'imperatore Enrico II all'inizio dell'XI secolo. Lo stesso sovrano invest\u00ec Tiso, il capostipite, di un feudo attorno a Camposampiero, in territorio Padovano, da cui la famiglia prese il nome.\nSede del feudo fu un castello edificato attorno al 1085 dai discendenti Tiso II e Gherardo I (l'attuale Palazzo Tiso, sede del comune di Camposampiero).\nCol tempo la famiglia estese i propri domini anche in territorio di Treviso (in particolare Treville, Loreggia e Rustega), risultando quindi coinvolta anche nelle vicende politiche di questo comune.\nDa ricordare Tisolino (XII secolo), distintosi nella cacciata dei vicari dalla Marca (1164); i figli Gherardo, che apr\u00ec le ostilit\u00e0 contro i da Romano, e Tiso VI, pure coinvolto nelle lotte tra guelfi e ghibellini; Tiso VII, che contribu\u00ec caduta di Ezzelino \"il Tiranno\"; suo figlio Tiso VIII (m. 1312), capo della fazione guelfa di Treviso durante il quale la famiglia fu all'apogeo.\nContrastarono anche i Carraresi a Padova e gli Scaligeri a Verona (si veda in particolare Giovi); contribuirono inoltre alla cacciata degli Azzoni da Treviso. In seguito, tuttavia, la famiglia cominci\u00f2 a decadere e, specie dopo l'arrivo della Serenissima, persero gran parte dei feudi. Passati dunque al servizio di Venezia, fecero parte del Consiglio dei Nobili di Padova (1423). Dal 1692 furono conti del Sacro Palazzo.\nFamiglia omonima.\nEsistette anche una seconda famiglia Camposampiero che tuttavia non aveva alcuna parentela con la casata precedente. Discendeva infatti da un Francesco Callegari nativo di Camposampiero il quale, nel 1390, si premur\u00f2 di restituire la citt\u00e0 d'origine, caduta nelle mani di Gian Galeazzo Visconti, a Francesco Novello da Carrara. Stimato e protetto dai Carraresi, cambi\u00f2 il suo cognome in Camposampiero.\nQuesta casata fu aggregata poi al Consiglio Nobile di Padova non prima del XVI secolo e non diede personalit\u00e0 di particolare rilievo. Peraltro, il 15 gennaio 1593 un Paolo di Battista fu chiamato a dichiarare formalmente che la propria famiglia non era in alcun modo imparentata con l'altra omonima, cosicch\u00e9 nessuno potesse accampare pretese di discendenza o eredit\u00e0. Fu riconfermata nobile dall'Impero austriaco il 17 settembre 1826."}
{"id": "1473363", "revid": "110157", "url": "https://it.wikipedia.org/wiki?curid=1473363", "title": "Anchors Aweigh (album)", "text": "Anchors Aweigh \u00e8 il sesto album della band pop punk Bouncing Souls, il quarto pubblicato dalla Epitaph Records."}
{"id": "1473367", "revid": "773636", "url": "https://it.wikipedia.org/wiki?curid=1473367", "title": "Oratorio di San Rocco (Castelnuovo Val di Cecina)", "text": "L'oratorio di San Rocco \u00e8 un edificio religioso che si trova a Castelnuovo di Val di Cecina, in provincia di Pisa.\nDescrizione.\nAll'interno dell'oratorio, ubicato nel suggestivo borgo medievale e dotato di altari ricchi di stucchi, si trova una tela raffigurante la \"Presentazione di Ges\u00f9 al tempio\", eseguita da Cosimo Daddi nel 1597, proveniente dalla chiesa della Purificazione."}
{"id": "1473370", "revid": "1305772", "url": "https://it.wikipedia.org/wiki?curid=1473370", "title": "Battaglia di Wawer", "text": ""}
{"id": "1473371", "revid": "122051579", "url": "https://it.wikipedia.org/wiki?curid=1473371", "title": "Maserati Shamal", "text": "La Maserati Shamal \u00e8 un'autovettura prodotta dalla casa automobilistica italiana Maserati in soli 369 esemplari tra il 1989 ed il 1995. Il nome, seguendo la tradizione Maserati, riprende quello di un vento caldo, Shamal appunto, che soffia in Mesopotamia.\nIl contesto.\nDopo l'uscita di produzione della Maserati Kyalami nel 1983, la Maserati decise di realizzare la granturismo sua erede sulla base della Biturbo: nacque cos\u00ec la Maserati 228 progettata da Pierangelo Andreani, una vettura coup\u00e9 a due porte basata sul telaio della Biturbo a 4 porte allungato e allargato, con una carrozzeria pi\u00f9 grande, 5 comodi posti e finiture di lusso, che arriv\u00f2 sul mercato nel 1984 e rappresent\u00f2 il modello pi\u00f9 esclusivo della serie.\nSuccessivamente la \"228\" fu evoluta nella \"228i\" (con motore a iniezione, lanciata nel 1986), ma dopo pochi anni questa venne sostituita da un modello totalmente nuovo e, soprattutto, pi\u00f9 estremo: si trattava della \"Shamal\", che era basata sul telaio della Maserati Karif (derivato, a propria volta, da quello della Maserati Biturbo Spyder) ed era dotata di un motore V8, anch'esso biturbo, di nuova progettazione.\nLa Shamal venne disegnata da Marcello Gandini, famoso per la linea della Alfa Romeo Montreal, della Lancia Stratos, della Lamborghini Countach e della Lamborghini Miura. La firma di Gandini \u00e8 riconoscibile sul profilo del parafango delle ruote posteriori, che ricorda quello della Lamborghini Countach LP400 e che sar\u00e0 ripreso anche nel 1994 sulla successiva Quattroporte IV.\nEstetica.\nI tratti distintivi della Shamal sono piuttosto numerosi come il caratteristico montante centrale di colore nero, che funge anche da roll-bar e supporta la sigla cromata \"Shamal\" e il taglio dei parafanghi posteriori; egualmente caratteristici il disegno dei cerchi in lega e la griglia copriradiatore nera sulla quale spicca un tridente cromato. Rispetto alla vettura da cui derivava, presenta un lunotto maggiormente inclinato abbinato ad una coda dalla linea rialzata e massiccia, con i quattro passaruota allargati, mentre i fari anteriori erano sdoppiati e dalla forma specifica.\nGli interni sono caratterizzati da un uso esteso della pelle, dai sedili molto avvolgenti e specifici per questo modello, dal tipico orologio ovale Maserati presente nel cruscotto e dalla presenza dell'aria condizionata.\nTecnica.\nIl motore, disposto anteriormente, \u00e8 un V8 da 3,2 litri di cilindrata, sovralimentato da 2 turbocompressori, sviluppa una potenza massima di 326 CV. Lo stesso motore, profondamente modificato ( in comune avr\u00e0 solamente la cubatura ) in seguito verr\u00e0 utilizzato sulla Quattroporte del 1994 e sulla 3200 GT.\nIl cambio \u00e8 manuale a 6 rapporti e inoltre \u00e8 presente un sistema elettronico di controllo attivo delle sospensioni che \u00e8 in grado di adattarsi automaticamente alle asperit\u00e0 della strada e al livello di comfort richiesto o \u00e8 modificabile manualmente mediante pulsantiera posta a fianco del cambio in pi\u00f9 posizioni .\nLa Shamal raggiunge una velocit\u00e0 massima di oltre 270\u00a0km/h e scatta da 0 a 100\u00a0km/h in 5,3 secondi."}
{"id": "1473373", "revid": "729019", "url": "https://it.wikipedia.org/wiki?curid=1473373", "title": "Prima battaglia di Wawer", "text": "La prima battaglia di Wawer fu combattuta il 19 e il 20 febbraio 1831 tra la Polonia e la Russia, ma non port\u00f2 ad alcun risultato. Il 31 marzo, Jan Zygmunt Skrzynecki, comandante in capo della rivolta di novembre, conquist\u00f2 una vittoria contro la Russia."}
{"id": "1473375", "revid": "339392", "url": "https://it.wikipedia.org/wiki?curid=1473375", "title": "Sestri Levante 1919", "text": ""}
{"id": "1473376", "revid": "773636", "url": "https://it.wikipedia.org/wiki?curid=1473376", "title": "Cappella di Lagoni di Sasso", "text": "La cappella dei Lagoni di Sasso si trova nella omonima localit\u00e0 del comune di Castelnuovo di Val di Cecina, in provincia di Pisa.\nLa cappella fu commissionata a Giovanni Michelucci dalla societ\u00e0 Larderello nel 1956, insieme a tre gruppi di abitazioni a schiera, integrate dal centro sociale e dal circolo ricreativo, in un'area caratterizzata da manifestazioni di carattere geotermico.\nI lavori terminarono nel 1958.\nIl piccolo edificio religioso \u00e8 costituito da un'aula rettangolare, conclusa da un'abside curvilinea ed affiancata da una stretta fascia con la sagrestia e minuscoli ambienti di servizio; su questo fabbricato laterale si innesta il campanile a vela. Il prolungamento dei muri laterali dell'aula delimita un vestibolo coperto dove i sedili invitano ad una sosta.\nNella configurazione di quest'opera la critica ha rilevato espliciti richiami alla chiesa dei Santi Pietro e Girolamo, progettata da Michelucci alcuni anni prima a Pistoia; il campanile, a traliccio nella parte alta, invece rimanda a quello della chiesa delle Sante Maria e Tecla, sempre a Pistoia."}
{"id": "1473377", "revid": "767487", "url": "https://it.wikipedia.org/wiki?curid=1473377", "title": "Monte Madonnino", "text": "Il Monte Madonnino \u00e8 una montagna delle Alpi alta 2.502\u00a0m. \u00c8 situato sulle Alpi Orobie, lungo lo spartiacque che divide la Val Brembana dalla Val Seriana, a cavallo tra i comuni di Carona e Valgoglio.\nAccessi.\nLa cima del Monte Madonnino pu\u00f2 essere raggiunto dai comuni di Carona, Valgoglio e Gromo.\nDa Carona la via d'accesso \u00e8 pi\u00f9 lunga, meno ripida (fatta eccezione per l'ultimo tratto) e pi\u00f9 ombreggiata. Si sale verso il Rifugio Calvi, situato a quota 2,015\u00a0m.s.l.m.., e si prosegue per il passo della Portula, 2280\u00a0m. s.l.m.. e, giunti in prossimit\u00e0 del passo, anzich\u00e9 scollinare si segue il sentiero tracciato lungo il versante nord fino ad arrivare ai piedi del monte, dove un ripido sentiero stretto e sdrucciolevole si innalza fino alla vetta.\nDa Valgoglio si sale partendo dalla zona nord-est del paese, ed \u00e8 ben segnato. Si seguono inizialmente le condotte d'acqua fino a giungere in vista della diga del Lago Sucotto, quindi si prosegue a destra, cio\u00e8 in direzione nord, fino alla diga. Si costeggia il lato ad est e si sale fino alla baita del Lago Cernello. Da qui un sentiero sale lungo la conca che contiene i laghi Cernello e Sucotto fino a raggiungere la cresta sul lato nord-est e quindi sale a zig zag fino in vetta. Con la neve, l'itinerario di risalita varia.\nInfine da Gromo, precisamente dalla frazione Ripa, si parte dalla locale chiesa seguendo il segnavia numero 233 che conduce alle baite ed ai laghi di Cardeto. Si prosegue fino al passo della Portula da cui, sulla sinistra, in breve si raggiunge la cima."}
{"id": "1473382", "revid": "24443", "url": "https://it.wikipedia.org/wiki?curid=1473382", "title": "Pointe de Charbonnel", "text": ""}
{"id": "1473388", "revid": "110157", "url": "https://it.wikipedia.org/wiki?curid=1473388", "title": "The Gold Record", "text": "The Gold Record \u00e8 il settimo album studio della band pop punk Bouncing Souls, il quinto pubblicato dalla Epitaph Records."}
{"id": "1473389", "revid": "773636", "url": "https://it.wikipedia.org/wiki?curid=1473389", "title": "Pieve di San Bartolomeo a Leccia", "text": "La pieve di San Bartolomeo si trova in localit\u00e0 La Leccia, nel comune di Castelnuovo di Val di Cecina, in provincia di Pisa.\nDescrizione.\nLa chiesa del castello di Leccia, che ha mantenuto intatto il suo aspetto medievale, \u00e8 ricordata nel 1275 come rettoria della pieve di Morba. Ai primi del secolo XV risulta in possesso del fonte battesimale. Ha subito profonde modifiche che ne hanno alterato l'aspetto originario.\nAl suo interno \u00e8 custodita la tela raffigurante la \"Madonna del Libro\", centro della devozione mariana nel territorio, attribuita a Matteo de' Gondi e qui trasportata nel 1958 dal suo santuario situato non lontano dal paese. Sul campanile a vela \u00e8 collocata una campana dove \u00e8 incisa la data del 1333, e una \"Madonna che allatta il Bambino\", proveniente forse da un oratorio scomparso intitolato alla Madonna del Latte, che sorgeva vicino al paese, presso il corso del fiume Cornia nei pressi di una fonte detta del Latte, tuttora esistente."}
{"id": "1473393", "revid": "88740", "url": "https://it.wikipedia.org/wiki?curid=1473393", "title": "Urbana (disambigua)", "text": ""}
{"id": "1473394", "revid": "1718925", "url": "https://it.wikipedia.org/wiki?curid=1473394", "title": "Solvay (Stati Uniti d'America)", "text": "Solvay \u00e8 una localit\u00e0 (\"village\") degli Stati Uniti d'America, nella Contea di Onondaga nello Stato di New York. Dal censimento del 2000 la popolazione consta di 6.423 abitanti.\nSolvay, amministrativamente fa parte del comune di Geddes.\nStoria.\n\u00c8 un sobborgo della grande citt\u00e0 di Syracuse e sorse nel 1881 attorno alla nota fabbrica di carbonato di sodio, la Solvay Process Company di propriet\u00e0 dell'industriale americano Rowland Hazard, che riusc\u00ec ad assicurarsi il brevetto della produzione di ammoniaca e soda ash, inventato dai fratelli Alfred e Ernest Solvay del Belgio nel 1861.\nQuesto storico stabilimento, al punto massimo di produzione raggiunto nei primi decenni del Novecento, occupava oltre quattromila operai tutti emigranti di origine europea e chiuder\u00e0 definitivamente nel 1986 dopo 105 anni di intensa attivit\u00e0 produttiva.\nQuello che era originariamente un territorio prettamente agricolo con pochi abitanti piano piano si trasform\u00f2 in un centro industriale di una certa importanza economica attirando una moltitudine di disperati in cerca di lavoro. Le prime casette in legno degli operai immigrati in parte abitate anche da Tirolesi, erano cresciute come funghi lungo un declivio a ovest della fabbrica tanto che, nel 1894, il nuovo agglomerato fu ufficialmente eretto allo stato di villaggio, prendendo il nome della stessa fabbrica che lo aveva, per cos\u00ec dire, paternalisticamente tenuto a battesimo sul proprio humus salino.\nLa popolazione era di 563 abitanti nel 1890, di 1.762 nel 1894, di 2.734 nel 1896, di 3.493 nel 1900 e di 5.000 nel 1906. Solvay era conosciuta con il soprannome di \"Piccolo Tirolo\" e la maggioranza degli espatriati trentini si stabil\u00ec in Caroline, Lamont, Freeman e Williams Street occupandone tutte le abitazioni. Attualmente vi si trovano industrie di coltellerie, chimiche e della famosa coca cola. Nel suo territorio si estrae il calcare e il gesso.\nMeta prediletta degli emigranti trentini e di Magasa.\nIl compianto ricercatore sull'emigrazione trentina nel mondo, Angelo Franchini di Bolbeno, ma con ascendenze valvestinesi, sosteneva qualche anno addietro che il numero dei discendenti Trentino-Tirolesi su una popolazione di 9.000 abitanti si poteva quantificare nella cifra attendibile di 2.500 unit\u00e0 raccolti in 350 famiglie. Nel 1929 i Trentini e loro discendenti fondarono il \u201c\"Tyrol Club of Solvay\"\u201d.\nSecondo l'emigrante-cronista Gregorio Scaia di Prezzo il primo emigrante della Valle del Chiese a giungervi verso il 1880 fu un certo Francesco Maestri di Prezzo che divent\u00f2 un uomo di fiducia dei proprietari della Solvay Process Company, mentre il primo magasino documentato fu Giovanni Zeni (1871-1947) detto Capolini, nel 1888."}
{"id": "1473399", "revid": "767487", "url": "https://it.wikipedia.org/wiki?curid=1473399", "title": "21 (film)", "text": "21 \u00e8 un film del 2008 diretto da Robert Luketic, basato sulle vicende del \"MIT Blackjack Team\", un gruppo di studenti del MIT che tra il 1980 ed il 1990 sbanc\u00f2 numerosi casin\u00f2 ricorrendo al conteggio delle carte nel \"blackjack\".\nLa pellicola \u00e8 uscita nella sale cinematografiche statunitensi il 28 marzo 2008, mentre in quelle italiane il 18 aprile 2008.\nTrama.\nBen Campbell \u00e8 un brillante studente con un futuro promettente, ma con problemi finanziari che potrebbero ostacolare il suo ingresso alla Harvard Medical School. Viene accettato, ma non pu\u00f2 permettersi i 300.000 dollari della tassa d'iscrizione. Ben affronta una forte competizione per la prestigiosa borsa di studio Robinson, la quale viene assegnata ad un solo studente all'anno, che potrebbe sostenere i costi della scuola per intero. Il direttore lo informa che, a causa della forte concorrenza, la borsa di studio andr\u00e0 allo studente che avr\u00e0 raccontato l'esperienza di vita pi\u00f9 affascinante. Ben quindi inizia a rendersi conto di aver avuto una vita dedicata sempre allo studio, sacrificando spesso esperienze e divertimenti.\nEssendo studente del MIT di Boston, un giorno grazie al suo talento per i calcoli viene notato dal professore Mickey Rosa. Dopo avergli sottoposto il problema di Monty Hall, che Ben risolve, Rosa invita Ben ad entrare nel team di Blackjack, un gruppo di studenti con spiccate doti matematiche composto da Choi, Fisher, Jill e Kianna. Il team ha elaborato un complesso sistema di conteggio delle carte da gioco, che consente di sbancare i tavoli di blackjack. Ben inizialmente rifiuta, ma una visita della bella Jill sul suo luogo di lavoro, unita al fatto che le possibilit\u00e0 di ottenere la borsa di studio sono basse, lo convince ad accettare. Il gruppo va cos\u00ec ogni week-end a Las Vegas, sempre con false carte di identit\u00e0, falsi nomi e false personalit\u00e0. Nel giro di poco tempo il gruppo guadagna ingenti somme di denaro. Ben nasconde la sua parte in camera sua, nel suo dormitorio.\nLa tattica \u00e8 sempre la stessa: tutti entrano nel casin\u00f2 separatamente fingendo di non conoscersi e si dividono in due gruppi: gli \"esploratori\", i quali giocano sempre al minimo e tengono il conto delle carte, mandando poi segnali ai \"puntatori\" ogni volta che il tavolo diventa interessante. I soldi per il gioco vengono forniti da Rosa, il quale non gioca pi\u00f9 ma dirige soltanto il gruppo. Nonostante questo, Rosa intasca il 50% di ogni vincita. Il restante 50% viene spartito tra i 5 componenti del gruppo. Ben ottiene subito degli ottimi risultati e gi\u00e0 alla prima sera guadagna pi\u00f9 di Fisher, precedente punta di diamante del gruppo.\nUna sera Fisher, dopo essersi ubriacato al tavolo da gioco e aver compromesso la serata, viene brutalmente cacciato dal team da Rosa, infuriato.\nTutte le grosse vincite del gruppo per\u00f2 hanno attirato l'attenzione di Cole Williams, responsabile della sicurezza di molti casin\u00f2 a Las Vegas, che ha avuto modo di conoscere anni addietro Rosa, quando lui stesso contava le carte.\nNel frattempo Ben conquista definitivamente Jill. Distratto dagli impegni a Las Vegas, dai soldi e dall'amore, Ben finisce per trascurare i suoi vecchi amici Miles e Cam, con i quali stava partecipando ad un concorso scientifico chiamato \"209\". I due amici decidono cos\u00ec di continuare il progetto senza di lui. Rattristato, Ben non ha la concentrazione necessaria per affrontare un altro week-end a Las Vegas e inizia a perdere, continuando a giocare senza contare, affidandosi alla fortuna. Questo gli fa perdere 200.000 dollari, soldi di Rosa, che si infuria nuovamente e decide di lasciare il gruppo per tornare a Boston da solo.\nDapprima smarrito, il gruppo viene ricompattato da Ben, che convince gli altri a restare in citt\u00e0 a giocare anche senza la supervisione di Rosa. Jill si rende conto che Ben \u00e8 cambiato, in quanto aveva sempre detto di voler raggiungere la somma necessaria a pagarsi l'iscrizione ad Harvard e poi smettere, ma ha gi\u00e0 superato la cifra in questione e ha continuato a giocare. Si dirigono quindi nuovamente al casin\u00f2 e tornano a vincere, ma Rosa, nascosto dietro alcune \"slot machines,\" fa una soffiata a Cole Williams. Non appena il gruppo lo vede si dilegua, tranne Ben che viene preso, portato in uno scantinato e picchiato. Tornato a Boston, Ben trova la sua stanza sottosopra: Rosa ha scoperto il suo nascondiglio e l'ha ripulito, rubando tutti i soldi (315.000 dollari). Come se non bastasse non ha alcuna prova contro Rosa e non \u00e8 pi\u00f9 il suo favorito, cos\u00ec anche i suoi voti iniziano a calare. Ben ha perso tutto: il team, gli amici, i soldi e il futuro all'universit\u00e0 di medicina.\nDopo essere andato a chiedere aiuto a Jill e dopo essersi riconciliato con i vecchi amici, si presenta a casa di Rosa durante una festa e lo convince a tornare a Las Vegas per un'ultima volta. Giocando entrambi, il miglior allievo ed il maestro, avrebbero potuto guadagnare pi\u00f9 di ogni altra volta. Rosa accetta e il gruppo si riunisce per un'ultima spedizione in Nevada.\nTornati a Las Vegas, decidono di mascherarsi poich\u00e9 ognuno di loro \u00e8 entrato nel database dell'ufficio di Cole. Anche Rosa si deve travestire, poich\u00e9 \u00e8 presente nel database da molti anni. Grazie alle doti matematiche di Ben e Mickey, il gruppo vince milioni.\nQuando sembra andare tutto liscio, appare Cole, che inizia ad inseguirli, mentre il gruppo scappa. Ben, Jill e Mickey inizialmente corrono insieme, poi si dividono e Rosa dice a Ben di passargli il sacco con le fiche vinte durante la sera. Rosa raggiunge una limousine e scappa. Quando controlla la vincita per\u00f2, scopre che all'interno della borsa non c'erano le \"fiches\", bens\u00ec monete di cioccolata.\nGrazie a dei flash back, si scopre che Cole, prima di rilasciare Ben, dopo averlo picchiato, gli aveva chiesto di incastrare Rosa, poich\u00e9 non era mai riuscito a catturarlo anni prima e, approfittando di una sua assenza (era andato al funerale del padre), in una sera vinse 2 milioni di dollari, per poi sparire dai tavoli da gioco, vincita che tra l'altro signific\u00f2 il licenziamento di Cole. Nella limousine, Rosa, scopre quindi di essere in trappola.\nBen, intanto, ritrova Cole, il quale gli aveva promesso che si sarebbe potuto tenere la vincita se gli avesse riportato Rosa. Cole lo informa che parler\u00e0 con uno dei suoi docenti all'universit\u00e0 per spiegargli la situazione, in modo da fargli riottenere i suoi voti. Alla fine, per\u00f2, gli chiede indietro i soldi, minacciandolo mostrando la pistola, poich\u00e9 ormai avrebbe perso il lavoro a causa del software che lo sostituir\u00e0 e ha bisogno della sua pensione. Ben gli consegna i soldi, ma Cole gli assicura che riuscir\u00e0 comunque ad ottenere ci\u00f2 che desidera perch\u00e9 \u00e8 un ragazzo in gamba. Cole, infine, quando si ritrova con Rosa nello stesso scantinato in cui aveva picchiato Ben, pronto a picchiarlo sonoramente per l'ultima volta, lo informa di aver contattato l'agenzia delle entrate, che si occuper\u00e0 di controllare i suoi soldi e che con tutta probabilit\u00e0 gli verranno confiscati.\nNel frattempo si scopre che Ben aveva preparato un piano alternativo. Approfittando della confusione e quindi dell'assenza di Cole, il resto della squadra, arricchito da Miles e Cam, ha continuato il gioco in sala e ha vinto comunque un'ingente somma di denaro.\nBen infine riesce a laurearsi, spartendo la vincita di Las Vegas con gli amici, essendo riuscito anche a conquistare la ragazza pi\u00f9 bella della scuola e aiutando Cole ad ottenere la pensione. Tornato dal direttore, come \"esperienza di vita\" gli racconta la sua recente storia. L'uomo, dopo aver ascoltato tutto, rimane senza parole.\nAccoglienza.\nIl film detiene un 36% di gradimento su Rotten Tomatoes, con un voto medio di 5,2/10. Ha un apprezzamento del 66% dell'audience di Rotten Tomatoes. Ha una media voti di 6,8/10 su IMDb e una del 2,7/5 su MyMovies.it ."}
{"id": "1473400", "revid": "729019", "url": "https://it.wikipedia.org/wiki?curid=1473400", "title": "Battaglia di Bia\u0142o\u0142\u0119ka", "text": "La battaglia di Bia\u0142o\u0142\u0119ka fu combattuta dal 24 al 25 febbraio 1831 da Polonia e Russia imperiale.\nI russi erano condotti da Ivan Shakhovskiy; il contrattacco polacco obblig\u00f2 i russi a ritirarsi. Questo obblig\u00f2 il feldmaresciallo Hans Karl von Diebitsch a condurre l'attacco un giorno prima di quanto stabilito."}
{"id": "1473403", "revid": "1573940", "url": "https://it.wikipedia.org/wiki?curid=1473403", "title": "Santuario della Madonna del Libro", "text": "Il santuario della Madonna del Libro si trova in localit\u00e0 La Leccia, nel comune di Castelnuovo di Val di Cecina.\nStoria e descrizione.\nL'origine del santuario \u00e8 collegata a un evento miracoloso accaduto durante la guerra che Lorenzo de' Medici mosse contro Volterra nel 1472. La popolazione inerme rivolse alla Vergine suppliche e preghiere finch\u00e9 essa apparve a una donna del luogo promettendo pace e protezione. Nacque cos\u00ec la devozione, viva ancora oggi, per la Madonna delle Grazie, detta anche del Libro.\nLa chiesa presenta una forma a T con porticato trilatero e massicci bastioni esterni che sorreggono arcature asimmetriche. Prende il nome da un dipinto con la Vergine con il Bambino incoronata da due angeli, assorta nella lettura di un libro, di Matteo di Pierantonio de' Gondi, che qui era venerato fino al 1958, quando per ragioni di sicurezza la chiesa fu chiusa al pubblico, e il dipinto trasferito nella parrocchiale di San Bartolomeo dove oggi \u00e8 custodito.\nA poca distanza dalla chiesa si trova la fonte del Latte, una fonte termale che secondo la tradizione gode della fama di far venire il latte alle madri."}
{"id": "1473412", "revid": "2033069", "url": "https://it.wikipedia.org/wiki?curid=1473412", "title": "Journeyman (serie televisiva)", "text": "Journeyman \u00e8 una serie televisiva statunitense prodotta nel 2007.\nLa serie, ideata da Kevin Falls per la 20th Century Fox, racconta la storia di Dan Vasser, un giornalista di San Francisco che viene trasportato indietro nel tempo per aiutare alcune persone nei momenti \"chiave\" delle loro vite.\nA detta di molti critici, in molti aspetti \"Journeyman\" ricorda la nota serie \"In viaggio nel tempo\". Si pu\u00f2 notare inoltre qualche analogia con il libro \"La moglie dell'uomo che viaggiava nel tempo\" di Audrey Niffenegger.\n\"Journeyman\" \u00e8 stata trasmessa in prima visione negli Stati Uniti da NBC dal 24 settembre 2007. In Italia la serie \u00e8 stata trasmessa da Italia 1.\nTrama.\nDan Vasser \u00e8 un giornalista di San Francisco che, improvvisamente, scopre la capacit\u00e0 di compiere viaggi indietro nel tempo. Egli si ritrova a fare i conti con questo suo nuovo \"potere\" che al contempo \u00e8 sia un bene, dato che gli permette di porre rimedio a errori avvenuti nel passato cambiando cos\u00ec in meglio il presente, sia una condanna, visto che non \u00e8 in grado in alcun modo di controllare a suo piacere questi salti temporali.\nA questo senso di smarrimento per la situazione venutasi a creare, si aggiunge il fatto che durante i suoi viaggi Dan rincontra Livia, la sua ex fidanzata che credeva morta in un disastro aereo avvenuto nove anni prima; questo, unito al fatto che Dan scompare sempre nei momenti meno opportuni, mette in crisi il suo matrimonio con Katie e il rapporto con il figlio Zack e il fratello Jack.\nEpisodi.\nA seguito di un brusco calo di ascolti (la serie \u00e8 brevemente passata dai 9.000.000 di telespettatori dell'esordio a poco pi\u00f9 di 4.000.000) \"Journeyman\" \u00e8 stata sospesa il 19 dicembre 2007. Il 2 aprile 2008 la serie \u00e8 stata ufficialmente cancellata dalla NBC."}
{"id": "1473414", "revid": "773636", "url": "https://it.wikipedia.org/wiki?curid=1473414", "title": "Oratorio della Purificazione", "text": "L'oratorio della Purificazione a Castelnuovo di Val di Cecina, in provincia di Pisa.\nAll'interno dell'oratorio, ubicato nel suggestivo borgo medievale e dotato di altari ricchi di stucchi, si trovava una tela raffigurante la \"Presentazione di Ges\u00f9 al Tempio\", eseguita da Cosimo Daddi nel 1597, oggi conservata nell'oratorio di San Rocco."}
{"id": "1473425", "revid": "24281", "url": "https://it.wikipedia.org/wiki?curid=1473425", "title": "Go Kart Records", "text": ""}
{"id": "1473426", "revid": "46291", "url": "https://it.wikipedia.org/wiki?curid=1473426", "title": "Cyanopsitta", "text": ""}
{"id": "1473429", "revid": "1573940", "url": "https://it.wikipedia.org/wiki?curid=1473429", "title": "Pieve dei Santi Jacopo e Filippo", "text": "La pieve dei Santi Jacopo e Filippo si trova a Montecastelli, nel comune di Castelnuovo di Val di Cecina.\nStoria.\nFu eretta dal vescovo Ildebrando nel 1186.\nDescrizione.\nLa facciata a salienti presenta un paramento murario in conci squadrati e nella parte centrale tre grandi arcate: le esterne sono cieche e quella interna incornicia la porta. Un occhio molto semplice sormonta l'armatura centrale mentre l'interno \u00e8 a tre navate divise da pilastri con capitelli figurati; sul fianco della navata laterale destra si apre una finestra ad arco acuto con architrave dove \u00e8 scolpita una scena di caccia; sempre sul lato destro della chiesa \u00e8 il campanile a base quadrata.\nUn recente restauro ha messo in luce alcuni elementi di et\u00e0 romanica. Nelle vicinanze si trova la \"Buca delle Fate\", un ipogeo etrusco del sec. VI a.C., di piccole dimensioni ma ben conservato."}
{"id": "1473432", "revid": "1507870", "url": "https://it.wikipedia.org/wiki?curid=1473432", "title": "Monte Cabianca", "text": "Il monte Cabianca \u00e8 una montagna delle Alpi Orobie alta 2.601\u00a0m. \u00c8 situata lungo lo spartiacque che divide la Val Brembana dalla Val Seriana, a cavallo tra i comuni di Carona e Valgoglio in provincia di Bergamo.\nAccessi.\nIl monte Cabianca pu\u00f2 essere raggiunto sia dal comune di Carona che da Valgoglio.\nDa Carona si sale verso il rifugio Calvi, situato a quota 1.990\u00a0m. s.l.m., si prosegue per il sentiero direzione passo della Portula e, prima della baita Pian dell'Asino, si sale a destra (ovest) in direzione lago dei Curiosi. Presso il lago si prende per il canalone e si sale fino al Naso di Cabianca (2.475\u00a0m). Si prosegue lungo la cresta che conduce prima alla Spalla e quindi in vetta.\nDa Valgoglio invece si sale fino alla localit\u00e0 \"Bortolotti\", dalla quale si segue il segnavia del CAI numero 268, che permette poi di raggiungere le case ENEL nei pressi della diga del lago Sucotto. Da qui proseguire verso la capanna Lago Nero, posta nei pressi dell'omonimo lago, per arrivare quindi al lago di Aviasco. Poche decine di metri dopo la diga dello stesso, seguire la traccia che sale a monte e, in circa un'ora, permette di arrivare in vetta.\nUn'altra via alternativa si dirama dal passo di Aviasco (a sua volta raggiungibile dal versante della valle Seriana dall'omonimo lago e da quello della valle Brembana mediante la \"valle dei Frati\") e sale al monte dei Frati (2.502 \u00a0m) e, tramite una facile cresta, tocca la cima del monte Valrossa (2.550 \u00a0m) da cui in breve si arriva alla cima del monte Cabianca."}
{"id": "1473435", "revid": "125206845", "url": "https://it.wikipedia.org/wiki?curid=1473435", "title": "Club Atl\u00e9tico Platense", "text": "Il Club Atl\u00e9tico Platense, chiamato comunemente solo Platense, \u00e8 una societ\u00e0 calcistica con sede a Vicente L\u00f3pez, in Argentina. Milita nella Primera Divisi\u00f3n, la massima serie del campionato argentino di calcio.\nStoria.\nIl Platense fu fondato il 25 maggio 1905.\nIl club ha militato nella seconda divisione argentina dal 1956 al 1964 e dal 1972 al 1976, quando conquist\u00f2 il suo primo titolo, vincendo la \"Divisi\u00f3n B\" e guadagnando cos\u00ec la promozione nella \"Primera Divisi\u00f3n\". Il Platense rimase in prima divisione, salvandosi spesso nelle ultime giornate, fino al 1999, quando retrocesse in \"Primera B Nacional\".\nInizi\u00f2 un periodo di declino per la squadra che culmin\u00f2 con la retrocessione in \"Primera B Metropolitana\" alla fine della stagione 2001/02.\nIl 17 maggio 2006, il Platense riusc\u00ec a vincere la \"Primera B Metropolitana\", suo secondo titolo, guadagnando cos\u00ec la promozione in seconda divisione, il \"Nacional B\"."}
{"id": "1473441", "revid": "599013", "url": "https://it.wikipedia.org/wiki?curid=1473441", "title": "Rowan Barrett", "text": "Carriera.\nHa giocato per il \"West Hill Collegiate Institute\" all'high school, e per l'Universit\u00e0 di St. John's dal 1992 al 1996.\n\u00c8 stato sotto contratto con i Toronto Raptors (1997 e 1999) e con i Philadelphia 76ers (1999), ma non ha mai giocato in nessuna partita dei campionati ufficiali con queste squadre.\nHa giocato per la nazionale canadese, con la quale ha partecipato alle Olimpiadi del 2000.\nIn carriera ha militato in Spagna nel Etosa Alicante (1997-98), in Argentina nel Boca Juniors (1998-99), in Venezuela per la Cocodrilos de Caracas (1999-00, 2000-01, 2002-03), a Cipro con i Keravnos Keo (2000-01), in Grecia per il Dafni (2001-02), in Israele per il Maccabi Rishon LeZion (2001-02), e per l'Hapoel Haifa (2002-03), in Italia per la Vertical Vision Cant\u00f9 (2005-06) e in Francia per il JDA Dijon (2003-04) e ASVEL Lyon-Villeurbanne (2006-07).\nNella stagione 2007-08 ha militato nella squadra francese del \u00c9S Chalon-sur-Sa\u00f4ne."}
{"id": "1473444", "revid": "773636", "url": "https://it.wikipedia.org/wiki?curid=1473444", "title": "Chiesa di San Bartolomeo (Sasso Pisano)", "text": "La chiesa di San Bartolomeo si trova a Sasso Pisano, nel comune di Castelnuovo di Val di Cecina, in provincia di Pisa.\nDescrizione.\n\u00c8 una costruzione ottocentesca che presenta nel vano absidale, a strapiombo sulla valletta, un perimetro poligonale, con spigoli sottolineati da costoloni di mattoni e doppio ordine di aperture sulle facce.\nLa chiesa presenta come impiantito del cotto originale a forma esagonale. All'interno della chiesa, al di sopra della porta di ingresso \u00e8 possibile ammirare l'organo ottocentesco.\nAdiacente alla maestosa chiesa dedicata al Santo Bartolomeo, si trova una piccola chiesa di origine molto precedente (stimata 800 d.C.) ove osservare il tetto a travi in legno di castagno lavorate da mani sapienti e con molta cura e dedizione oltre che i mattoni al soffitto originali, rappresenta un vero spettacolo.\nAdiacente alla chiesa troviamo un caratteristico campanie medievale, ancora utilizzato dagli abitanti per scandire il tempo al suono delle campane."}
{"id": "1473447", "revid": "2161050", "url": "https://it.wikipedia.org/wiki?curid=1473447", "title": "Donato Calvi", "text": "Biografia.\nNato a Bergamo da una famiglia originaria di Piazza Brembana, piccolo paese della Val Brembana, intraprese fin da giovane gli studi ecclesiastici, prendendo i voti religiosi nel convento di sant'Agostino. Ben presto venne promosso a ruolo di priore nello stesso convento, dove si dedic\u00f2 all'insegnamento di materie quali teologia e filosofia.\nSi distinse inoltre per numerose attivit\u00e0 caritatevoli, tra cui l'insegnamento presso le scuole dell'ente della \"Misericordia Maggiore\" (MIA), fondato da Pinamonte da Brembate. La sua passione per la letteratura lo port\u00f2 alla continua ricerca di nuove iniziative culturali, tra le quali la fondazione dell\"'Accademia degli Eccitati\".\nQuesto circolo venne istituito nel 1645 presso il monastero di cui faceva parte, e padre Donato Calvi vi adott\u00f2 lo pseudonimo di \"Ansioso\", con il quale effettu\u00f2 notevoli disquisizioni in ambito letterario e filosofico.\nAi dibattiti, animati principalmente dall'abate stesso, da Bonifacio Agliardi e Clemente Rivola, interveniva un numero sempre crescente di partecipanti, obbligando il trasferimento delle discussioni nel \"Palazzo della Citt\u00e0\" e in edifici molto pi\u00f9 capienti.\nMa l'opera con la quale pass\u00f2 alla storia fu l\"'Effemeride sacra profana di quanto di memorabile sia successo in Bergamo\", cronaca minuziosa di tutti i fatti accaduti a Bergamo e provincia nel corso di un intero anno solare, raggruppati giorno per giorno.\nQuesta sua fatica, pubblicata in tre volumi nel 1676, riportava sia fatti realmente accaduti consultando numerosi archivi, che altri legati a fonti orali. Ne risult\u00f2 un'opera tale da fornire uno spaccato sulla vita reale del tempo, farcita di eventi reali ma anche di leggende che narravano di draghi, folletti, mostri e prodigi di ogni genere.\nContestualmente, la descrizione minuziosa del territorio e degli eventi secenteschi (con fatti riconducibili anche ai secoli precedenti), la rende un'opera tuttora molto preziosa e consultata, fondamentale per la conoscenza della storia di Bergamo.\nNel 1678, due anni dopo la pubblicazione di questa sua principale opera, padre Donato Calvi mor\u00ec presso il suo convento di sant'Agostino."}
{"id": "1473453", "revid": "214522", "url": "https://it.wikipedia.org/wiki?curid=1473453", "title": "Anthony John Miles", "text": ""}
{"id": "1473454", "revid": "1305772", "url": "https://it.wikipedia.org/wiki?curid=1473454", "title": "The Need for Speed", "text": "Road &amp; Track Presents: The Need for Speed, meglio noto come The Need for Speed, \u00e8 un simulatore di guida sviluppato da EA Canada e pubblicato nel 1994 da Electronic Arts per 3DO. Primo videogioco della serie \"Need for Speed\", il gioco ha ricevuto conversioni per MS-DOS, PlayStation e Sega Saturn. Nel 1997 \u00e8 stata pubblicata una edizione speciale del titolo per Microsoft Windows.\nIn giappone vennero rilasciate delle versioni speciali del videogioco, per Sega Saturn e PlayStation: e Over Drivin' Skyline Memorial, che presentavano esclusivamente vetture prodotte da Nissan, sponsor del gioco.\nModalit\u00e0 di gioco.\nIl gioco si svolge su cinque tracciati diversi, di cui due chiusi e tre da punto a punto. Durante le gare i giocatori, oltre a tentare di arrivare in prima posizione, devono anche prestare attenzione alle pattuglie della polizia che, dopo un certo numero di arresti, decretano il game over. \u00c8 inoltre presente una modalit\u00e0 multigiocatore in split screen.\nSviluppo.\nPer lo sviluppo di \"The Need for Speed\" Electronic Arts si avvalse della collaborazione della rivista automobilistica \"Road &amp; Track\" per ricreare nella maniera pi\u00f9 realistica possibile il comportamento su strada delle vetture. Le auto presenti nel gioco sono dotate di apposite descrizioni audiofoniche corredate da foto che ne specificano caratteristiche e prestazioni."}
{"id": "1473457", "revid": "1516087", "url": "https://it.wikipedia.org/wiki?curid=1473457", "title": "Lista dell'ONU dei territori non autonomi", "text": "La lista delle Nazioni Unite dei territori non autonomi (in inglese: \"United Nations list of Non-Self-Governing Territories\") \u00e8 la lista dell'Organizzazione delle Nazioni Unite dei territori che sono ancora soggetti al colonialismo. Questa lista, redatta per la prima volta nel 1946 in conformit\u00e0 all\"Articolo XI\" dello Statuto delle Nazioni Unite, viene da allora periodicamente aggiornata dall'Assemblea generale in base alle indicazioni di una speciale commissione sulla decolonizzazione. Appartengono a questa lista solo i territori considerati permanentemente abitati.\nStoria.\nLa lista trae il suo fondamento dal periodo del colonialismo e dal concetto di \"territorio non autogovernato\". Quindi il Sahara Occidentale \u00e8 incluso non solo perch\u00e9 parte del suo territorio \u00e8 occupato dal Marocco (che la dichiara parte integrante del regno) ma anche in quanto l'indipendenza dalla Spagna non \u00e8 mai stata ufficializzata. Lo stesso concetto vale per la Namibia (rimossa dall'elenco dopo l'indipendenza dichiarata nel 1990), territorio sotto mandato Sudafricano dalla fine della prima guerra mondiale, e di fatto occupato dal medesimo dalla fine della seconda guerra mondiale.\nIl criterio per determinare quando un territorio pu\u00f2 esser considerato non autogovernato fu stabilito dalla Risoluzione 1541 (XV) dell'Assemblea Generale nel 1960. Questo criterio \u00e8 stato pi\u00f9 volte criticato da molti attivisti di territori contesi, i pi\u00f9 conosciuti dei quali furono gli attivisti pro-tibetani.\nSempre nel 1960, l'Assemblea Generale adott\u00f2 la Risoluzione 1514 (XV), promulgando la \"Dichiarazione per la garanzia dell'indipendenza dei Paesi e dei popoli coloniali\", che dichiarava che tutti i rimanenti territori non autogovernati e le amministrazioni fiduciarie potessero dichiarare la loro autodeterminazione e la loro indipendenza. L'anno seguente, l'Assemblea Generale form\u00f2 il \"Comitato Speciale per l'implementazione delle dichiarazioni garanti dell'indipendenza dei popoli e dei Paesi coloniali\" (meglio conosciuto come \"Comitato Speciale per la Decolonizzazione\" o come \"Comitati dei 24\", perch\u00e9 per gran parte della sua storia fu composto da 24 membri che periodicamente rivedevano la situazione dei territori non autogovernanti e ne facevano rapporto all'Assemblea generale).\nCritiche.\nLa lista rimane controversa. Un motivo \u00e8 il fatto che include diverse dipendenze che, anche se contese, hanno democraticamente votato di mantenere il loro status territoriale ed hanno rifiutato l'indipendenza (come ad esempio, i referendum delle Isole Vergini Statunitensi, con un numero di votanti marginale); un altro \u00e8 l'assenza di territori non autodeterminati come i Territori francesi d'oltremare ed il Tibet, che ne rimangono esclusi.\nO perch\u00e9, ad esempio, alcuni dei territori nominati (come le Bermude), si considerano completamente autonomi ed autogovernanti, in quanto gli sono gi\u00e0 concessi poteri come la difesa e la gestione delle relazioni diplomatiche con paesi esteri.\nD'altra parte altri territori che hanno raggiunto uno status di autonomia garantito dalle potenze amministratrici (come Porto Rico, le Antille olandesi o le Isole Cook) sono state eliminate dalla lista dal voto dell'Assemblea Generale. Nel 1972 Hong Kong (amministrato dalla Gran Bretagna) e Macao (amministrata dal Portogallo) sono state rimosse dalla lista su richiesta cinese.\nAlcuni territori che sono stati annessi ed incorporati sotto la potenza ed il controllo di uno Stato (come ad esempio i dipartimenti francesi d'oltremare) sono considerati dalle Nazioni Unite come bisognosi di esser decolonizzati in quanto entit\u00e0 non autogovernanti, ma, per far ci\u00f2, \u00e8 necessario che la popolazione stessa sia d'accordo e lo richieda.\nTuttavia nel 1961 l'Assemblea Generale non accord\u00f2 questo trattamento alle province portoghesi d'oltremare (Angola e Mozambico), che furono sotto l'attenzione dell'ONU fino alla loro indipendenza, ottenuta nel 1975.\nIl 2 dicembre 1986 la Nuova Caledonia, che era considerata un territorio francese d'oltremare, fu reinserita nella lista, cosa che procur\u00f2 le risentite proteste francesi. Il 4 novembre 2018 si \u00e8 tenuto un referendum per l'indipendenza, in cui oltre il 56% degli elettori ha scelto di rimanere francese.\nLista degli attuali territori non autonomi.\nAttualmente i paesi amministratori di territori non autonomi sono: Francia, Nuova Zelanda, Regno Unito, Stati Uniti d'America, Danimarca, Finlandia, Serbia e il Marocco. I territori non autonomi compresi nella lista sono 23.\nLista dei precedenti territori non autonomi.\nI seguenti territori hanno fatto parte, in passato, della lista dei territori non autonomi (\"Non-Self-Governing Territories\") o con amministrazione fiduciaria (\"Trust Territories\"). Ora non ne fanno pi\u00f9 parte, o per un cambiamento del loro \"status\" politico, o per avere ottenuto la totale indipendenza, e tra questi ci sono 80 ex-colonie che sono diventate indipendenti."}
{"id": "1473459", "revid": "33689", "url": "https://it.wikipedia.org/wiki?curid=1473459", "title": "Isabella di Aragona", "text": ""}
{"id": "1473460", "revid": "1305772", "url": "https://it.wikipedia.org/wiki?curid=1473460", "title": "Need for Speed II", "text": "Need for Speed II (pubblicato in Giappone come Over Drivin' II) \u00e8 un videogioco di corsa, sviluppato da EA Canada e pubblicato da Electronic Arts nel 1997. Esso \u00e8 il secondo videogioco della serie di Need for Speed.\nDi tale titolo esistono due versioni:\nIn entrambe, ci sono tre modalit\u00e0 di gioco: gara singola, torneo, e per la prima volta la gara knockout (a eliminazione)."}
{"id": "1473470", "revid": "287204", "url": "https://it.wikipedia.org/wiki?curid=1473470", "title": "Uluru", "text": ""}
{"id": "1473472", "revid": "773636", "url": "https://it.wikipedia.org/wiki?curid=1473472", "title": "Chiesa di San Miniato (Calamecca)", "text": "La chiesa di San Miniato \u00e8 un edificio religioso situato a Calamecca, nel comune di San Marcello Piteglio, nella provincia di Pistoia, in Toscana.\nLa chiesa \u00e8 ubicata nella parte pi\u00f9 alta del paese, nel luogo dove presumibilmente sorgeva l'antica rocca.\nStoria.\nAntica pieve, il titolo le fu tolto nel 1182 quando il castello si ribell\u00f2 a Pistoia e fu distrutto. Nel secolo XII, tra i comuni rurali del \"districtus pistoiese\" figura il \"castellum novum de Calamica\" (Liber Focorum, B, XXXXVI), mentre la \"ecclesia S. Miniati\" risulta negli elenchi delle decime tra quelle soggette alla pieve della Serra (Decime, I, 1373; II, 1499). Regolarmente registrata nei verbali delle visite pastorali a partire da quella del vescovo Vivenzi: \"ecclesia S. Miniatis de Calamecha\" (Visita 1373, c 81r). Nel secolo XVII Calamecca era una delle sei chiese parrocchiali \u201cesenti da pievi\u201d (Chiese 1699, c. 7r).\nDescrizione.\nLa chiesa \u00e8 preceduta da una scalinata monumentale in pietra, che arriva su un ampio sagrato dal panorama dominante sulla val di Forfora. L'edificio conserva esternamente ancora parte dell'aspetto romanico. La facciata, intonacata e a forma di capanna, ha il portale di ingresso in pietra serena con l'architrave aggettante scolpito con motivo ad ovoli e dentellatura (forse di epoca medioevale). Sopra l'architrave, si vedono tracce di un arco con lunetta e una finestra a edicola in pietra con timpano; altre due finestre sono presenti sui muri perimetrali delle due navate laterali. A destra del portale \u00e8 disposta una Madonna in terracotta invetriata, mentre a sinistra una croce in pietra serena \u00e8 stata collocata nel 1997 sul basamento di una precedente croce in ferro, ricordo delle missioni del 1905. Il campanile, posto sul muro absidale della chiesa, ha una forma a pianta quadrata con due cornici marcapiano, terminante con un loggiato composto da quattro pinnacoli posti agli angoli e una cuspide piramidale. L'orologio \u00e8 sul lato ovest del campanile e scandisce l\u2019ora col rintocco delle campane. Sulla parete del campanile che guarda a nord \u00e8 ben visibile lo stemma della citt\u00e0 di Pistoia capovolto in segno di protesta e ribellione dei calamecchi contro l'autorit\u00e0 pistoiese per la conseguente sottomissione.\nInternamente la chiesa ha subito diverse modifiche nel XVIII secolo che ne hanno alterato l'aspetto originario. Divisa in tre navate, la navata centrale \u00e8 pi\u00f9 alta rispetto alle altre due ed \u00e8 coperta da un soffitto a cassettoni ligneo vivacemente dipinto, mostrante una stretta somiglianza con quello dell'oratorio della Compagnia di Popiglio. All'interno di ciascuno dei lacunari, entro una cornice ottagonale, il busto di un Apostolo, la cui figura \u00e8 rivolta verso l\u2019ordine centrale, raffigurante angeli e la colomba dello Spirito Santo. Sui muri perimetrali sono posizionati sette altari barocchi molto imponenti che arrivano quasi al soffitto e due confessionali in pietra serena estratta nelle cave di Calamecca, una rarit\u00e0 per l'epoca. Oltre ai confessionali si possono apprezzare i decori di buona fattura, come i capitelli e gli stemmi in pietra serena, eseguiti dagli scalpellini locali e commissionati dalle famiglie del paese. La maestranza degli scultori di Calamecca, si evidenzia soprattutto ammirando l'unicit\u00e0 di ogni capitello, raffiguranti fiori volute e teste umane riecheggianti modelli classici, che ricordano quelli della pieve di San Leonardo di Serra Pistoiese."}
{"id": "1473475", "revid": "1442080", "url": "https://it.wikipedia.org/wiki?curid=1473475", "title": "Giuseppe Alessi (scacchista)", "text": "Biografia.\nLaureatosi in giurisprudenza presso l'universit\u00e0 della citt\u00e0 etnea, divenne un avvocato civilista. Tra le sue opere di argomento giuridico ricordiamo: \"Studio di diritto romano del dott. Giuseppe Alessi\", Catania, Gal\u00e0tola, 1888.\nScacchi.\nGiocatore a tavolino di 1\u00aa categoria (1932), fu attivo a Catania (1889-93; 1896-99; 1930; 1932; 1934). Vinse una sfida amichevole contro Cosimo Agatino Sgroi. Per corrispondenza prese parte al 2\u00ba torneo internazionale indetto da \"Le Monde Illustr\u00e9\" (1889-93). Solutore di problemi pubblicati sulla rivista \"Ruy Lopez\" (1897), fu redattore di una colonna scacchistica sul \"Corriere di Catania\" (1896-97) e su \"La Sicilia Letteraria\" (dal novembre 1897).\nFu direttore di tornei locali (1930) e consigliere (1934) al Circolo Artistico per la sezione scacchistica.\nFu presidente del Circolo Scacchistico Catanese (1896-99), da lui fondato con Angelo Ardizzone, Giuseppe Cantelli e Gaetano Nicolosi sul finire del 1895.\nNel 1898 fu tra i soci fondatori dell'Unione Scacchistica Italiana, la prima federazione scacchistica nazionale."}
{"id": "1473477", "revid": "116541257", "url": "https://it.wikipedia.org/wiki?curid=1473477", "title": "Cherry Lips", "text": "Cherry Lips (Go Baby Go!) \u00e8 il secondo singolo dall'album Beautifulgarbage dei Garbage pubblicato in tutto il mondo nel gennaio del 2002. Una parte degli incassi di \"Cherry Lips\" fu destinata alla Croce Rossa. Il brano raggiunse la ventiduesima posizione in Gran Bretagna e rimase tre settimane nella top 40.\nProfilo della canzone.\n\"Cherry Lips\" \u00e8 stata scritta e registrata agli Smart Studios durante le sessioni di registrazione dell'album \"Beautifulgarbage\" nel 2001. \nSingolo.\nIl singolo fu pubblicato nel gennaio 2002 e raggiunse la top ten in Australia, Lituania, Portogallo, Italia ed Ecuador. In Gran Bretagna arriv\u00f2 alla ventiduesima posizione, rimanendo in classifica soltanto per quattro settimane. Nonostante la band desiderasse che fosse pubblicato anche negli Stati Uniti, la loro casa discografica rifiut\u00f2. La canzone ha sponsorizzato una famosa marca di orologi in Italia.\nDistribuzione.\nIl video della canzone \u00e8 stato registrato a New York nell'ottobre del 2001 e diretto da Joseph Kahn e vede la cantante Shirley bionda e con i capelli corti.\nIl brano \u00e8 stato usato come colonna sonora della pubblicit\u00e0 Actimel di Danone e dalla Rai per le olimpiadi del 2012 a Londra.\nTracce.\nUK CD1\nUK CD2\nEU/UK 12\" vinyl\nEU CD/AUS CD1\nJPN CD/AUS CD2"}
{"id": "1473479", "revid": "1788047", "url": "https://it.wikipedia.org/wiki?curid=1473479", "title": "Lap\u00e3o", "text": "Lap\u00e3o \u00e8 un comune del Brasile nello Stato di Bahia, parte della mesoregione del Centro-Norte Baiano e della microregione di Irec\u00ea."}
{"id": "1473480", "revid": "124706444", "url": "https://it.wikipedia.org/wiki?curid=1473480", "title": "Mont Pourri", "text": "Il Mont Pourri (3.779\u00a0m s.l.m.) \u00e8 una montagna delle Alpi francesi. Si trova nel dipartimento della Savoia e precisamente nella valle dell'Is\u00e8re, nel massiccio della Vanoise, facente parte del \"Gruppo Occidentale\" delle Alpi Graie. Si trova all'interno del Parco nazionale della Vanoise.\nToponimo.\nIl toponimo francese \"pourri\" significa fradicio, marcio. A dispetto del nome la montagna si presenta invece imponente e con roccia particolarmente solida.\nCaratteristiche.\nLa vetta sovrasta l'abitato di Peisey-Nancroix e si trova di fronte al colle del Piccolo San Bernardo.\nDalla vetta della montagna si dipartono principalmente tre creste. Una con andamento verso nord e nord-ovest va verso il monte Turia (3.650 m), poi tocca l'Aiguille du Saint-Esprit e la Pointe des Arandeli\u00e8res (3.178 m) e termina con l'Aiguille Rouge (3.227 m). La seconda scende verso sud e passando per la Br\u00e8che de Puiseux (3.462 m) va verso il D\u00f4me de la Sache (3.601 m). Infine la terza si abbassa verso ovest toccando la Br\u00e8che Poccard (3.223 m).\nLa montagna si presenta ammantata da diversi ghiacciai: ad ovest scende il \"glacier du Geay\", a nord il \"glacier du Grand Col\", ad est il \"glacier Nord de la Gurraz\" ed il \"glacier sud de la Gurraz\".\nAscensione alla vetta.\nPrima ascensione.\nLa prima ascensione fu compiuta il 4 ottobre 1861 da Michel Croz. Croz era stato ingaggiato come guida da William Mathews per raggiungere la vetta; il Mathews si era poi fermato, mandando il Croz in avanscoperta, e questi aveva raggiunto la vetta da solo. L'anno successivo, lo stesso Croz, insieme al fratello Jean-Baptiste, accompagn\u00f2 Mathews e Thomas Bonney nella prima ripetizione della salita.\nVie normali.\nOggi esistono due vie normali di ascesa alla vetta:\nNel dettaglio partendo dal Refuge du Mont Pourri si passa dall'antico Refuge Regaud (2.460 m) e poi si risale la faticosa morena del \"glacier du Geay\". Raggiunto il culmine della morena (a circa 2.800 m) si scende leggermente per mettere piede sul ghiacciaio sul suo lato destro. Si risale il ghiacciaio aggirando i numerosi crepacci fino a congiungersi con la traccia che arriva dal \"Col des Roches\" (a circa 3.300 m). Si continua sul ghiacciaio piegando verso destra e risalendo con pendenze maggiori l'Epaule du mont Pourri. Arrivati sulla spalla si risale infine la cresta ovest della montagna che si pu\u00f2 presentare rocciosa o nevosa secondo le varie condizioni.\nNella seconda scelta si parte da Arc 2000, stazione sciistica sopra Bourg Saint-Maurice. Si segue il tracciato della seggiovia del Grand Col fino alla stazione di arrivo e poi si raggiunge il \"Grand Col\" (2.935 m) dove si trovano due piccoli bivacchi dove \u00e8 possibile trascorrere la notte. Si raggiunge poi il \"Ghiacciaio del Grand Col\" circa a quota 3.100 m e lo si risale fino al \"Col des Roches\". Dal colle si scende con percorso attrezzato fino a mettere piede sul \"glacier du Geay\" e ricongiungendosi con la via che sale dal Refuge du Mont Pourri.\nNaturalmente le due vie normali possono essere combinate tra di loro nel percorso di salita e di discesa.\nAltre vie.\nLa vetta del monte pu\u00f2 essere raggiunta tramite la cresta nord. Dal \"Col des Roches\" si risale il monte Turia e poi si percorre la cresta che unisce questo al mont Pourri.\nPer percorrere la cresta sud si pu\u00f2 partire dal Refuge de Turia (2.410 m). Dal rifugio si risale il \"glacier de la Gurraz\" fino alla Br\u00e8che de Puiseux. Di qui si segue il filo di cresta fino alla vetta.\nLa parete sud del monte Pourri accoglie diverse vie di roccia. Queste vie raggiungono la Br\u00e8che Poccard da dove \u00e8 poi possibile raggiungere la vetta.\nStoria.\nSul Mont Pourri moriva assiderato dopo essere precipitato col proprio aereo Natale Palli, che partecip\u00f3 al \"volo su Vienna\" di Gabriele D'Annunzio."}
{"id": "1473481", "revid": "767487", "url": "https://it.wikipedia.org/wiki?curid=1473481", "title": "Mebane", "text": "Mebane \u00e8 un comune degli Stati Uniti d'America, nella Contea di Alamance nello Stato della Carolina del Nord.\nIn accordo con l'United States Census Bureau, la citt\u00e0 ha un'area di 15,2 km\u00b2.\nStoria.\nMebane fu fondata nel 1809 quando un ufficio postale fu costruito nella zona. Il nome fu scelto in onore del generale Alexander Mebane. Mebane fu costituita nel 1881, con il nome di Mebanesville. Il nome fu ufficialmente cambiato in Mebane nel 1883.\nIl primo acquedotto pubblico fu completato nel 1921. La ferrovia venne completata nel 1855.\nSociet\u00e0.\nEvoluzione demografica.\nLa popolazione censita nel 2000 era di 7.284 persone, con 2.040 famiglie residenti nella citt\u00e0. La densit\u00e0 della popolazione era di 480,7\u00a0ab/km\u00b2.\nIl gruppo etnico risultava cos\u00ec composto: 77,40% Bianchi, 17,48% Afro-Americani, 0,23% Indiani, 0,62% Asiatici, 2,88% di altre etnie, 1,37% costituita da due o pi\u00f9 gruppi etnici. La popolazione latina era il 5,24% della popolazione.\nLa popolazione di Mebane stimata nel 2007 era di 10.155 abitanti."}
{"id": "1473482", "revid": "287204", "url": "https://it.wikipedia.org/wiki?curid=1473482", "title": "Giuseppe Alessi", "text": ""}
{"id": "1473484", "revid": "1573940", "url": "https://it.wikipedia.org/wiki?curid=1473484", "title": "Alexander Mebane", "text": "\u00c8 stato un membro del Congresso degli Stati Uniti dal 1793 al 1795.\nNato nella contea di Lancaster, si trasfer\u00ec con la famiglia nella cittadina di Hawfields, nello stato della Carolina del Nord, frequentando le scuole pubbliche della contea di Orange. Fece parte del congresso provinciale del Nord Carolina (camera legislativa della colonia indipendente del Nord Carolina tra il 1774 e il 1776). Venne nominato giudice di pace nel 1776, e poi sceriffo della contea di Orange (\"Orange County\") nel 1777. Tra il 1783 e il 1784 fu consigliere del distretto di Hillsborough (cittadina della contea di Orange).\nMebane partecip\u00f2 alle assemblee di Hillsborough (nel 1788) e di Fayetteville (nel 1789) che ratificarono la Costituzione degli Stati Uniti. Divenne deputato della camera bassa dello stato del Nord Carolina nel 1787 fino al 1792. Nel 1792 venne eletto al Congresso degli Stati Uniti (terza legislatura dal 1793 fino al 1795) durante il secondo mandato del presidente George Washington. Mebane fu anche un generale della milizia della Carolina del Nord.\nLa citt\u00e0 di Mebane, nella Carolina del Nord, fu denominata cos\u00ec in suo onore.\nMori nel luglio del 1795 presso Hawfields, contea di Orange, Carolina del Nord, poco dopo la scadenza del proprio mandato al Congresso."}
{"id": "1473485", "revid": "61051", "url": "https://it.wikipedia.org/wiki?curid=1473485", "title": "Chiesa di Santa Maria a Crespole", "text": "La chiesa di Santa Maria si trova a Crespole, nel comune di San Marcello Piteglio.\nDi origine romanica, \u00e8 stata completamente trasformata nell'interno fra Sei e Settecento."}
{"id": "1473488", "revid": "1788047", "url": "https://it.wikipedia.org/wiki?curid=1473488", "title": "Mulungu do Morro", "text": "Mulungu do Morro \u00e8 un comune del Brasile nello Stato di Bahia, parte della mesoregione del Centro-Norte Baiano e della microregione di Irec\u00ea."}
{"id": "1473491", "revid": "110157", "url": "https://it.wikipedia.org/wiki?curid=1473491", "title": "Pieve della Santissima Annunziata (Pieve vecchia)", "text": "La chiesa della Santissima Annunziata si trova a Piteglio.\nLa 'pieve vecchia', originariamente dedicata a Santa Maria Assunta e che ha assunto l'attuale denominazione nel secolo XVII, \u00e8 ricordata gi\u00e0 nel 1040 e la tradizione popolare la annovera fra gli edifici di fondazione matildina; oggi, del tutto spoglia di arredi, \u00e8 officiata sporadicamente."}
{"id": "1473494", "revid": "1788047", "url": "https://it.wikipedia.org/wiki?curid=1473494", "title": "Presidente Dutra (Bahia)", "text": "Presidente Dutra \u00e8 un comune del Brasile nello Stato di Bahia, parte della mesoregione del Centro-Norte Baiano e della microregione di Irec\u00ea."}
{"id": "1473496", "revid": "1573940", "url": "https://it.wikipedia.org/wiki?curid=1473496", "title": "Orthopsittaca manilata", "text": "L'ara panciarossa (Orthopsittaca manilata ()) \u00e8 un uccello della famiglia degli Psittacidi, unica specie del genere Orthopsittaca .\n\u00c8 una specie stanziale originaria delle regioni amazzoniche tropicali del Sudamerica, diffusa da Colombia e Trinidad a nord a Per\u00f9 amazzonico, Bolivia e Brasile centrale a sud, fino alle regioni brasiliane del cerrado nord-occidentale. Vive nelle foreste e nelle paludi di palme moriche (\"Mauritia flexuosa\"), specie attorno alla quale ruota l'intera esistenza. Sebbene in alcuni luoghi sia piuttosto comune, in altre zone, dove le palme moriche sono state abbattute per ricavarne pali o per fare spazio ai pascoli, \u00e8 divenuta molto rara; molti esemplari vengono catturati anche per essere venduti come animali da compagnia.\nDescrizione.\nL'ara panciarossa \u00e8 un'ara dal colore generale verde lunga circa 46\u00a0cm, compresa la lunga coda appuntita, e dal peso di 300 g. Maschi e femmine hanno aspetto esteriore simile e gli esemplari adulti hanno il becco color grigio scuro. La cera e gran parte della faccia sono ricoperte da una pelle glabra color giallo senape e l'iride \u00e8 color marrone scuro. La fronte \u00e8 bluastra. Il mento, la gola e la parte superiore del petto sono grigiastri con alcune scagliature verdi e la parte inferiore dell'addome \u00e8 rosso-brunastra. Il sottoala e il sottocoda sono giallo chiaro. Le zampe sono grigio scuro. Gli immaturi hanno colori pi\u00f9 tenui degli adulti e un becco grigio con una caratteristica striscia mediana bianca che corre lungo l'intera lunghezza del ramo superiore. L'unica altra specie di ara che presenta negli immaturi una simile colorazione del becco \u00e8 l'ara di Spix.\nBiologia.\nL'ara panciarossa emette vocalizzi striduli dai toni molto elevati. Si nutre dei frutti e dei semi delle palme, specialmente di quelle moriche. Su queste palme si raduna in gruppi molto numerosi, soprattutto all'alba e al crepuscolo.\nRiproduzione.\nNidifica nelle cavit\u00e0 degli alberi, preferendo di gran lunga le palme moriche agli altri. Depone solitamente da due a quattro uova per nidiata. La femmina le cova per circa 27 giorni; gli immaturi si involano 77 giorni dopo la schiusa\nDistribuzione e habitat.\nNel Bacino del Rio delle Amazzoni, nella Regione Nord del Brasile, l'ara panciarossa si incontra ovunque, tranne nel quadrante nord-occidentale, nella regione lungo il Rio Negro ai confini tra Colombia e Venezuela; vive anche in tutte le Guyane, comprese le zone del Massiccio della Guyana nel Venezuela orientale e il bacino del corso inferiore dell'Orinoco.\nIn Brasile il limite meridionale dell'areale si spinge fino al termine del Bacino del Rio delle Amazzoni, dove questo confina con il cerrado centro-meridionale e nord-occidentale."}
{"id": "1473499", "revid": "599013", "url": "https://it.wikipedia.org/wiki?curid=1473499", "title": "James Collins", "text": "Carriera.\nHa frequentato la Florida State University e fu selezionato come trentaseiesima scelta assoluta dai Philadelphia 76ers nel 1997. Ha giocato una stagione nella NBA per i Los Angeles Clippers nel 1997-98, dopo essere stato scambiato per una futura scelta al draft. Ha firmato in seguito per i Phoenix Suns nel 1999, per i Washington Wizards nel 1999 e per i Memphis Grizzlies nel 2001, ma non ha giocato mai nessuna partita.\nPrima di approdare a Fabriano, ha militato in Italia in Serie A per Air Avellino (2002-2003) e Vertical Vision Cant\u00f9 (2006) e in Serie A2 per Eurorida Scafati (2003-2004) e Cimberio Novara (2004-2006).\nNella stagione 2006-07 ha militato nell'Indesit Fabriano in serie A2 italiana."}
{"id": "1473500", "revid": "46291", "url": "https://it.wikipedia.org/wiki?curid=1473500", "title": "Orthopsittaca", "text": ""}
{"id": "1473501", "revid": "1610933", "url": "https://it.wikipedia.org/wiki?curid=1473501", "title": "Ara dal ventre rosso", "text": ""}
{"id": "1473503", "revid": "1788047", "url": "https://it.wikipedia.org/wiki?curid=1473503", "title": "S\u00e3o Gabriel (Bahia)", "text": "S\u00e3o Gabriel \u00e8 un comune del Brasile nello Stato di Bahia, parte della mesoregione del Centro-Norte Baiano e della microregione di Irec\u00ea."}
{"id": "1473504", "revid": "2130303", "url": "https://it.wikipedia.org/wiki?curid=1473504", "title": "Pieve di Santa Maria Assunta (Piteglio)", "text": "La pieve di Santa Maria Assunta si trova a Piteglio.\nRisale al XIII secolo, ma ha subito rifacimenti all'interno nella seconda met\u00e0 del Seicento e poi ancora nell'Ottocento.\nA met\u00e0 circa della navata, attraverso un arco riccamente decorato in pietra serena, si accede alla cappella della Madonna del Latte, il cui culto era gi\u00e0 praticato nella pieve vecchia: la reliquia del sacro liquido \u00e8 conservata al centro di una grande struttura lignea sull'altare che nel passato stava normalmente dietro una tela raffigurante la \"Madonna col Bambino e due santi\".\nContigua alla cappella della Madonna del latte si apre il locale della compagnia dove \u00e8 conservata una \"Incoronazione della Vergine\" di un pittore seicentesco vicino all'ambiente fiorentino.\nLa facciata e il campanile della chiesa sono stati lesionati dal terremoto che il 7 giugno 1980 ha colpito la Montagna Pistoiese danneggiando vecchie abitazioni e alcuni dei monumenti pi\u00f9 antichi."}
{"id": "1473506", "revid": "179743", "url": "https://it.wikipedia.org/wiki?curid=1473506", "title": "Maserati 3200GT", "text": ""}
{"id": "1473508", "revid": "1788047", "url": "https://it.wikipedia.org/wiki?curid=1473508", "title": "Souto Soares", "text": "Souto Soares \u00e8 un comune del Brasile nello Stato di Bahia, parte della mesoregione del Centro-Norte Baiano e della microregione di Irec\u00ea."}
{"id": "1473510", "revid": "116682520", "url": "https://it.wikipedia.org/wiki?curid=1473510", "title": "Maserati 3200 GT", "text": "La Maserati 3200 GT (nome in codice \"Tipo 338\") \u00e8 un'autovettura prodotta dalla casa automobilistica italiana Maserati tra il 1998 ed il 2002.\nQuesta coup\u00e9 venne disegnata dall'Italdesign di Giorgetto Giugiaro, designer tra l'altro anche delle Ghibli, Bora e Merak.\nIl contesto.\nDesign.\nLo stile \u00e8 frutto di una collaborazione a quattro mani tra Italdesign e centro stile Lancia. Mentre Giugiaro ha disegnato la linea esterna, la plancia e gli interni sono stati disegnati da Fumia, all'epoca direttore del centro stile Lancia, che comunque insieme a Maserati faceva gi\u00e0 parte del gruppo Fiat.\nMotore.\nIl motore, disposto anteriormente, \u00e8 un V8 3200\u00a0cm\u00b3, sovralimentato con 2 turbine IHI, da 368\u00a0CV erogati a 6250 giri/min derivato da quello gi\u00e0 utilizzato sulla Quattroporte (ma non sulla Shamal), e permette alla 3200 GT di raggiungere una velocit\u00e0 massima di 285\u00a0km/h, e di scattare da 0 a 100\u00a0km/h in 5 secondi netti.\n3200 GT Assetto Corsa.\nLa \"Maserati 3200 GT Assetto Corsa\" \u00e8 una versione speciale a numero limitato (56 per l'Italia e 194 per il resto del mondo), progettata per i clienti che richiedevano un allestimento ancora pi\u00f9 sportivo. La presentazione avvenne nel marzo 2001, al salone dell'automobile di Ginevra.\nLa caratteristica principale di questa versione era l'adozione di un sistema di smorzamento intelligente, che permetteva la regolazione automatica di ogni singolo ammortizzatore a gas a livello di accelerazione verticale e laterale. Elaborando i dati rilevati da una serie di sensori, le sospensioni erano automaticamente in grado di adattarsi a 14 impostazioni diverse. Naturalmente, il controllo della trazione poteva essere completamente disattivato.\nInoltre la versione \"\"Assetto Corsa\" adottava una barra stabilizzatrice anteriore pi\u00f9 grande, molle pi\u00f9 rigide, un assetto ribassato di 10\u00a0mm all'avantreno e 8\u00a0mm al retrotreno, pneumatici Pirelli P-Zero Corsa a mescola morbida, pastiglie racing, bocchette di ventilazione speciali, un nuovo servosterzo a risposta pi\u00f9 rapida, pedali sportivi in alluminio, interni in pelle Connolly, cerchi in lega a 15 razze verniciati in color grigio scuro, la scritta \u201cAssetto Corsa\u201d incisa sui brancardi sottoporta, le pinze dei freni rosse e la targhetta identificativa con numero progressivo.\nFine produzione.\nAnche a causa del particolare disegno dei fanali posteriori a LED (una delle prime applicazioni al mondo su auto di serie) a \"forma di boomerang\"\" che contrastavano le direttive statunitensi sulla visibilit\u00e0 notturna, la 3200 GT venne sostituita nel 2002 dalla Coup\u00e9 che permise alla casa del tridente di tornare sul mercato statunitense. Della 3200 GT sono stati prodotti 4.795 esemplari, di cui 2.689 con cambio manuale e 2.106 con cambio automatico .\nDal 2002 l'auto non fu pi\u00f9 costruita con motori Maserati 3200\u00a0cm\u00b3 biturbo, ma dotata di motori aspirati, derivati dalla produzione Ferrari esistente, con cilindrata di 4200\u00a0cm\u00b3, 390 CV e 451 Nm di coppia a 4500 giri/min, mentre il motore Maserati sovralimentato offriva una potenza di 368 CV e una coppia di 490 Nm (50\u00a0kg/m) a 4500 giri/min. Quest'ultimo valore \u00e8 ancora oggi di assoluto rispetto per un motore di tale cilindrata."}
{"id": "1473512", "revid": "22475", "url": "https://it.wikipedia.org/wiki?curid=1473512", "title": "Pieve di Santa Maria Assunta a Popiglio", "text": "La pieve di Santa Maria Assunta si trova a Popiglio.\nStoria.\nInteressante esempio di chiesa tardoromanica, venne profondamente trasformata nel XVI secolo per iniziativa del pievano Girolamo Magni e ulteriormente rinnovato nel XVIII secolo, quando fu rifatto ad esempio il soffitto a cassettoni rustici. Il coro venne creato nel XIX secolo, sui resti della distrutta abisde semicircolare. A met\u00e0 del XX secolo fu interessata da lavori di ripristino delle strutture romaniche esterne.\nDescrizione.\nLa facciata conserva l'originario carattere romanico: al centro si apre una trifora con colonnette tortili, ai lati si trovano due bifore. Il portale \u00e8 protetto da un protiro pensile; nella lunetta sottostante \u00e8 raffigurata la \"Madonna con il Bambino tra due figure\". Degno di nota \u00e8 anche il portale sul lato sinistro, per l'insolita decorazione della lunetta, con un soldato con scudo e spada.\nL'interno \u00e8 a navata unica con soffitto a cassettoni, ed \u00e8 impreziosito da altari in pietra (del XVII secolo) e in stucco (del XVIII). Sull'altare maggiore spiccano tre statue marmoree (\"Madonna col Bambino, San Francesco d'Assisi e San Francesco di Paola\") di fattura romana della fine del XVII secolo, commissionate probabilmente dalla famiglia Vannini. Dietro l'altare si trova la grande macchina lignea d'altare con l'\"Assunzione della Vergine tra i santi Paolo e Giovanni\" (1577), di Sebastiano Vini (che si sigl\u00f2 B.V., \"Bastiano Vini\" o \"Bastiano Veronese\"). A destra dell'altare l'\"Ultima Cena\" e nella navata sinistra uin \"Battesimo di Cristo\", opere pure di Sebastiano Vini.\nLungo la parete sinistra il pergamo rinascimentale posto su archi a tutto sesto poggianti sopra colonne a rocchetto, decorato con bassorilievi databili al XIII secolo illustranti \"Storie della vita di Cristo\", provenienti dall'antichissima pieve di San Giovanni. Segue la cappella dell'Annunciazione, commissionata dalla famiglia Vannini come mausoleo: vi si trova l'\"Annunciazione\" di Sebastiano Vini e sei busti-ritratto in marmo, riferibili alla scuola romana della fine del XVII secolo.\nAll'interno anche alcuni pancali e confessionali lignei intagliati all'inizio del XVII secolo da botteghe di falegnami del paese.\nBibliografia.\nAA.VV., \"Toscana\", Touring Club, Milano 1997."}
{"id": "1473515", "revid": "1788047", "url": "https://it.wikipedia.org/wiki?curid=1473515", "title": "Uiba\u00ed", "text": "Uiba\u00ed \u00e8 un comune del Brasile nello Stato di Bahia, parte della mesoregione del Centro-Norte Baiano e della microregione di Irec\u00ea."}
{"id": "1473518", "revid": "1573940", "url": "https://it.wikipedia.org/wiki?curid=1473518", "title": "Okenia barnardi", "text": "Okenia barnardi \u00e8 un mollusco nudibranchio della famiglia Goniodorididae.\nL'epiteto specifico \u00e8 un omaggio allo zoologo sudafricano Keppel Harcourt Barnard (1887 - 1964).\nDistribuzione e habitat.\nLa specie \u00e8 diffusa mell'oceano Pacifico occidentale, al largo delle coste del Giappone e di Hong Kong."}
{"id": "1473520", "revid": "110157", "url": "https://it.wikipedia.org/wiki?curid=1473520", "title": "Down by Law (Down by Law)", "text": "Down by Law \u00e8 l'album di debutto della band skate punk omonima."}
{"id": "1473521", "revid": "767487", "url": "https://it.wikipedia.org/wiki?curid=1473521", "title": "Luna di miele stregata", "text": "\"Luna di miele stregata (Haunted Honeymoon)\" \u00e8 un film del 1986 diretto e interpretato da Gene Wilder con Gilda Radner e Dom DeLuise. Wilder fu scrittore della sceneggiatura e regista del film. La pellicola fu inoltre l'ultima apparizione cinematografica di Gilda Radner prima della sua morte per un cancro alle ovaie nel 1989. Il titolo \"Luna di miele stregata\" era gi\u00e0 stato utilizzato alternativamente per il film \"Busman's Honeymoon\" del 1940, basato sulla composizione teatrale di Dorothy L. Sayers.\nNel film, Wilder e Radner recitano rispettivamente nei ruoli di Larry Abbot e Vickie Pearle, due attori radiofonici che decidono di sposarsi. Larry, con seri problemi di attacchi di panico, inizia una terapia e successivamente decide di sposare Vickie nel castello dove \u00e8 cresciuto. Una volta giunto sul posto i due incontreranno gli eccentrici membri della famiglia di Larry, tra cui la sua prozia Kate (DeLuise) e suo cugino Charles (Pryce).\n\"Luna di miele stregata\" venne distribuito dalla Orion Pictures grazie ad un accordo con la HBO. Il film fu un fiasco (incassando meno dei 9.000.000 di dollari di budget spesi) e venne criticato, al punto che il personaggio di DeLuise, la prozia Kate, ottenne il Razzie Award per il peggior personaggio di supporto.\nTrama.\nLarry Abbot \u00e8 un attore d'inizio secolo di chiara fama, che lavora con successo presso una radio locale. Costui decide di convolare a nozze con la sua collega, e compagna nella vita reale, Vickie Pearle. Per ufficializzare questo desiderio, sceglier\u00e0 la villa di famiglia: un'antica costruzione scricchiolante immersa tra tetri boschi e lontana da centri abitati. Qui un suo zio psichiatra si assume la responsabilit\u00e0 di riuscire a spaventarlo a morte per far s\u00ec che le turbe che lo hanno assalito appena dopo aver reso pubblico il fidanzamento, lo abbandonino definitivamente.\nNello stesso week-end la sua zia e proprietaria dell'immenso patrimonio immobiliare e non solo, lo nominer\u00e0 unico erede. A questo punto tutti i familiari accorsi per l'evento, si uniranno allo zio psichiatra nell'intento di spaventarlo a morte, affinch\u00e9 si tolga di mezzo definitivamente come erede. Tra loro si nasconde un assassino mascherato da lupo mannaro che gli render\u00e0 le notti movimentate.\nProduzione.\nSviluppo.\nWilder scrisse la scena di apertura del film mentre stava girando il film \"Wagons-lits con omicidi\" gi\u00e0 nel 1976. Voleva da tempo infatti realizzare un \"comedy chiller\" ispirato a film come \"Il fantasma di mezzanotte\" (1939), \"Il castello maledetto\" (1932) e \"The Black Cat\" (1941) e nel contempo inserirvi la tematica degli attori radio come in \"The Inner Sanctum\". \"Da quando avevo sei anni ero terrorizzato dai film horror,\" disse Wilder in un'intervista successiva all'uscita del film \"e nel contempo essi erano i film che mi piacevano di pi\u00f9 - anche se ne ero visibilmente spaventato - e perci\u00f2 adoravo da morire i \"comedy-chillers.\" Questi erano film horror anche se avevano dei tratti divertenti di commedia al loro interno, oppure erano delle commedie con dell'horror dentro. Non erano delle commedie-mistero, non erano delle commedie-thriller, erano dei \"comedy-chillers\".\" Wilder disse: \"Volevo a tutti i costi che fosse un \"comedy-chiller\", ma che ne risultasse una commedia autobiografica e psico-sessuale abbinata a della buona musica.\"\nWilder e Radner si erano innamorati mentre stavano girando il film \"Hanky Panky\" (1982) ed avevano insieme deciso di realizzare un nuovo film per entrambi. \"Avevo sempre pensato che Gilda fosse una delle nostre migliori commedianti della televisione, ma ora so che \u00e8 una delle migliori attrici comiche, che \u00e8 una cosa molto differente\" disse Wilder.\nWilder riscrisse la bozza del suo film con Tony Marsh: \"sapevo di non volere una parodia o una satira, ma volevo proprio ricreare un \"comedy-chiller\"\". \"Non amo il naturalismo. Mi piacciono le cose fantastiche - non dico che debbano essere necessariamente fantasie, parlerei piuttosto di realt\u00e0 alterata.\"\nWilder disse che il film gli venne ispirato in particolare da una canzone che Jeanette MacDonald e Jack Buchanan cantano nel film \"Montecarlo\" (1930). Wilder disse di averla sentita mentre rivedeva il film alla TV a letto con Gilda Radner. \"Cerco sempre una miccia emozionante in ci\u00f2 che sto facendo. Guardai lei [Radner] e iniziammo a piangere. Era cos\u00ec dolce e innocente come momento. Come i bambini piccoli. E pensai subito a questo [\"Luna di miele stregata\"].\"\nWilder disse di essersi ispirato anche a \"La bella e la bestia\" di Jean Cocteau. \"Si apr\u00ec un mondo per me - disse Wilder - non mi sento a mio agio quando non sento l'autenticit\u00e0 di una cosa. In questo film, ambientato negli anni '30 , sentivo tutta l'autenticit\u00e0 del mio cuore. Non mi interessa la realt\u00e0 del quotidiano, ma la realt\u00e0 del cuore. Mi piace la fantasia, come nelle storie fiabesche. Mi piacciono le ombre ed i contrasti. \u00c8 come nella scena di apertura del film, dove un personaggio dice \"Non \u00e8 ci\u00f2 che pensate realmente. Beh, si \u00e8 probabilmente ci\u00f2 che pensate... ma... oh \u00e8 troppo complicato!\".\"\nIl film fu uno delle quattordici pellicole finanziate dalla Orion Pictures tramite un accordo con la HBO.\nRiprese del film.\nIl film venne girato negli Elstree Studios di Londra nel settembre del 1985 in 11 settimane. \"Gene lo chiama un \"comedy chiller\" - disse a propoisto del film Gilda Radner - Per me \u00e8 in parte la mia vita. Indosso la gonna di un abito da sposa per il 95% del film. Dal momento che non avevo un abito del genere quando sposai Gene, chiesi al fotografo di \"Luna di miele stregata\" di realizzarmi un vero e proprio album di matrimonio!\".\nWilder disse a proposito del film che la sua realizzazione era come \"fare un film degli anni '30 nel 1986\", esattamente come era successo per \"Frankenstein Junior\" con la regia di Mel Brooks di cui Gene Wilder era stato protagonista una decina di anni prima. Il film non \u00e8 girato con l'uso dei colori primari, ma piuttosto con un'atmosfera generalmente cupa e pi\u00f9 scura. \"\u00c8 un bianco e nero a colori\" disse Wilder. \"La vecchia signora di Akron, in Ohio, deve saperlo. Ma deve nel contempo sentirsi come se stesse guardando un film degli anni '30.\"\nWilder e Radner celebrarono il loro primo anniversario di nozze proprio durante le riprese del film, nel mese di settembre.\nJonathan Pryce disse in seguito: \"Fu uno di quei film dove, quando c'\u00e8 un break e si prepara la scena successiva e gli attori solitamente vanno nei loro camerini, nessuno in realt\u00e0 ci va. Noi piazzavamo semplicemente in cerchio le sedie e ci intrattenevamo con Dom DeLuise. Fu bellissimo. Fu un periodo stupendo.\"\nWilder disse che quando chiese a DeLuise di girare il suo ruolo \"en travesti\", gli disse: \"Vorrei che tu facessi la parte di mia zia, ci faremo delle gran risate. Ma non pensare \"Io sono un uomo, io sono un uomo, sto facendo questo per scherzo\"\".\nDistribuzione.\nIl film \u00e8 stato distribuito dalla Orion Pictures nelle sale cinematografiche statunitensi nel mese di luglio del 1986 mentre in quelle italiane nel mese di dicembre del 1986.\nData di uscita.\nAlcune date di uscita internazionali nel corso del 1986 sono state:\nAccoglienza.\nIncassi.\nLa pellicola \u00e8 stata un flop al botteghino incassando, negli Stati Uniti d'America, poco pi\u00f9 di $8,000,000 contro i $9,000,000 spesi per la sua produzione. La stessa Gilda Radner ha dichiarato che il film ha avuto un mese di pubblicit\u00e0 prima dell'uscita e poi una sola settimana di proiezione nelle sale cinematografiche.\nCritica.\nLa critica statunitense ha definito il film come una divertente commedia horror, forse un po' troppo leggera, ma che ti mette un sorriso sul volto dall'inizio alla fine. Quella italiana, invece, ha apprezzato l'omaggio che il regista ha voluto fare, con questa parodia, al cinema horror degli anni '30 e quaranta, anche se tutto questo rende il divertimento un po' ovattato."}
{"id": "1473524", "revid": "110157", "url": "https://it.wikipedia.org/wiki?curid=1473524", "title": "Dipartimento di Pikine", "text": "Il dipartimento di Pikine (fr. \"D\u00e9partement de Pikine\") \u00e8 un dipartimento del Senegal, appartenente alla regione di Dakar. Il capoluogo \u00e8 la citt\u00e0 di Pikine.\nSi trova nella parte centrale della regione di Dakar, nella penisola di Capo Verde. Il territorio \u00e8 molto densamente abitato e interamente urbanizzato.\nIl dipartimento di Rufisque \u00e8 diviso in 3 \"arrondissement\", a loro volta suddivisi in 16 \"communes d'arrondissement\":"}
{"id": "1473529", "revid": "1788047", "url": "https://it.wikipedia.org/wiki?curid=1473529", "title": "Microregione di Irec\u00ea", "text": "Irec\u00ea \u00e8 una microregione dello Stato di Bahia in Brasile, appartenente alla mesoregione di Centro-Norte Baiano.\nComuni.\nComprende 19 comuni:"}
{"id": "1473532", "revid": "293377", "url": "https://it.wikipedia.org/wiki?curid=1473532", "title": "Regione di Diourbel", "text": "La regione di Diourbel \u00e8 una regione amministrativa del Senegal, con capoluogo Diourbel. Corrisponde all'incirca all'antico regno del Baol e i suoi abitanti sono ancora detti \"Bawol-Bawol\".\nSuddivisioni.\nLa regione \u00e8 divisa in: 3 dipartimenti (elencati), 7 arrondissement e 13 comuni."}
{"id": "1473534", "revid": "123779441", "url": "https://it.wikipedia.org/wiki?curid=1473534", "title": "Operazione Bernhard", "text": "Operazione Bernhard era il nome in codice di un piano segreto tedesco, sviluppato durante la seconda guerra mondiale, il cui obiettivo principale era di mettere in crisi l'economia britannica attraverso l'immissione massiccia di banconote false da \u00a35, \u00a310, \u00a320 e \u00a350. I falsi avrebbero dovuto far aumentare l'inflazione e quindi distruggere il sistema economico e finanziario del nemico.\nDescrizione dell'operazione.\nLa prima fase fu gestita all'inizio del 1940 dal \"Sicherheitsdienst\" (SD) con il titolo di \"operazione Andreas\", anche nota come \"operazione Andrew\". L'unit\u00e0 duplic\u00f2 con successo la carta straccia usata dai britannici, produsse blocchi di incisione quasi identici e dedusse l'algoritmo usato per creare il codice seriale alfa-numerico su ciascuna banconota. L'unit\u00e0 fu chiusa all'inizio del 1942 dopo che il suo capo, Alfred Naujocks, cadde in disgrazia con il suo ufficiale superiore, Reinhard Heydrich.\nL'operazione successivamente prende il nome dal capitano delle SS Bernhard Kr\u00fcger, gi\u00e0 esperto nella falsificazione di passaporti, che ne era il responsabile.\nLa stampa dei biglietti, iniziata nel 1942, ebbe luogo presso le baracche 18 e 19 del campo di concentramento di Sachsenhausen posto 35 chilometri a nord di Berlino, grazie al lavoro di 137 deportati ebrei di 13 differenti nazionalit\u00e0, tutti esperti in modo professionale di stampa su carta.\nLe banconote vennero utilizzate dai servizi segreti nazisti, tra l'altro, in due particolari casi:\nGran parte del denaro contraffatto, racchiuso in casse metalliche, venne gettato dai nazisti, negli ultimi giorni di guerra, nel lago Toplitz, in Austria.\nUn'analisi storica fu pubblicata nel 2006 nel volume \"Krueger's Men\" di Lawrence Malkin; l'operazione Bernhard \u00e8 considerata la pi\u00f9 grande operazione di contraffazione di banconote, nello specifico di sterline, di tutta la storia. Grande sia dal punto di vista della quantit\u00e0, pari a circa 133 milioni di sterline, sia dal punto di vista della strepitosa qualit\u00e0 delle banconote stampate fino a met\u00e0 del 1945."}
{"id": "1473536", "revid": "433605", "url": "https://it.wikipedia.org/wiki?curid=1473536", "title": "Pindoba\u00e7u", "text": "Pindoba\u00e7u \u00e8 un comune del Brasile nello Stato di Bahia, parte della mesoregione del Centro-Norte Baiano e della microregione di Senhor do Bonfim."}
{"id": "1473537", "revid": "1543377", "url": "https://it.wikipedia.org/wiki?curid=1473537", "title": "Pallone d'oro 2007", "text": "L\u2019edizione 2007 del Pallone d'oro, 52\u00aa edizione del premio calcistico istituito dalla rivista francese \"France Football\", \u00e8 stata vinta dal brasiliano Kak\u00e1 (Milan).\n\u00c8 stata la prima edizione in cui i giurati poterono votare anche per qualsiasi calciatore, senza distinzioni di nazionalit\u00e0 n\u00e9 di campionato.\nAnche i 96 giurati che votarono non furono pi\u00f9 solo europei ma provenivano da tutto il mondo: 53 dai paesi della UEFA e altri 43 dalle nazioni che si sono qualificate almeno una volta ai Mondiali di calcio."}
{"id": "1473540", "revid": "1788047", "url": "https://it.wikipedia.org/wiki?curid=1473540", "title": "Senhor do Bonfim", "text": "Senhor do Bonfim \u00e8 un comune del Brasile nello Stato di Bahia, parte della mesoregione del Centro-Norte Baiano e della microregione di Senhor do Bonfim."}
{"id": "1473543", "revid": "287204", "url": "https://it.wikipedia.org/wiki?curid=1473543", "title": "94 Ceti b", "text": "94 Ceti b \u00e8 un pianeta extrasolare orbitante attorno alla stella 94 Ceti, nella costellazione della Balena. Fu scoperto nell'agosto 2000 dal team guidato da Michel Mayor.\nCaratteristiche.\nSi tratta di un pianeta con massa pari ad oltre una volta e mezzo quella di Giove, con un'orbita eccentrica paragonabile come ampiezza a quella del pianeta Marte. Probabilmente si tratta di un pianeta gigante gassoso, dunque privo di superficie solida."}
{"id": "1473544", "revid": "1745361", "url": "https://it.wikipedia.org/wiki?curid=1473544", "title": "Alettore (re di Argo)", "text": "Alettore () \u00e8 un personaggio della mitologia greca. Fu un Re di Argo. \nGenealogia.\nFiglio di Anassagora e padre di Ifi. Tutti e tre furono re di Argo.\nMitologia.\nPolinice, volendo combattere contro Anfiarao, suo mortale nemico, chiese consiglio ad Ifi che gli rispose che avrebbe dovuto consegnare ad Erifile, (la moglie di Anfiarao e sorella del re Adrasto), la collana dell'eterna giovinezza ricevuta in dono da Armonia.\nUn'altra sua figlia spos\u00f2 Megapente."}
{"id": "1473545", "revid": "122721216", "url": "https://it.wikipedia.org/wiki?curid=1473545", "title": "Umburanas", "text": "Umburanas \u00e8 un comune del Brasile nello Stato di Bahia, parte della mesoregione del Centro-Norte Baiano e della microregione di Senhor do Bonfim."}
{"id": "1473546", "revid": "647919", "url": "https://it.wikipedia.org/wiki?curid=1473546", "title": "Is Piscinas", "text": ""}
{"id": "1473547", "revid": "144796", "url": "https://it.wikipedia.org/wiki?curid=1473547", "title": "Hans Karl von Diebitsch", "text": "Biografia.\nStudi\u00f2 a Berlino alla scuola per cadetti, ma per desiderio del padre, l'aiutante di campo di Federico II, che aveva servito il re in Russia, segu\u00ec le orme paterne nel 1801. Partecip\u00f2 alla campagna del 1805 e fu ferito alla battaglia di Austerlitz; combatt\u00e9 anche alle battaglie di Eylau e di Friedland, dopo la quale fu promosso capitano.\nDurante i successivi cinque anni, si dedic\u00f2 allo studio della scienza militare, partecipando ancora al servizio attivo nella guerra del 1812. Si distinse nella campagna di Wittgenstein, e in particolare a Polock (18 e 19 ottobre), dopo di che fu innalzato al grado di Maggior generale. Nell'ultima parte della campagna, combatt\u00e9 con il contingente prussiano del generale Yorck (von Wartenburg), con cui, attraverso Clausewitz, negozi\u00f2 la celebrata convenzione di Tauroggen, partecipando poi con Yorck alla prima parte della Guerra di Liberazione.\nDopo la battaglia di L\u00fctzen oper\u00f2 in Slesia e prese parte ai negoziati per il trattato di Reichenbach. Essendosi distinto nella battaglia di Dresda e in quella di Lipsia, fu promosso luogotenente-generale. Al momento della crisi della campagna nel 1814, spinse fortemente per la marcia degli alleati su Parigi; dopo il loro ingresso, l'imperatore Alessandro gli confer\u00ec l'Ordine Imperiale di Sant'Aleksandr Nevskij.\nNel 1815 partecip\u00f2 al Congresso di Vienna, e fu in seguito nominato aiutante generale dell'imperatore, sul quale aveva grande influenza (come anche sul suo successore Nicola). Ricevette il titolo di barone da Nicola e in seguito quello di conte. Nel 1820 era divenuto capo dello staff generale e nel 1825 assistette alla soppressione della rivolta decabrista.\nI suoi pi\u00f9 grandi successi furono nella guerra russo-turca del 1828\u20141829, che, dopo un periodo di combattimento senza risultati, fu decisa dalla brillante campagna di Adrianopoli, decisa da Diebitsch. Questa vittoria gli port\u00f2 il grado di feldmaresciallo e il titolo di Zabalkanskij per commemorare il suo attraversamento dei Balcani. Nel 1830 fu nominato al comando del grande esercito destinato a sopprimere l'insurrezione in Polonia. Vinse la terribile battaglia di Groch\u00f3w il 25 febbraio e fu ancora vittorioso alla battaglia di Ostro\u0142\u0119ka del 26 maggio, ma poco dopo mor\u00ec di colera (o per suicidio) a Kleszewo, presso Pu\u0142tusk, il 10 giugno 1831."}
{"id": "1473556", "revid": "1788047", "url": "https://it.wikipedia.org/wiki?curid=1473556", "title": "Microregione di Senhor do Bonfim", "text": "Senhor do Bonfim \u00e8 una microregione dello Stato di Bahia in Brasile, appartenente alla mesoregione di Centro-Norte Baiano.\nComuni.\nComprende 9 municipi:"}
{"id": "1473559", "revid": "767487", "url": "https://it.wikipedia.org/wiki?curid=1473559", "title": "Tiptoes", "text": "Tiptoes \u00e8 un film del 2003 diretto da Matthew Bright.\nTrama.\nCarol \u00e8 incinta ma il suo fidanzato Steven non vuole tenere il bambino. Quando la ragazza insiste sulla questione scopre che la sua famiglia \u00e8 da anni affetta da nanismo. Determinata fino all'ultimo a portare avanti la gravidanza, Carol entrer\u00e0 in un insospettabile e curioso mondo, in cui incontrer\u00e0 la famiglia di Steven, di cui fa parte il fratello gemello Rolfe, anch'egli affetto da nanismo, e i suoi bizzarri amici."}
{"id": "1473562", "revid": "1543377", "url": "https://it.wikipedia.org/wiki?curid=1473562", "title": "New Zealand Football Championship 2006-2007", "text": "L'edizione 2006-2007 del campionato neozelandese di calcio vide la vittoria dell'Auckland City FC.\nPlayoff.\nLe due finaliste si qualificano all'Oceania Champions League 2008"}
{"id": "1473563", "revid": "1573940", "url": "https://it.wikipedia.org/wiki?curid=1473563", "title": "Okenia brunneomaculata", "text": "Okenia brunneomaculata \u00e8 un mollusco nudibranchio della famiglia Goniodorididae.\nL'epiteto specifico deriva dal latino \"brunneus\", di colore bruno, e \"maculatus\", cosparso di macchie.\nDistribuzione e habitat.\nSi trova al largo di Luzon, nelle Filippine, e delle isole di Bali e di Timor, in Indonesia."}
{"id": "1473566", "revid": "1048993", "url": "https://it.wikipedia.org/wiki?curid=1473566", "title": "Web film", "text": "Un web film \u00e8 un film distribuito attraverso internet. Il termine \u00e8 stato introdotto per differenziare i film prodotti appositamente per la pubblicazione Internet dai tradizionali film distribuiti attraverso media tradizionali, come il cinema o la televisione e convertiti poi in formati compatibili con il web. I Web film sono un nuovo tipo di contenuto mediatico.\nUn esempio di web film \u00e8 dato da \"\", film distribuito solo via internet attraverso servizi come YouTube, Google Video o via Torrent."}
{"id": "1473570", "revid": "1788047", "url": "https://it.wikipedia.org/wiki?curid=1473570", "title": "Len\u00e7\u00f3is", "text": "Len\u00e7\u00f3is \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Seabra."}
{"id": "1473572", "revid": "320578", "url": "https://it.wikipedia.org/wiki?curid=1473572", "title": "S.E.C. Isernia", "text": ""}
{"id": "1473574", "revid": "436472", "url": "https://it.wikipedia.org/wiki?curid=1473574", "title": "Turris", "text": ""}
{"id": "1473575", "revid": "1788047", "url": "https://it.wikipedia.org/wiki?curid=1473575", "title": "Mucug\u00ea", "text": "Mucug\u00ea \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Seabra."}
{"id": "1473576", "revid": "6923", "url": "https://it.wikipedia.org/wiki?curid=1473576", "title": "Innocence (Avril Lavigne)", "text": "Innocence \u00e8 un brano musicale della cantautrice canadese Avril Lavigne, presente nel suo terzo album \"The Best Damn Thing\". Il singolo \u00e8 stato pubblicato in esclusiva per l'Italia e solo per promozione radiofonica, al posto del terzo singolo ufficiale \"Hot\", il 22 febbraio 2008. Il brano \u00e8 stato inserito anche nella compilation \"Winter Collection 2007\".\nDescrizione.\nIl brano \u00e8 una ballad romantica scritta da Avril insieme ad uno dei membri della sua vecchia band, Evan Taubenfeld, ed \u00e8 stata prodotta da Rob Cavallo.\nVideo musicale.\nPer il brano non \u00e8 stato girato un video ufficiale, ma la trasmissione di MTV Total Request Live ha selezionato dei fan della cantante per la sua realizzazione; il video \u00e8 stato trasmesso in anteprima durante la puntata del 20 marzo 2008 del programma. Successivamente \u00e8 stato caricato su internet."}
{"id": "1473579", "revid": "433605", "url": "https://it.wikipedia.org/wiki?curid=1473579", "title": "Nova Reden\u00e7\u00e3o", "text": "Nova Reden\u00e7\u00e3o \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Seabra."}
{"id": "1473581", "revid": "196390", "url": "https://it.wikipedia.org/wiki?curid=1473581", "title": "Piombino Calcio", "text": ""}
{"id": "1473586", "revid": "12643414", "url": "https://it.wikipedia.org/wiki?curid=1473586", "title": "Nepalesi", "text": ""}
{"id": "1473587", "revid": "1788047", "url": "https://it.wikipedia.org/wiki?curid=1473587", "title": "Palmeiras (Bahia)", "text": "Palmeiras \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Seabra."}
{"id": "1473590", "revid": "1573940", "url": "https://it.wikipedia.org/wiki?curid=1473590", "title": "Okenia cochimi", "text": "Okenia cochimi \u00e8 un mollusco nudibranchio della famiglia Goniodorididae.\nL'epiteto specifico deriva dal gruppo etnico messicano dei Cochim\u00ec che abita la parte centrale della penisola di Baja California.\nDistribuzione e habitat.\n\u00c8 stata rinvenuta al largo dell'Isola Esp\u00edritu Santo e dell'isola Cedros, nei pressi della penisola di Baja California."}
{"id": "1473592", "revid": "1788047", "url": "https://it.wikipedia.org/wiki?curid=1473592", "title": "Piat\u00e3", "text": "Piat\u00e3 \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Seabra."}
{"id": "1473595", "revid": "1543377", "url": "https://it.wikipedia.org/wiki?curid=1473595", "title": "Campionato mondiale di baseball 1980", "text": "Il XXVI Campionato mondiale di baseball si tenne dal 22 agosto al 5 settembre 1980 in Giappone.\nRisultati.\nClassifica.\nG : giocate, V : vinte, P : perse, PF : punti fatti, PS : punti subiti, % : percentuale vittorie."}
{"id": "1473597", "revid": "78273", "url": "https://it.wikipedia.org/wiki?curid=1473597", "title": "Simphonic power metal", "text": ""}
{"id": "1473598", "revid": "1788047", "url": "https://it.wikipedia.org/wiki?curid=1473598", "title": "Rio de Contas", "text": "Rio de Contas \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Seabra."}
{"id": "1473599", "revid": "767487", "url": "https://it.wikipedia.org/wiki?curid=1473599", "title": "Intel 80287", "text": "Il coprocessore Intel 80287 ('287') era il coprocessore matematico (FPU) per la serie di processori Intel 80286. Eseguiva le operazioni in virgola mobile direttamente in hardware e funzionava con una frequenza di clock che era pari ai 2/3 (due terzi) di quella del 286 a cui veniva accoppiato. Intel introdusse successivamente l'80287XL, che era un 80387SX con la piedinatura dell'80287: l'80287XL conteneva internamente un moltiplicatore 3/2 per il segnale di clock ricevuto dalla scheda madre, pari a 2/3 di quello della CPU, cos\u00ec che potesse funzionare alla stessa velocit\u00e0 del processore.\nAltre versioni furono l'80C287, realizzato con il processo produttivo CHMOS III, e l'AMD 80EC287, realizzato con il processo CMOS.\nL'80287 e l'80287XL furono usati anche in abbinamento ai processori 386, essendo gli unici coprocessori matematici realizzati da Intel per tale CPU, dato che l'80387 fu presentato quasi due anni dopo l'inizio della commercializzazione dei 386. Furono anche usati come coprocessori del Cyrix Cx486SLC. Ovviamente per entrambi questi processori l'uso del 387 era altamente raccomandato date le superiori prestazioni ed il set di istruzioni pi\u00f9 ampio di quest'ultimo coprocessore.\nLe versioni dell'80287 prodotte da Intel includevano varianti con diversi intervalli di frequenza, da 6 a 12 MHz. Gli ultimi modelli furono l'80287XL, con la stessa architettura del 387, e l'80287XLT, una versione speciale dedicata ai laptop."}
{"id": "1473600", "revid": "1788047", "url": "https://it.wikipedia.org/wiki?curid=1473600", "title": "Seabra", "text": "Seabra \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Seabra."}
{"id": "1473601", "revid": "38120", "url": "https://it.wikipedia.org/wiki?curid=1473601", "title": "Mellow Yellow", "text": "Mellow Yellow \u00e8 il quarto album del cantautore scozzese Donovan.\nIl disco.\n\"Mellow Yellow\" \u00e8 il secondo disco di Donovan (dopo \"Sunshine Superman\") che si distacca dal folk delle incisioni precedenti per avvicinarsi a sonorit\u00e0 psichedeliche (in particolare nella title track) e, in \"Bleak city woman\", al jazz.\nGli arrangiamenti sono curati da John Cameron, che dirige anche l'orchestra d'archi; nel brano \"Mellow Yellow\" i fiati sono arrangiati da John Paul Jones, bassista nel disco, che in seguito entrer\u00e0 nei Led Zeppelin.\nPoche settimane dopo l'uscita del disco, gli Herman's Hermits incideranno su 45 giri \"Museum\"; altre cover di brani dell'album vennero realizzate da Marianne Faithfull (\"Young Girl Blues\" e \"Hampstead Incident\"), Julie Felix (\"Sand And Foam\") e, in Italia, da Caterina Caselli (che incide \"Mellow Yellow\", tradotta in \"Cielo giallo\").\nNel 2005 \u00e8 stato ristampato in cd con alcune tracce bonus, in origine pubblicate su 45 giri, ed alcuni demo; sono presenti inoltre alcune note all'interno inerenti alle registrazioni del disco, contenenti tra l'altro i musicisti che parteciparono all'incisione (informazione questa non presente sulla copertina originale del 33 giri).\nTracce.\nTutti i brani sono stati scritti e composti da Donovan.\nTutti i brani sono stati scritti e composti da Donovan."}
{"id": "1473603", "revid": "1564499", "url": "https://it.wikipedia.org/wiki?curid=1473603", "title": "Campi recintati", "text": "I campi recintati, in contrapposizione a campi aperti sono un modo di organizzare il suolo agricolo, con recinzioni di siepi o muretti, per lo pi\u00f9 coincidenti con i confini delle diverse propriet\u00e0.\nIl passaggio dai campi aperti ai campi recintati.\nIl passaggio dai campi aperti ai campi recintati \u00e8 un fenomeno che si \u00e8 diffuso in epoche diverse pressoch\u00e9 in tutti i paesi dell'Europa Occidentale. Si \u00e8 passati da una pratica agricola in cui i vicini prendevano congiuntamente le stesse decisioni in tema di aratura, semina, raccolto, a decisioni individuali dei singoli proprietari.\nL'agricoltura intensiva.\nAlla precedente fase di frammentazione delle propriet\u00e0 e l'ampio ricorso a siepi, si \u00e8 poi avuta una fase in cui i fenomeni sono stati opposti.\nLa diffusione dell'agricoltura intensiva, basato sull'impiego di macchine sempre pi\u00f9 potenti e veloci e su grandi quantit\u00e0 di sostanze chimiche, ha aumentato notevolmente la produttivit\u00e0 delle campagne, ma per utilizzarle, si \u00e8 dovuto intervenire drasticamente sul precedente sistema dei \"campi recintati\". Il paesaggio delle pianure \u00e8 stato cos\u00ec radicalmente modificato, nel senso di una drastica semplificazione. Le dimensioni degli appezzamenti sono enormemente aumentate, e ogni discontinuit\u00e0 \u00e8 stata rimossa; perfino i fossi e i canali di irrigazione e di scolo sono stati sostituiti da canalizzazioni interrate. Con il passare del tempo, questo modello di agricoltura sta mostrando alcuni limiti. Non si tratta solo dell'impoverimento biologico della campagna, con riduzione o scomparsa di gran parte della biodiversit\u00e0 animale e vegetale, e del degrado del paesaggio, per quanto la sua godibilit\u00e0 dal punto di vista estetico. Si tratta dell'emergere di seri problemi di ecologia funzionale, che si ripercuotono direttamente sulla salute delle popolazioni residenti e sulla stessa produttivit\u00e0 agricola. Eccone un elenco parziale.\nNuove, moderne forme di agricoltura (agricoltura biologica; agricoltura biodinamica; lotta integrata) richiedono necessariamente che la biodiversit\u00e0 delle campagne sia conservata o ricostituita; le siepi e i corsi d'acqua naturali sono due elementi essenziali in questo contesto, e la loro ricostituzione \u00e8 incentivata da direttive della Comunit\u00e0 Europea.\nIn alcuni paesi europei, sono gi\u00e0 in atto da molti anni iniziative di riordino fondiario che, esattamente all'opposto di quello attuato usualmente in Italia, si propone l'obiettivo di ripristinare il paesaggio tradizionale, e di riattivarne i meccanismi ecologici naturali anche mediante la realizzazione di siepi.\nIn Italia, un \"progetto siepe\" per la ricostituzione delle siepi agresti \u00e8 stato predisposto ed attuato dalla regione Veneto, per iniziativa della sua Azienda Foreste.\nIl \"bocage\".\nIn Francia, soprattutto nella zona atlantica, i campi recintati sono da secoli la caratteristica del paesaggio agrario e hanno il nome caratteristico di \"bocage\".\nSi definisce \"bocage\" una regione in cui campi e prati sono delimitati da terrapieni sormontati da siepi o da filari di alberi che segnano i confini di lotti di terreno di forme e dimensioni diverse, e in cui gli insediamenti abitativi sono in genere sparpagliati in fattorie e piccole frazioni.\nIl \"bocage\" occupava una larga parte delle aree costiere europee affacciate sull'Atlantico, ma era anche presente nell'entroterra. Se ne trovano ancora esempi nel Nord-Ovest del Regno Unito e, in Francia, in alcune zone della Bretagna e della Normandia, e sono normali al nord. \"Bocage normanno\" \u00e8 diventato quasi una tautologia. Quando \u00e8 modernizzato e reso compatibile con l'agricoltura industriale e i suoi mezzi agricoli di grandi dimensioni, si parla talvolta di \"neo-bocage\". Pu\u00f2 essere associato a una agroforesteria.\nSi tratta di un importante elemento della rete ecologica. I prati, i pendii e i fossi che costituiscono questo reticolato sono tutti elementi che giocano un ruolo di corridoi biologici.\nEtimologia e storia del nome.\nIl termine \"bocage\" (\"b\u00f4queige\" in Borgogna, \"boscatge\" in Provenza, \"boscage\" in Spagna) deriverebbe dalla forma \"boscaticum\" (dal latino \"boscus\" o \"boscum\" (bosco), che ha dato origine a \"bois\", \"bosc\", \"bosquet\"). Questa forma ha probabilmente preceduto il termine \"bos\", frequente nel francese antico e forse introdotto in Normandia da popolazioni scandinave.\nL'antico termine \"boscage\" o \"bocage\" ha a lungo designato un boschetto, pi\u00f9 che un reticolato di siepi. (Auia virgulta evoca i \"\"bocages inestricabili\"). \nNel XII secolo, Robert Wace, nel suo Roman de Rou, distingue gli abitanti dei boschi e quelli delle pianure \"Li pa\u00efsan et li vilain, Cil del boscage et cil del plain\" [de la plaine]\". \nNel XIII secolo, il \"bocage\" evoca ancora un luogo selvaggio: \"\"Pr\u00e8s de lui estoit [le loup] es boscages, Si li a fait sovent anui la Rose\" (Ren. 7398) \"Si n'ai m\u00e8s cure d'ermitages ; J'ai laissi\u00e9 desers et bocages\" (11906)\"; \"\"Cil de Chartrouse sont bien sage ; Car il ont lessi\u00e9 le bochage Por aprochier la bone vile\" (RUTEB., 167).\nNel XVI e XVII secolo la parola si scrive \"boucaige\" (John Palsgrave fa notare che si pronuncia \"bouquaige\"). \nSecondo il primo Dizionario dell'Accademia francese (1694), \"il termine\" bocage \"ha lo stesso significato di\" bosquet\". Il \"Dizionario critico della lingua francese\" (Marsiglia, Mossy 1787-1788) precisa che il sostantivo, come l'aggettivo \"BOCAGER, \u00c8RE\", designa \"un piccolo bosco\" e che di entrambi fa uso solo la Poesia (\"loueroit comme toi les Nymphes bocag\u00e8res\", Gresset).\nA Parigi, il termine \u00e8 passato di moda; l'Accademia precisa che \"bocager \"\u00e8 antiquato; il fatto \u00e8 che il genere poetico, nel quale fu impiegato, \u00e8 abbastanza fuori moda. Tuttavia, in una Pastorale, un poeta potrebbe servirsene senza scrupoli, e non sarebbe un delitto\".\nNel XVIII secolo, il dizionario gli assegna una collocazione pi\u00f9 positiva: \"un piccolo bosco, o luogo ombroso e pittoresco\": \"\u00c0 l'ombre d'un bocage. Dans le bocage. Vert bocage. Bocage frais, agr\u00e9able, d\u00e9licieux\" (Dictionnaire de L'Acad\u00e9mie fran\u00e7aise, sesta edizione, 1832-5), e nell'ottava (1932-5) il termine mantiene lo stesso significato e \"si usa soprattutto in poesia\"\".\nL'attuale concetto di reticolato di siepi si \u00e8 alla fine largamente diffuso solo negli anni 1960-1980, al momento del rapido regresso del \"bocage\" sopraffatto dall'espansione edilizia e dall'urbanizzazione, grazie all'allarme lanciato dalla comunit\u00e0 scientifica e dalla protezione ambientale.\nI fondi chiusi.\nIn Italia l'art. 842 del codice civile autorizza il proprietario dei \"fondi chiusi\" ai sensi della legge sulla caccia ad escludere l'accesso ai cacciatori che invece possono entrare nei campi aperti."}
{"id": "1473604", "revid": "1305772", "url": "https://it.wikipedia.org/wiki?curid=1473604", "title": "Sunshine Superman", "text": ""}
{"id": "1473605", "revid": "773636", "url": "https://it.wikipedia.org/wiki?curid=1473605", "title": "109 Piscium", "text": "109 Piscium \u00e8 una stella subgigante gialla situata a circa 106 anni luce dalla Terra nella costellazione dei Pesci. Ha una massa molto simile a quella del Sole ed un'elevata quantit\u00e0 di ferro (\"metallicit\u00e0\").\nNel 2000 fu scoperto un pianeta extrasolare in orbita attorno alla stella.\nProspetto del sistema.\nSegue un prospetto con le principali caratteristiche del sistema.\n109 Piscium nella cultura di massa.\nNel romanzo scritto da Diane Duane su Star Trek intitolato \"The Wounded Sky\" (pubblicato nel 1983) l'equipaggio della nave USS Enterprise (NCC-1701) fa esplodere intenzionalmente 109 Piscium come una supernova, effettuando una propulsione a curvatura in prossimit\u00e0 della stella, in modo da distruggere alcune navi dei Klingon."}
{"id": "1473611", "revid": "1788047", "url": "https://it.wikipedia.org/wiki?curid=1473611", "title": "Utinga", "text": "Utinga \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Seabra."}
{"id": "1473612", "revid": "124772994", "url": "https://it.wikipedia.org/wiki?curid=1473612", "title": "San Giacomo d'Acri", "text": "San Giacomo d'Acri \u00e8 una frazione della citt\u00e0 di Acri, in provincia di Cosenza, che conta all'incirca 3.000 abitanti \u00e8 posto a circa 15 km di distanza dal centro cittadino del medesimo comune.\nStoria.\nQuesta frazione, in base alla storia popolare, un tempo era abitata da pagani (non credenti in Ges\u00f9) e quindi venne chiamata Pagania, che mut\u00f2 il nome in San Giacomo alla fine del 1800, ad opera di D. Giacomo Falcone con regio decreto del 1902 contava allora 487 ab. (Gaetano Nobile Gallo), essendo sulla strada che collega il centro di Acri nell'interno con quello di Corigliano Calabro sulla costa, attraversando la piccola frazione di Foresta, \u00e8 da sempre punto di riferimento per le altre frazioni e localit\u00e0 circostanti, tra cui Casalinella, Pietramorella, Sorbo, Belluccio e Ternit\u00e0.\nSi pu\u00f2 ritenere che il paese sia stato abitato sin da tempi antichi poich\u00e9 il territorio \u00e8 quello del popolo italico dei Bruzi. Dal 1996 \u00e8 diventato ormai un appuntamento la tradizionale sfilata dei carri allegorici in occasione del Carnevale. Tale evento richiama molti curiosi che provengono dai paesi limitrofi. Inoltre \u00e8 in atto diversi anni una singolare contesa che vede opposti da un lato il comune di Acri e dall'altro alcuni cittadini sangiacomesi. Il pomo della discordia \u00e8 rappresentato dallo sfruttamento di una vasta superficie di terreno denominata \"Montagna di Pietramorella\". Allo scopo di difendere i diritti acquisiti dai possessori dei terreni nel corso degli anni a San Giacomo d'Acri \u00e8 sorto un comitato che si sta battendo per difendere tali diritti.\nGeografia fisica.\nAi confini settentrionali della Sila Greca, una serie di colline boscose si intersecano fra loro e nel centro \u00e8 adagiato l'abitato di San Giacomo. I profili orografici sono quelli tipici appenninici, di consistenza terrosa con rarissima presenza di rocce, delimitati da profondi valli scavate da numerosi corsi d'acqua e con presenza di altri fenomeni di erosione.\nColtivazioni.\nData la conformazione del terreno, la coltura predominante era ed \u00e8 la vite, insieme a tutte quelle legate alla sopravvivenza della popolazione contadina, quindi graminacee, ortaggi e frutti vari fra questi spicca la produzione di ciliegie.\nAltra coltura storicamente importante era il castagno, oggi decaduta, mentre permangono, seppur sporadiche, quella del pino e della quercia.\nNegli ultimi anni sempre pi\u00f9 numeroso \u00e8 il numero di contadini che cerca di creare uliveti a quest'altezza s.l.m.\nMolto diffuso \u00e8 l'allevamento di suini e ovini, insieme al pollame.\nSport.\nLa storica societ\u00e0 calcistica del paese fu la SS San Giacomo Calcio, fondatasi nel 1990, che milit\u00f2 per diverse stagioni nel campionato di Terza Categoria Calabria e ottenne nel anno 2006-2007 la promozione alla Seconda Categoria, classificandosi prima al termine del campionato. Nella stagione successiva la squadra retrocede e milita nell'ultima categoria ancora per alcune stagioni prima di dichiarare il fallimento nel 2012.\nL'attuale societ\u00e0 calcistica \u00e8 l'Associazione Sportiva Dilettantistica New Academy San Giacomo D'Acri, i colori della squadra sono il bianco e il rosso. Dal prossimo campionato (2018-2019) giocher\u00e0 in Prima Categoria Calabria. L'associazione nasce nel Luglio 2015, e si iscrive al campionato di Terza Categoria, nella quale milita per due stagioni consecutive. Nella stagione 2016-2017 ottiene tramite i play-off la promozione alla categoria superiore."}
{"id": "1473613", "revid": "1086846", "url": "https://it.wikipedia.org/wiki?curid=1473613", "title": "Brescia Calcio 2004-2005", "text": "Questa voce raccoglie le informazioni riguardanti il Brescia Calcio nelle competizioni ufficiali della stagione 2004-2005.\nStagione.\nOrfano di Baggio, il Brescia consegu\u00ec appena 4 vittorie nel girone di andata del campionato 2004-05. Occupando le posizioni basse della classifica anche nel ritorno, i lombardi retrocedono all'ultima giornata: la sconfitta con la (che aveva eliminato le \"rondinelle\" gi\u00e0 in Coppa Italia) permette ai viola, indietro di 2 punti, di scavalcare i rivali.\nOrganigramma societario.\nArea direttiva\nArea tecnica\nStatistiche.\nStatistiche dei giocatori.\nSono in \"corsivo\" i calciatori che hanno lasciato la societ\u00e0 a stagione in corso."}
{"id": "1473614", "revid": "1573940", "url": "https://it.wikipedia.org/wiki?curid=1473614", "title": "Okenia digitata", "text": "Okenia digitata () \u00e8 un mollusco nudibranchio della famiglia Goniodorididae.\nL'epiteto specifico deriva dal latino \"digitatus\", cio\u00e8 a forma di dito, per la forma dei rinofori.\nDistribuzione e habitat.\nRinvenuta al largo delle coste del Ghana."}
{"id": "1473616", "revid": "28402", "url": "https://it.wikipedia.org/wiki?curid=1473616", "title": "Porto Fermo", "text": ""}
{"id": "1473619", "revid": "1788047", "url": "https://it.wikipedia.org/wiki?curid=1473619", "title": "Wagner (Bahia)", "text": "Wagner \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Seabra."}
{"id": "1473626", "revid": "110157", "url": "https://it.wikipedia.org/wiki?curid=1473626", "title": "Blue (Down by Law)", "text": "Blue \u00e8 il secondo album della band skate punk Down by Law."}
{"id": "1473629", "revid": "76963", "url": "https://it.wikipedia.org/wiki?curid=1473629", "title": "Daniele Savoca", "text": "Biografia.\nSi diploma all'Accademia del Teatro Stabile di Torino. Dopo il debutto teatrale, avvenuto nel 2000, lavora anche per il grande e il piccolo schermo.\nTra i suoi lavori cinematografici, ricordiamo: \"Pianosequenza\" (2005), e \"Hans\" (2006), entrambi per la regia di Louis Nero.\nNel 2004 interpreta il ruolo di \"Eugenio Scaglia\" nella serie tv \"Le stagioni del cuore\" e nel 2006 quello di \"Gianluca Renzi\" nella miniserie tv \"La moglie cinese\", entrambe dirette da Antonio Luigi Grimaldi. Tra il 2006 e il 2007 appare su Rai Uno nella serie \"Raccontami\", nel ruolo del professore \"Enrico Tavarelli\". Successivamente \u00e8 la recluta \"Stefano Radice\" nella seconda stagione della miniserie di Rai 2, \"La stagione dei delitti\".\nNel 2008 \u00e8 nel cast della miniserie tv \"Coco Chanel\", regia di Christian Duguay"}
{"id": "1473631", "revid": "767487", "url": "https://it.wikipedia.org/wiki?curid=1473631", "title": "Una serata di beneficenza", "text": "Una serata di beneficenza (riedito col titolo Spettacolo di beneficenza) (\"Orphan's Benefit\") \u00e8 un film del 1934 diretto da Burt Gillett. \u00c8 un cortometraggio animato della serie \"Mickey Mouse\", prodotto dalla Walt Disney Productions e uscito negli Stati Uniti l'11 agosto 1934, distribuito dalla United Artists. Fu poi rifatto in Technicolor nel 1941 con il titolo \"I divi del variet\u00e0\". Il cartone animato presenta Topolino e i suoi amici che organizzano uno spettacolo di beneficenza per un gruppo di orfani indisciplinati. Esso contiene una serie di primati per la Disney, tra cui la prima volta in cui Topolino e Paperino appaiono insieme.\nTrama.\nI topini orfani arrivano a un teatro per uno spettacolo gratuito dal titolo \"Gran spettacolo: Serata di beneficenza\". Mentre gli orfani entrano nell'edificio, Topolino e Minni regalano loro lecca lecca, gelati e palloncini.\nPaperino inizia lo spettacolo recitando \"Maria aveva un piccolo agnellino\", ballando \"The Sailor's Hornpipe\" e recitando \"Il bambino blu\". Ma quando dice \"suona la tromba\", un orfano si soffia il naso e Paperino si sente provocato. Topolino lo incoraggia a continuare, ma la seconda volta tutti gli orfani si soffiano il naso. Paperino si infuria e li sfida a combattere, ma viene rimosso forzatamente dal palco.\nNell'esibizione seguente Pippo, Orazio Cavezza e Clarabella eseguono una danza acrobatica.\nDopo questo, Paperino torna a vendicarsi recitando \"Il bambino blu\", e suona una trombetta prima gli orfani siano in grado di rispondere. Mentre sta ridendo, un orfano usa il suo gelato come cerbottana sparandolo in faccia a Paperino, provocandolo ulteriormente. Paperino li sfida nuovamente a combattere, ma viene stordito dagli orfani con dei guantoni, per poi venir nuovamente rimosso dal palco.\nTopolino presenta poi Chiquita, che canta un'aria chiocciante dal secondo atto di \"Lucia di Lammermoor\" (\"Chi mi frena in tal momento\") accompagnata da Topolino al pianoforte.\nInfine Paperino torna sul palco per l'ultima volta e recita rapidamente la frase \"Bambino blu, suona la tromba\" e attende che gli orfani lo interrompano. Eppure, poich\u00e9 stavolta sembrano beneducati, Paperino continua la recita. Ma quando chiede \"Dov'\u00e8 il bambino che bada alle pecore?\" gli orfani rispondono all'unisono \"\u00c8 sotto il pagliaio, svegliati babbeo!\" Questo fa arrabbiare Paperino ancora di pi\u00f9, e sfida di nuovo gli orfani a combattere. Allora loro legano mattoni e altri oggetti pesanti sui loro palloncini e li fanno galleggiare sopra la testa di Paperino, facendoli poi scoppiare con le loro fionde e scatenando una raffica che culmina in una scatola di uova crude. Quando tutto \u00e8 finito Paperino finalmente accetta la sconfitta ed esclama \"Dannazione!\".\nDistribuzione.\nIl corto venne distribuito nei cinema statunitensi l'11 agosto 1934 dalla United Artists. In Italia usc\u00ec nel marzo 1935.\nAccoglienza.\nCritica.\nLa risposta del pubblico al film, in particolare al personaggio di Paperino, port\u00f2 il papero ad essere pi\u00f9 presente nei cartoni animati futuri. Ward Kimball disse che \"la reazione che si riversava nello studio dal paese fu tremenda. I bambini nel cinema amavano, odiavano o fischiavano Paperino\".\nPrimati.\n\"Spettacolo di beneficenza\" fu la prima apparizione di Paperino in un film della serie \"Mickey Mouse\", segnando la prima apparizione congiunta dei personaggi. Paperino era precedentemente apparso solo ne \"La gallinella saggia\".\nAnche se \"Spettacolo di beneficenza\" era la seconda apparizione di Paperino, il film fu il primo a sviluppare in modo significativo il suo personaggio. Molti dei tratti della personalit\u00e0 di Paperino visti per la prima volta in \"Spettacolo di beneficenza\" sarebbero diventati associati in modo permanente con lui, come il suo amore per la spettacolarit\u00e0, la sua feroce determinazione, aggressivit\u00e0, e soprattutto il suo temperamento facile da provocare. Il film introdusse anche alcune delle buffonate fisiche di Paperino, come ad esempio il suo scatto d'ira di saltellare su un piede mentre tiene un pugno teso e oscilla l'altro. Fu la creazione dell'animatore Dick Lundy che defin\u00ec questa \"posa di combattimento\" di Paperino.\n\"Spettacolo di beneficenza\" rappresent\u00f2 anche una nuova direzione per i cartoni animati Disney, come osserv\u00f2 la storica Disney Marcia Blitz: \"Si pu\u00f2 notare che la struttura di \"Spettacolo di beneficenza\" era tradizionalmente slapstick. Il pubblico rise dei contrattempi fisici di Paperino tanto quanto ridevano di quelli di Charlie Chaplin o Buster Keaton. Ma in questo caso vi era la dimensione aggiunta della personalit\u00e0 abrasiva di Paperino. Sicuramente nulla di simile era mai stato visto in un cartone animato\". L'animatore Ward Kimball, che lavor\u00f2 al film, lo considerava un \"punto di svolta\" per lo studio, citando il suo ampio uso dell'animazione dei personaggi che venne utilizzata per trasmettere fisicamente la personalit\u00e0.\nIl film fu anche la prima apparizione di Chiquita, che avrebbe continuato ad apparire in altri sei cortometraggi a cartoni animati.\nNel 1989, un rodovetro d'animazione del film, raffigurante Paperino che viene preso a pugni dall'orfano, venne venduto per 286.000 dollari a un'asta di Christie's a New York. Il Guinness dei primati conferm\u00f2 che questa era la pi\u00f9 grande somma di denaro mai pagata per un rodovetro d'animazione in bianco e nero.\nEdizioni home video.\nDVD.\nIl cortometraggio \u00e8 incluso nel DVD \"Walt Disney Treasures: Topolino in bianco e nero\" col titolo \"Spettacolo di beneficenza\".\nAltri media.\nUna versione ridotta solo audio di \"Spettacolo di beneficenza\" venne inclusa nell'album \"Mickey Mouse and his Friends\" come la traccia \"Mickey's Big Show.\" L'album venne pubblicato da Disneyland Records nel 1968, ed \u00e8 stato ripubblicato nel 2010 come download digitale su Amazon MP3 e iTunes Store.\nNell'ottobre 1973 la storia venne adattata in un fumetto di 13 pagine nel n. 14 della pubblicazione italiana \"Cartonatoni Disney\". La storia venne intitolata \"Recita di beneficenza\". Lo stesso anno una versione inglese venne pubblicata nel primo numero dell'albo a fumetti americano \"Walt Disney Magic Moments\", intitolata \"The Orphans' Benefit\"."}
{"id": "1473633", "revid": "729019", "url": "https://it.wikipedia.org/wiki?curid=1473633", "title": "Mura di Batignano", "text": "Le mura di Batignano costituiscono il sistema difensivo del borgo di Batignano, frazione del comune di Grosseto, in Toscana.\nStoria.\nUna prima cinta muraria fu costruita a Batignano durante il XII secolo per difendere l'area signorile situata nella parte sommitale dell'abitato.\nCon il passare del tempo, il centro and\u00f2 sempre pi\u00f9 espandendosi verso il pianoro concentrico situato a livello inferiore rispetto alla preesistente area signorile; terminato tale processo, ci fu la necessit\u00e0 di costruire un ulteriore dispositivo difensivo che proteggesse la parte meno antica.\nLa costruzione delle nuove mura, pi\u00f9 esterne delle preesistenti, and\u00f2 avanti tra il XIII e il XIV secolo e, una volta ultimate, assunsero un perimetro grossolanamente ellittico.\nNei secoli successivi, le mura di Batignano seguirono il destino del resto del borgo, andando incontro a periodi di declino seguiti da opere di ristrutturazione e riqualificazione urbana, che hanno portato, tra l'altro, ad incorporare alcuni tratti di cortina muraria nei muri perimetrali esterni di edifici abitativi.\nDescrizione.\nLe mura sono suddivisibili in due distinte cerchie concentriche, una pi\u00f9 antica interna ed una relativamente pi\u00f9 moderna esterna.\nLa cinta muraria interna, di forma trapezoidale, \u00e8 stata pressoch\u00e9 incorporata nelle pareti esterne degli edifici situati nella parte sommitale del centro, tra i quali sono riconoscibili l'antico cassero e un edificio turriforme.\nLa cinta muraria esterna, di forma grossolanamente ellittica, delimita interamente il borgo, alternando alcuni tratti di cortina che hanno perfettamente conservato le originarie caratteristiche medievali (sponda occidentale della cerchia) ad altri che risultano incorporati nelle pareti perimetrali esterni di alcuni fabbricati.\nLungo la cinta esterna si aprono due porte (a nord-est e a sud-ovest), mentre lungo la sponda occidentale si eleva una torre."}
{"id": "1473634", "revid": "1788047", "url": "https://it.wikipedia.org/wiki?curid=1473634", "title": "Microregione di Seabra", "text": "Seabra \u00e8 una microregione dello Stato di Bahia in Brasile, appartenente alla mesoregione di Centro-Sul Baiano.\nComuni.\nComprende 18 municipi:"}
{"id": "1473638", "revid": "287204", "url": "https://it.wikipedia.org/wiki?curid=1473638", "title": "Sunshine Superman (compilation)", "text": "Sunshine Superman \u00e8 un album \"compilation\" del cantautore scozzese Donovan.\nTracce.\nTutti i brani sono di Donovan Leitch."}
{"id": "1473639", "revid": "1305772", "url": "https://it.wikipedia.org/wiki?curid=1473639", "title": "V-Rally", "text": "V-Rally (noto come Need for Speed: V-Rally nel Nord America) \u00e8 un videogioco di corsa, sviluppato e pubblicato da Eden Studios nel 1997. Il videogioco \u00e8 stato pubblicato da Infogrames e da Electronic Arts che nel Nord America lo pubblic\u00f2 sotto il marchio \"Need for Speed\". Nel 1999 \u00e8 uscito il seguito V-Rally 2.\nTracciati e auto.\nTracciati.\nIn entrambi i giochi \u00e8 possibile correre in 10 zone:"}
{"id": "1473641", "revid": "110157", "url": "https://it.wikipedia.org/wiki?curid=1473641", "title": "Dies Irae (Noir D\u00e9sir)", "text": "Dies Irae (\"Giorno di collera\") \u00e8 un album live del gruppo rock francese Noir D\u00e9sir, registrato durante la tourn\u00e9e dell'album \"Tostaky\", e pubblicato nel 1994. Si possono ritrovare sui due dischi dell'album alcuni dei pi\u00f9 grandi pezzi del gruppo, come le due cover \"I Want You\" (Beatles) e \"Long Time Man\" (Nick Cave).\nIl nome di questo album \u00e8 stato trovato dal chitarrista del gruppo Serge Teyssot-Gay che, sfogliando un dizionario, \u00e8 capitato su \"Dies Irae\", credendolo inizialmente un anagramma di Noir D\u00e9sir, tradotto in seguito come \"Giorno di collera\" che faceva un buon riferimento al gruppo. Precisamente il \"Dies irae\" \u00e8 una sequenza in lingua latina, composizione sacra medievale. \u00c8 una delle parti pi\u00f9 note del requiem e quindi del rito per la messa esequiale.\nEsiste anche una versione pi\u00f9 rara di \"I Want You\".\nTracce.\nCD1\nCD2"}
{"id": "1473642", "revid": "433605", "url": "https://it.wikipedia.org/wiki?curid=1473642", "title": "Rio Real", "text": "Rio Real \u00e8 un comune del Brasile nello Stato di Bahia, parte della mesoregione del Nordeste Baiano e della microregione di Alagoinhas."}
{"id": "1473643", "revid": "110157", "url": "https://it.wikipedia.org/wiki?curid=1473643", "title": "Punkrockacademyfightsong", "text": "Punkrockacademyfightsong \u00e8 il terzo album della band skate punk Down by Law. Il disco contiene una cover del brano dei The Proclaimers \"I'm Gonna Be (500 Miles)\"."}
{"id": "1473644", "revid": "1788047", "url": "https://it.wikipedia.org/wiki?curid=1473644", "title": "S\u00e1tiro Dias", "text": "S\u00e1tiro Dias \u00e8 un comune del Brasile nello Stato di Bahia, parte della mesoregione del Nordeste Baiano e della microregione di Alagoinhas."}
{"id": "1473646", "revid": "1573940", "url": "https://it.wikipedia.org/wiki?curid=1473646", "title": "Okenia distincta", "text": "Okenia distincta \u00e8 un mollusco nudibranchio della famiglia Goniodorididae.\nL'epiteto specifico deriva dal latino \"distinctus\", cio\u00e8 vario, ornato, distinto."}
{"id": "1473651", "revid": "3082", "url": "https://it.wikipedia.org/wiki?curid=1473651", "title": "Giulia Avita Mamea", "text": ""}
{"id": "1473657", "revid": "767487", "url": "https://it.wikipedia.org/wiki?curid=1473657", "title": "La guerra dei Roses", "text": "La guerra dei Roses (\"The War of the Roses\") \u00e8 un film del 1989 diretto da Danny DeVito, basato sul romanzo omonimo di Warren Adler.\nTrama.\nL'avvocato Gavin D'Amato \u00e8 nel suo ufficio a discutere un caso di divorzio con un cliente. Notando la determinazione dell'uomo di divorziare da sua moglie Gavin decide di raccontargli la storia di due persone che in precedenza si erano consultate con lui: Oliver e Barbara Rose.\nOliver Rose, studente in legge all'universit\u00e0 di Harvard, incontra Barbara, affascinante giovane ginnasta, di cui si innamora subito. I due si sposano e hanno due figli: Josh e Carolyn. Ben presto Oliver fa carriera come avvocato; la loro vita \u00e8 perfetta e felice, oltre che ricca. Un giorno Barbara nota una villa enorme la cui proprietaria \u00e8 recentemente deceduta, cos\u00ec si offre ai figli della donna di acquistarla e con pazienza e amore la risistema. Dopo pochi anni dal trasferimento nella bellissima villa i rapporti tra Oliver e la moglie iniziano a incrinarsi a causa di alcune divergenze. Barbara non sembra sopportare pi\u00f9 il carattere del marito. Un giorno Oliver viene portato all'ospedale per un'ernia iatale, scambiata inizialmente per un infarto e viene dimesso poco dopo. Con amara sorpresa si rende conto che Barbara non ha voluto andare all'ospedale a trovarlo e al ritorno a casa chiede spiegazioni. La donna racconta di come, durante il tragitto verso l'ospedale, avesse improvvisamente fermato l'auto e deciso di rientrare a casa, rendendosi conto che l'idea di Oliver morto l'aveva resa felice. Infine gli confessa di non amarlo pi\u00f9 e di volere divorziare. Oliver reagisce male e ne nasce una lite in cui Barbara arriva a colpirlo con un pugno in faccia. Inoltre Barbara dichiara di volere a tutti i costi la casa (nonostante sia stata pagata con i soldi del marito) e il suo avvocato, per legittimare la richiesta, utilizza una lettera d'addio che Oliver le aveva scritto quando era in ospedale convinto di essere sul punto di morire, nella quale le diceva che le avrebbe lasciato tutto.\nOliver non \u00e8 affatto disposto a lasciare la propriet\u00e0 e assume quindi Gavin come suo avvocato. Gavin escogita un sistema per farli vivere insieme da separati in casa. Barbara, che non tollera la presenza dell'uomo in casa, tenta di sedurre Gavin per convincerlo a trovare un'altra soluzione, ma l'avvocato la respinge. Oliver offre alla moglie una considerevole somma di denaro in cambio della casa, ma Barbara rifiuta. Gavin propone al suo assistito di lasciare l'abitazione per iniziare una nuova vita, ma Oliver, deciso a non lasciare n\u00e9 la villa n\u00e9 la moglie, della quale in fondo \u00e8 ancora innamorato, non ne vuole sapere e solleva Gavin dall'incarico. Da questo momento inizia una guerra tra Oliver e Barbara fatta di dispetti, umiliazioni e insulti. Una notte Oliver investe accidentalmente con l'auto la gatta di Barbara nel vialetto. Quando la moglie lo scopre si vendica intrappolando Oliver nella sauna presente in casa, dove l'uomo perde i sensi a causa dei colpi di calore. Oliver allora toglie per dispetto i tacchi a tutte le scarpe di Barbara. Intanto i loro figli, avviliti e preoccupati per la situazione, partono per il college. Una sera Barbara invita alcuni amici e potenziali clienti a una cena in casa, ma il marito la ridicolizza di fronte a tutti e rovina le portate. Barbara, dopo averlo colpito con una padella, distrugge per vendetta la sua Morgan Roadster rischiando anche di uccidere Oliver, che resta fortunatamente illeso. Gli invitati alla cena osservano increduli gli eventi.\nLa sera seguente Barbara e Oliver cenano insieme in un disperato tentativo di risolvere civilmente i loro problemi. Oliver cerca di riappacificarsi, ma lei lo respinge. Mentendo per fargli comprendere che non esiste pi\u00f9 alcun rispetto fra di loro, gli dice di avere ucciso Benny, il fedele cane di lui, e di avere messo la sua carne nel pat\u00e9 che Oliver sta mangiando. Oliver perde la testa e, accecato dalla rabbia, si avventa contro la moglie, che fugge. Oliver rincorre Barbara al piano di sopra, ma lei lo allontana buttandolo gi\u00f9 dalle scale e si nasconde nella mansarda dove inizia a svitare un lampadario per farlo cadere in testa al marito, mentre lui blocca tutte le uscite e le finestre per non darle modo di fuggire. Nella mansarda Oliver sorprende Barbara e la immobilizza, tentando di sedurla sessualmente; lei sembra abbandonarsi a lui, ma a un certo punto lo morde per liberarsi e lo fa precipitare al piano inferiore. Oliver cade su un tavolo che, distruggendosi, attutisce la sua caduta. I due, lottando, sfondano il parapetto del piano superiore e Barbara si aggrappa a un lampadario, che regge il suo peso. Oliver la raggiunge per confessarle che, nonostante quanto \u00e8 successo, lui non ha mai smesso di amarla, ma Barbara lo respinge fino alla fine. Nel frattempo il lampadario inizia a cedere e alla fine crolla: i due vengono ritrovati morti dalla governante Susan e da Gavin.\nCos\u00ec Gavin termina la sua storia e presenta due opzioni al suo cliente: procedere con il divorzio con il rischio di finire di fronte a un bagno di sangue in tribunale, o andare a casa dalla moglie per risolvere le loro divergenze in modo corretto. Il cliente sceglie la seconda e Gavin, soddisfatto, chiama la moglie per dirle che sta tornando a casa e che la ama.\nPromozione.\nDurante la promozione del film Michael Douglas e Danny DeVito sono comparsi in un talk show per sponsorizzare il loro nuovo lavoro. Durante le riprese il presentatore Arsenio Hall rivel\u00f2 il finale del film, suscitando scandalo nei due ospiti."}
{"id": "1473658", "revid": "1788047", "url": "https://it.wikipedia.org/wiki?curid=1473658", "title": "Microregione di Alagoinhas", "text": "Alagoinhas \u00e8 una microregione dello Stato di Bahia in Brasile, appartenente alla mesoregione di Nordeste Baiano.\nComuni.\nComprende 9 municipi:"}
{"id": "1473661", "revid": "1305772", "url": "https://it.wikipedia.org/wiki?curid=1473661", "title": "N81", "text": ""}
{"id": "1473662", "revid": "371529", "url": "https://it.wikipedia.org/wiki?curid=1473662", "title": "Universal Soldier (Donovan)", "text": "Universal Soldier \u00e8 un album del cantautore scozzese Donovan.\nTracce.\nTutti brani sono di Donovan Leitch, tranne dove indicato."}
{"id": "1473663", "revid": "1573940", "url": "https://it.wikipedia.org/wiki?curid=1473663", "title": "Okenia echinata", "text": "Okenia echinata \u00e8 un mollusco nudibranchio della famiglia Goniodorididae.\nL'epiteto specifico deriva dal latino \"echinatus\", cio\u00e8 irto di spine."}
{"id": "1473664", "revid": "1788047", "url": "https://it.wikipedia.org/wiki?curid=1473664", "title": "Microregione di Entre Rios", "text": "Entre Rios \u00e8 una microregione dello Stato di Bahia in Brasile, appartenente alla mesoregione di Nordeste Baiano.\nComuni.\nComprende 5 municipi:"}
{"id": "1473665", "revid": "729019", "url": "https://it.wikipedia.org/wiki?curid=1473665", "title": "Luigi Barral", "text": "Carriera.\nCorse per la Olympia, la Bianchi, la Helyett, la Legnano, la Bertoldo e la Azzini, distinguendosi come scalatore.\nOttenne le principali vittorie in corse disputate nella Costa Azzurra: due successi al Gran Premio di Nizza, quattro alla Mont Faron, cinque alla Nizza-Mont Agel. Vinse anche il Giro di Campania nel 1931, a La Turbie nel 1935, la Marsiglia-Nizza ne 1936 ed il Circuito Pirenaico nel 1937. Tra i piazzamenti, due podi al Giro di Lombardia: secondo nel 1933, battuto da Domenico Piemontesi, e terzo nel 1936. Fu nono al Tour de France del 1932, primo degli isolati, mentre al Giro d'Italia fu ottavo nel 1932 e decimo nel 1934.\nA fine carriera prese la cittadinanza francese il 4 febbraio 1949. Mor\u00ec nel corso di una corsa ciclistica per veterani."}
{"id": "1473667", "revid": "1573940", "url": "https://it.wikipedia.org/wiki?curid=1473667", "title": "Psittacinae", "text": "Psittacinae \u00e8 una sottofamiglia di uccelli della famiglia Psittacidae, comprendente 11 specie di pappagalli tropicali diffusi in Africa tropicale.\nTassonomia.\nLa sottofamiglia comprende 11 specie in 2 generi:"}
{"id": "1473669", "revid": "2214234", "url": "https://it.wikipedia.org/wiki?curid=1473669", "title": "V-Rally 2", "text": "V-Rally 2 (noto negli Stati Uniti come Test Drive V-Rally per la versione Sega Dreamcast e come Need for Speed: V-Rally 2 per quella PlayStation) \u00e8 un simulatore di guida, sequel di \"V-Rally\". \u00c8 stato sviluppato da Eden Games nel 1999 e pubblicato dalla Infogrames e da Electronic Arts.\nNel 2002 \u00e8 stato pubblicato il seguito, \"V-Rally 3\".\nRecensioni.\nOfficial Playstation Magazine: 10/10"}
{"id": "1473671", "revid": "842", "url": "https://it.wikipedia.org/wiki?curid=1473671", "title": "Atari Europe", "text": ""}
{"id": "1473673", "revid": "767487", "url": "https://it.wikipedia.org/wiki?curid=1473673", "title": "Le Masque", "text": "I Le Masque sono un gruppo musicale italiano formatosi nel 1978 a Milano, da un'idea di Edgardo Moia Cellerino (cantante, chitarrista e autore di tutti i testi) e Tiberio Boncristiano (percussioni).\nIl nome del gruppo \u00e8 ricavato da un poema da \"Les fleurs du mal\" di Baudelaire..\nStoria del gruppo.\nNati nel 1978, influenzati dal post-punk e dalla darkwave, realizzano dapprima due demo autoprodotti intitolati \"Macria\" e \"Trouvailles pour comediens\", e nel 1984 l'EP d'esordio \"The Happy Flock\" (Mask).\nCon il disco successivo, l'EP \"Colloquio\", il gruppo abbandona l'inglese per l'italiano ed i toni si fanno pi\u00f9 crepuscolari. Nel 1990 esordiscono con l'album \"Il Signor Gustavo Conoscenza\" per la EMI e vengono invitati al Premio Tenco, lavoro che li fa accostare ai Tuxedomoon. Nel 1991 esce il secondo album \"La memoria di Venere e, due anni dopo, \"Le Masque\", pi\u00f9 sperimentale e che diede loro un buon successo in Grecia.\"\nNel 1998 pubblicano \"Dal diario di un soffiatore di vetro\", composto da loro brani inediti scritti nel decennio precedente, tra cui \"La lunga notte di Gianni\", dedicata allo stilista Gianni Versace.\nPubblicano con la Snowdonia dischi, nel corso del 2003, il disco \"Gli anni di Globiana\", sorta di radiodramma con canzoni profondamente influenzate dalla miglior tradizione cantautoriale francese e italiana, nel quale Edgardo Moia Cellerino rivela il suo profondo interesse per l'universo femminile e l'opera letteraria di maestri quali Dino Buzzati e Guido Gozzano. Le ossessioni letterarie di Cellerino si concretizzeranno nell'uscita del suo primo romanzo, \"Adria\".\nRipubblicano nel 2008 l'album \"Colloquio\", che oltre alle registrazioni della prima edizione in vinile del 1986, \u00e8 arricchito di alcuni brani eseguiti dal vivo durante la loro performance alla XVI edizione del Premio Tenco.\nPubblicano la raccolta \"Spunti per commedianti\" contenente alcuni demo ed il primo EP.\nNel 2012 esce un nuovo album \"Le rose e i gerani\".\nNel 2015 Oltrelanebbiailmare pubblica \"Si costeggia la terra\", nel quale la band rielabora in chiave acustica alcune canzoni gi\u00e0 edite in passato.\nOltre al romanzo \"Adria\", Edgardo Moia Cellerino ha pubblicato gli album solisti \"L'amore che gira il mondo\" e \"L'impazienza di restare\"."}
{"id": "1473674", "revid": "1300584", "url": "https://it.wikipedia.org/wiki?curid=1473674", "title": "Maat Mons", "text": "Il Maat Mons, o monte Maat, \u00e8 il rilievo vulcanico pi\u00f9 elevato del pianeta Venere; di natura vulcanica, deve il suo nome alla dea Maat, divinit\u00e0 della verit\u00e0 e della giustizia secondo la mitologia egizia. La sua altitudine \u00e8 di circa 8\u00a0km rispetto al livello topografico di riferimento venusiano.\nStruttura.\nIl monte Maat \u00e8 caratterizzato dalla presenza di un'ampia caldera (28\u201331\u00a0km di diametro) alla sommit\u00e0; al suo interno sono presenti almeno cinque crateri vulcanici di dimensioni nell'ordine dei 10\u00a0km. Le pendici sudoccidentali dell'edificio vulcanico sono interessate da una lunga sequenza di crateri di dimensioni minori (3\u20135\u00a0km di diametro), che si estende per circa 40\u00a0km; anche la loro origine \u00e8 generalmente ricondotta a processi di cedimento della crosta superficiale, dacch\u00e9 i dati raccolti dalla sonda Magellano non indicano la presenza di colate laviche.\nSi ritiene che in passato il monte Maat sia stato interessato da almeno due cedimenti strutturali su vasta scala.\nAttivit\u00e0 vulcanica.\nLe rilevazioni radar effettuate dalla sonda Magellano hanno evidenziato la presenza di tracce di attivit\u00e0 vulcanica relativamente recente presso il monte Maat; in particolare, la sonda spaziale ha individuato tracce di cenere vulcanica presso la sommit\u00e0 del monte e sulle sue pendici settentrionali.\nLe analisi dell'atmosfera di Venere condotte dalle sonde del programma Pioneer Venus nei primi anni 1980 avevano individuato notevoli variazioni nella concentrazione atmosferica del diossido di zolfo (SO2) e del metano (CH4) nella media e nell'alta atmosfera; alcune teorie riconducono tale peculiarit\u00e0, altrimenti inspiegata, all'immissione di gas vulcanici in atmosfera in seguito ad eruzioni pliniane presso il monte Maat.\nSebbene numerosi indizi portino ad ipotizzare che Venere sia tuttora vulcanicamente attivo, l'effettiva presenza di attivit\u00e0 vulcanica sul monte Maat non \u00e8 ancora stata confermata."}
{"id": "1473680", "revid": "123725274", "url": "https://it.wikipedia.org/wiki?curid=1473680", "title": "Teatro Verdi (Pisa)", "text": "Il Teatro Verdi \u00e8 il principale spazio teatrale di Pisa.\nDescrizione.\nIl Teatro Verdi di Pisa, gi\u00e0 Regio Teatro Nuovo, fu inaugurato la sera del 12 novembre 1867, con il \"Guglielmo Tell\" di Gioachino Rossini.\nIl Verdi, costruito tra il 1865 e il 1867 a opera dell'architetto Andrea Scala, \u00e8 un teatro di media grandezza, difatti non supera i 900 posti, esclusi i posti d'ascolto: nel 1867, prima cio\u00e8 del ridimensionamento della ribalta, nel 1914, e della creazione delle gallerie, nel 1935, la capienza non doveva andare oltre i 750 posti a sedere.\nIl palcoscenico \u00e8 uno dei pi\u00f9 grandi d'Italia: misura 26 metri di profondit\u00e0 e 32 metri di larghezza e rappresenta una sorta di importante \"piazza\" su cui \u00e8 stato possibile realizzare scenografie per l'\"Aida\", il \"Nerone\" di Boito ed altre.\nL'ingresso, con la caratteristica loggia, ha tre porte. Da destra si accede all'interno del teatro, alla biglietteria, da sinistra si accede al bar del teatro.\nL'interno del teatro \u00e8 finemente curato e, anche grazie ad un'imponente opera di restauro curata dall'architetto Massimo Carmassi, che ha interessato l'edificio per diversi anni, si possono ammirare i colori vivi e il tratto elegante delle greche e degli affreschi.\nInoltre, all'interno \u00e8 presente un ridotto, intitolato nel 2006 al grande baritono pisano Titta Ruffo, con pregevole affresco sulla volta \"Trionfo d'Amore\" di Annibale Gatti, lo stesso autore del telone del teatro, raffigurante \"Goldoni che legge alla colonia Alfea\".\nLa struttura contiene anche un museo di oggetti e costumi appartenuti a Titta Ruffo ed altri cantanti pisani, di notevole rilevanza storica e documentativa.\nStoria.\nDal XIX secolo alla seconda guerra mondiale.\nL'iniziativa di dare alla citt\u00e0 pisana un grande teatro fu presa da Ranieri Simonelli e da altri illustri cittadini. Venne creata una societ\u00e0 anonima, fu aperta una sottoscrizione popolare e fu indetto un concorso per il progetto, vinto poi dall'architetto veneziano Andrea Scala. Sotto la direzione dei lavori del Simonelli, la costruzione dur\u00f2 una quindicina di mesi termin\u00f2 nell'autunno del 1867. Il Teatro Nuovo venne inaugurato il 12 novembre dello stesso anno.\nCelebri cantanti e alcuni famosi direttori d'orchestra hanno figurato nei cartelloni del massimo teatro pisano. Ad esempio Tito Sterbini che fu il primo \"Rigoletto\" di una lunga serie che in pi\u00f9 di cento anni ha particolarmente commosso il pubblico pisano. I successi e gli insuccessi dei protagonisti del Teatro Nuovo, nel 1904 intitolato a Giuseppe Verdi, entrarono nella fantasia popolare e avvenimenti di un certo rilievo furono ricordati nel corso degli anni e tramandati di padre in figlio, fino ai nostri giorni. A tal proposito, come curiosit\u00e0, i primi fischi di disapprovazione uditi al Teatro Nuovo furono nel 1869 per gli esecutori e l'allestimento dell'opera di Apolloni \"L'Ebreo\".\nL'anno dopo fu offerto al pubblico anche un nuovo balletto \"Brahama\", la cui esecuzione conquist\u00f2 i pisani, sia per l'azione coreografica, sia per la partecipazione di grandi masse. Ad una recita del \"Faust\" di Gounod, che si dava nel Natale del 1870, il re Vittorio Emanuele II regal\u00f2 alla bellissima soprano Ostava Torriani un braccialetto tempestato di perle e diamanti.\nNel 1877 fu rappresentato \"Il Profeta\" di Giacomo Meyerbeer con il celebre contralto Marietta Biancolini, per cui un folto pubblico accorse da tutta la Toscana e dalla Liguria, e addirittura ci furono dei casi di bagarinaggio dei biglietti della prima.\nNel 1879 debutta al Teatro Nuovo il contralto pisano Maria Leopoldina Paolicchi che in seguito diverr\u00e0 la moglie del maestro Leopoldo Mugnone.\nNel 1882 ci fu l'esordio del baritono Emilio Barbieri, con la moglie Elvira Angeli, insieme al celebre soprano Teresina Brambilla e Ugo Franceschi, altro baritono pisano.\nIl 1884 fu uno storico anno giacch\u00e9 vide dirette da un giovanissimo Arturo Toscanini ben due opere: l'\"Otello\" di Giuseppe Verdi e la \"Manon Lescaut\" di Puccini. L'anno dopo torn\u00f2 al Teatro Nuovo con il \"Falstaff\" di Verdi e \"Cristoforo Colombo\" di Alberto Franchetti.\nNel 1887 segn\u00f2 il debutto di un altro importante baritono pisano, ovvero Lelio Casini nel \"Ruy Blas\" di Marchetti, nonch\u00e9 nel ballo in maschera e ne \"Le Villi\" di Giacomo Puccini, presente l'autore (ospite della sorella a Pisa).\nNel 1889 la \"Mignon\" di Thomas riscosse un buon successo, in particolare il soprano Nadina Bulicioff, che rimase nel ricordo dei pisani per molto tempo; sempre nel 1889 si registra l'esordio del baritono Oreste Benedetti.\nNel 1891 Titta Ruffo torn\u00f2 a Pisa interpretando ben due titoli: \"Ernani\" e \"Otello\", con una splendida padronanza vocale e scenica, testimoniate dallo stupefatto cronista del settimanale \"Il Ponte\". Dopo i successi di Titta Ruffo e Oreste Benedetti in tanti teatri d'Italia e all'estero, si diffuse la convinzione che Pisa fosse la patria dei baritoni, pensiero avvalorato anche dai precedenti Emilio Barbieri e Lelio Casini, tanto che lo scrittore di vernacolo pisano Arturo Birga si espresse cos\u00ec:\nFrattanto, nel 1896, risuon\u00f2 l'opera di Wagner \"Lohengrin\", che approd\u00f2 in citt\u00e0 scatenando il dibattito dei sostenitori pro o contro il compositore.\nTra i Direttori d'orchestra pi\u00f9 celebri dell'800 che hanno diretto al Teatro di Pisa, si annovera il M\u00b0 Antonino Palminteri, presente sul podio nel marzo del 1897, portando in scena Opere quali: il balletto \"Coppelia\" di Delibes e \"La Boh\u00e8me\" di Giacomo Puccini. Gli esiti delle rappresentazioni furono eccellenti e apprezzatissimi, in particolare dalla Stampa che in occasione della messa in scena della \"La Boh\u00e8me\" cos\u00ec si espresse:\" [...] Al M\u00b0 Palminteri, cui si deve l'eccellente concertazione dell'opera, \u00e8 da attribuire pure il buon andamento dell'orchestra che, composta da ottimi elementi, obbedisce compatta e intelligente alla bacchetta del valente direttore\".\nNel 1901 vi fu la morte di Giuseppe Verdi, evento che scosse tutta l'Italia, e Pietro Mascagni ne commemor\u00f2 la memoria con un concerto al Verdi, ospite del maestro Menichetti (Commissario Tecnico del Teatro e Maestro della Cappella del Duomo di Pisa).\nMascagni nel 1907 torn\u00f2 a Pisa per dirigere la sua opera \"Amica\" e nel 1908 \"Le maschere\", con il soprano Celestina Boninsegna, coltivando una sorta di sodalizio artistico con la citt\u00e0.\nNel 1902 fu ospite di Pisa il maestro Alberto Franchetti, in occasione della prima rappresentazione della sua opera \"Germania\".\nIl 24 giugno 1911 and\u00f2 in scena \"Il matrimonio segreto\" di Domenico Cimarosa, con degli specialisti del genere, quali Germana Grazioli, Jole Massa, Tina Farelli, Giuseppe Paganelli, Enrico Molinari e il pisano Ubaldo Ceccarelli, Orchestra della Scala di Milano, diretta dal maestro Arturo Bovi.\nNel 1913 l'opera contemporanea \"Du Barry\" del fiorentino Ezio Camussi, allievo di Sgambati e Massenet, e l'opera di Mascagni \"Isabeau\".\nL'anno seguente vide il teatro impegnato nel gravoso allestimento del \"Parsifal\" di Wagner, alla cui messa in scena contribuirono molti enti pubblici e privati, tra cui la Camera di Commercio, l'Opera della Primaziale e perfino il Comune di Ponsacco (con 15 Lire).\nNel 1914 Ruggero Leoncavallo vi tenne un concerto al pianoforte e nel 1916 vi diresse la sua opera risorgimentale \"Goffredo Mameli\", anno in cui il teatro vide in cartellone anche la \"Francesca da Rimini\" di Zandonai, autore in sala, con gli illustri cantanti Claudia Muzio e Giuseppe Taccani.\nNel 1920 ci fu la prima di \"Lodoletta\" di Mascagni, con in sala l'autore, tra un clima di crisi ed incertezza, dovuto alla guerra e al crescente interesse verso il cinema.\nGli anni venti videro il debutto del soprano Vera Amerighi Rutili, imponente figura sia per maestosit\u00e0 che per propriet\u00e0 di canto.\nL'11 e il 12 ottobre 1925 Titta Ruffo fece ritorno al Verdi con un titolo celeberrimo, che la vide protagonista eccelso in tutto il mondo: l'\"Amleto\" di Thomas. L'artista cant\u00f2 per beneficenza.\nNel 1928 l'allestimento di \"Turandot\" e nel 1929 dell'imponente \"Nerone\" di Boito tentarono di risollevare le sorti del melodramma a livello cittadino. Sempre lo stesso anno vide interprete della \"Francesca da Rimini\", diretta dallo stesso autore, il soprano Carmen Melis e un giovane Galliano Masini nel ruolo di Paolo, una \"Lucia di Lammermoor\" da antologia della lirica con Aureliano Pertile, Maria Gentile e Luigi Borgonovo, \"L'amico Fritz\" di Mascagni, diretto dall'autore, e un bel \"Barbiere di Siviglia\" di Rossini, con Figaro interpretato dal pisano Carlo Galeffi.\nNel 1930 la stagione di gala sub\u00ec una flessione a causa della crisi imperante e vide una netta riduzione di recite, ma un ampio cartellone. Nel cartellone il \"Trittico\" con Elvira Casazza e Piero Menescaldi. Riccardo Zandonai torn\u00f2 a dirigere la sua \"Giulietta e Romeo\". L'\"Otello\" di Verdi vide come interprete anche Carlo Tagliabue nel ruolo di Jago e alla Fedora di Giordano presero parte Ersilde Cervi Caroli e Galliano Masini con ottimo risultato, tanto da essere successivamente riproposta.\nNegli anni successivi, prima della seconda guerra mondiale, il teatro vide sfilare un'autentica passerella di grandi cantanti ed interpreti di fama mondiale, tra cui: Lina Bruna Rasa (\"Cavalleria rusticana\"), Elena Nicolai, Galliano Masini, Ebe Stignani, Iva Pacetti, Armando Borgioli, Gina Cigna, Ettore Parmeggiani, Antenore Reali, Aurora Buades e ancora in pieno periodo fascista, artisti come: Salvatore Baccaloni, Mario Basiola, Gino Bechi, Luigi Borgonovo, Mercedes Capsir, Iris Adami Corradetti, Elvira Casazza, Mafalda Favero, Mario Filippeschi, Alessandro Granda, Bruno Landi, Giannina Arangi-Lombardi, Giuseppe Lugo, Magda Olivero, Sara Ungaro, Rosetta Pampanini, Tancredi Pasero.\nQuesto periodo fulgente per il teatro Verdi vide il suo culmine con l'\"Andrea Ch\u00e9nier\" interpretata da Beniamino Gigli, con Elisa Gatti Porcinai e Armando Borgioli, avvenimento che fece epoca.\nNel 1940 in pieno periodo di guerra vide la \"Manon\" di Massenet interpretata da Toti Dal Monte e il debutto del tenore pisano Amerigo Gentilini nei \"Puritani\" di Vincenzo Bellini.\nNel 1941 una splendida \"Andrea Ch\u00e9nier\" con la superba Mafalda Favero, insieme a Galliano Masini, Elena Nicolai e l'ottimo pisano Afro Poli, entusiasmarono il pubblico. Lo stesso anno vide protagonista la maestria di preparatore corale di Bruno Pizzi nell'\"Aida\" di Verdi, e una interpretazione antologica di Gina Cigna nel ruolo della protagonista, Elena Nicolai in Amneris e il debutto del baritono pisano Nicola Pierotti.\nSempre lo stesso anno, un ottimo \"Otello\" con lo specialista Francesco Merli, Jolanda Magnoni (Desdemona), Gino Bechi, diretto da Antonino Votto.\nQuesti anni dolorosi videro bene rifugio i teatri di tradizione italiani per tutti i cantanti celebri del tempo che cos\u00ec potevano continuare ad esibirsi, come Gigli, Ebe Stignani (\"La Favorita\" nel 1942), Cloe Elmo, Toti Dal Monte, Tito Schipa, Pia Tassinari, Ferruccio Tagliavini, Margherita Carosio, Giovanni Voyer, Alessandro Ziliani, Maria Carbone e il giovane Mario Del Monaco (interprete nella \"Manon Lescaut\" diretto da Antonino Votto e la \"Cavalleria rusticana\" con Cloe Elmo). Oltre poi si misero in mostra degli ottimi cantanti pisani: Afro Poli, Amerigo Gentilini, Mario Pierotti, Marcello Rossi e Vicleffo Scamuzzi.\nDel 1944 memorabili furono anche il \"Faust\" con Tancredi Pasero nel ruolo di Mefistofele, il \"Barbiere di Siviglia\" con Margherita Carosio, Gino Bechi e Tancredi Pasero diretto da Votto.\nIl Dopoguerra al Verdi.\nDopo la guerra, che vide le vite spezzate e le speranze di molti abbattute nel fango, il teatro ebbe una notevole importanza come luogo di svago e dove si ricordavano i tempi passati e si facevano confronti con le precedenti edizioni.\nNel 1945 furono messi in scena \"La traviata\", \"Rigoletto\" e \"Il barbiere di Siviglia\", con un giovanissimo e brillante Tito Gobbi.\nL'anno successivo \"Adriana Lecouvreur\", con Augusta Oltrabella, Fedora Barbieri, Giacinto Prandelli, Marcello Rossi, Corrado Zambelli, diretti da Mario Parenti, che riuscirono a rivitalizzare gli appassionati melomani. Da segnalare ancora nel 1946 il Don Basilio di Ettore Bastianini nel \"Barbiere di Siviglia\" (come basso).\nNel 1947 di particolare pregio furono \"I pescatori di perle\" con Giuseppe Di Stefano e Alda Noni, la \"Traviata\" con Margherita Carosio e la Tosca di Miryam Ferretti.\nNel 1950 si ricordano il \"Rigoletto\" con Tito Gobbi e Gianni Raimondi, la \"Manon Lescaut\" con Clara Petrella e la \"Tosca\" con Maria Callas, Galliano Masini e Afro Poli (2 recite), dove il soprano greco ebbe modo di conoscere la veracit\u00e0 di Masini, con un battibecco fuori dalle quinte memorabile. Voci del tempo riferiscono infatti che alla prima la Callas dette un colpetto negli stinchi a Masini al momento dei saluti finali, e lui alla seconda recita si vendic\u00f2, alla prima indecisione della Callas, dicendo:\nLa Callas non volle pi\u00f9 cantare con Masini.\nSempre alla seconda recita, dopo il secondo atto Afro Poli si rec\u00f2 nel camerino per salutare Masini, dato che il ruolo di Scarpia era terminato. Masini, sapendo da Poli che non sarebbe stato pagato la sera stessa, disse una storica frase, una di quelle tramandate di padre in figlio:\ndivenne leggenda.\nIl periodo che va dal 1952 ai primi anni sessanta port\u00f2 a una riduzione del numero di recite preoccupante, tanto che molti spettatori non rinnovarono l'abbonamento. Tuttavia, in successione, furono allestiti: il \"Faust\" con Cesy Broggini, Salvatore Catania e Carlo Bergonzi, \"Madama Butterfly\" con Gianni Raimondi e Marcello Rossi, il \"Rigoletto\" di Aldo Protti (1953), \"La boh\u00e8me\" con Di Stefano, \"La forza del destino\" con la Cerquetti, la \"Manon Lescaut\" con Magda Olivero e Umbert\u00f2 Bors\u00f2, l'\"Otello\" con Guichandut (1955) e la \"Carmen\" (1956) insieme alla \"Amparan\", nel 1957 l'\"Andrea Ch\u00e9nier\" con Bergonzi, Barbato, Savarese, l'anno seguente la \"Lucia\" con Ottavio Taddei, Carlo Tagliabue, la \"Traviata\" con Magda Olivero e Giacinto Prandelli, la mitica \"Turandot\" con Franco Corelli.\nNel 1959 lo svettante \"Trovatore\" di Mario Filippeschi.\nMagda Olivero torn\u00f2 nuovamente a Pisa nel 1960 nell'\"Iris\" di Mascagni e nel 1961 nell'\"Adriana Lecouvreur\", insieme a Nicola Filacuridi e ad Afro Poli.\nNel 1964 si ricorda il \"Macbeth\", con Paolo Silveri che si altern\u00f2 con Giangiacomo Guelfi, Umberto Bors\u00f2 e Marcella De Osma. Nello stesso anno anche \"Butterfly\" con Floriana Cavalli, Bors\u00f2 e Poli, Diretti da N. Annovazzi.\nNel 1965 \"Norma\" con Gianfranco Cecchele nel ruolo di Pollione che fu molto apprezzato.\nNel 1966 un ottimo \"Ernani\" con un cast importante: Corneil Mac Neil (Carlo V), Gastone Limarilli, Marcella De Osma, Luigi Roni, direttore Manno Wolf-Ferrari.\nNel 1969 il celebre \"Rigoletto\" di Piero Cappuccilli con un giovane Luciano Pavarotti, in due recite al fulmicotone, rimaste storiche nella memoria dei melomani non solo pisani.\nDal 1969 in poi le stagioni liriche presero corpo con un numero importante di recite ed opere in cartellone, sempre con artisti buoni e alcuni giovani di talento, come Giacomo Aragall, Nicola Martinucci, Nikola Gjuzelev, Salvatore Fisichella, Olivia Stapp, Ilva Ligabue, Anna Baldasserini, Giancarlo Ceccarini, Antonio Salvadori.\nNel 1982 fu interessante la \"Figlia del Reggimento\" di Luciana Serra (l'anno prima in una splendida \"Lucia\"), Dir. Campanella, e la \"Manon Lescaut\" con Raina Kabaivanska, Nicola Martinucci, Rolando Panerai, Arturo Testa, diretta da M. Veltri.\nNel 1983 \"L'italiana in Algeri\" con G. von Kannen, Luigi Alva e K. Kuhlmann, diretta da A. Cavallaro.\nNel 1984 un'insolita interpretazione di Milva ne \"I sette peccati capitali\" di Kurt Weill, con la direzione di Marcello Panni.\nTra il 1986 e il 1989 il Teatro Verdi rimase chiuso: fu sottoposto a importanti interventi di manutenzione e restauro delle strutture lignee (travature e apparati decorativi) e fu adeguato ai moderni standard di sicurezza con l'aggiunta di scale esterne da utilizzare come vie di fuga in caso di incendio\nIl Teatro Verdi \u00e8 stato sede di importanti concerti solistici e strumentali (tra gli altri, di Uto Ughi, Salvatore Accardo, Bruno Canino, Riccardo Muti), anche di artisti di musica leggera. Recentemente si sono esibiti Lucio Dalla e, in un'importante tourn\u00e9e, Gino Paoli con Ornella Vanoni.\nIl teatro ha anche tutti gli anni un'importante stagione di prosa (consulente artistico Gabriele Lavia) e spettacoli di danza classica e moderna e operistici.\nDa qualche anno il Teatro Verdi porta avanti un progetto per giovani cantanti lirici \"Opera Studio\" che prevede la produzione di un'opera da parte dei giovani interpreti.\nOltre ad essere un importante palcoscenico per grandi attori e compagnie teatrali, il teatro \u00e8 considerato un importante trampolino di lancio per gli attori pi\u00f9 giovani: dal 1994 difatti la fondazione del teatro organizza interessanti laboratori di spettacolo per bambini e ragazzi in et\u00e0 scolare, per docenti universitari e anche adulti. Il progetto educativo si chiama \"Fare Teatro\" e tra i docenti annovera: il regista e autore teatrale Lorenzo Maria Mucci, l'attrice Cristina Lazzari, Luca Biagiotti, studioso di Shakespeare, e i drammaturghi Franco Farina e Federico Guerri.\nSempre nell'ambito della formazione, il Teatro Verdi organizza ogni anno dal 1985 la scuola estiva di Prima del Teatro."}
{"id": "1473681", "revid": "27723", "url": "https://it.wikipedia.org/wiki?curid=1473681", "title": "Monte Maat", "text": ""}
{"id": "1473682", "revid": "298055", "url": "https://it.wikipedia.org/wiki?curid=1473682", "title": "Cicely", "text": ""}
{"id": "1473685", "revid": "767487", "url": "https://it.wikipedia.org/wiki?curid=1473685", "title": "Hayko", "text": "Biografia.\nDopo essersi aggiudicato il concorso canoro nazionale, partecip\u00f2 all'Eurovision Song Contest 2007 ad Helsinki con la canzone \"Anytime You Need\", che ottenne l'8\u00ba posto nella classifica finale.\nHayko \u00e8 morto il 29 settembre 2021, in un ospedale di Erevan, dove si trovava ricoverato da pi\u00f9 di una settimana per complicazioni da COVID-19."}
{"id": "1473686", "revid": "842", "url": "https://it.wikipedia.org/wiki?curid=1473686", "title": "Test Drive V-Rally", "text": ""}
{"id": "1473687", "revid": "1318658", "url": "https://it.wikipedia.org/wiki?curid=1473687", "title": "Santa Sofia (Italia)", "text": "Santa Sofia (\"Santa Sf\u00eda\" in romagnolo) \u00e8 un comune italiano di abitanti della provincia di Forl\u00ec-Cesena, nell'Appennino forlivese.\nStoria.\nPossedimento antico degli arcivescovi di Ravenna, dal 1264 appartenne all'abbazia di Sant'Ellero. Appartenne poi al comune di Forl\u00ec, ai Malatesta di Sogliano e agli Ubertini della Carda, per tornare in possesso dell'abbazia nel XIV secolo. Nel 1425 pass\u00f2 alla Repubblica di Firenze. \nInsieme a tutte le parrocchie dell'abbazia di Sant'Ellero comprese nel Granducato di Toscana, nel 1785 venne annessa alla diocesi di Sansepolcro.\nFondato come comune nel 1811, il territorio odierno risulta dall'unione, effettuata nel 1923, di Santa Sofia con il comune di Mortano (centro abitato sulla sponda destra del Bidente, appartenente fino all'unit\u00e0 d'Italia allo Stato Pontificio).\nIl 10 novembre 1918 un violento terremoto colp\u00ec la citt\u00e0, facendo crollare il castello e molte abitazioni soprattutto quelle adiacenti alla rocca.\nFino al 1923 Santa Sofia fu parte integrante della provincia di Firenze, in Toscana.\nDurante la seconda guerra mondiale il territorio fu attraversato dalla linea Gotica, il fronte su cui si combatt\u00e9 la guerra di Liberazione tra le forze nazifasciste e i Partigiani dell'8\u00aa Brigata Garibaldi. Nel suo territorio venne costituita dal Comandante Libero la prima, pi\u00f9 estesa e duratura repubblica partigiana d'Italia: il dipartimento del Corniolo.\nLa popolazione pag\u00f2 un notevole tributo di sangue, fino alla Liberazione avvenuta nell'ottobre del 1944, grazie, oltre alla forze Partigiane, alle truppe polacche e inglesi.\nMonumenti e luoghi d'interesse.\nAree naturali.\nIl comune si trova nel parco nazionale delle Foreste Casentinesi, Monte Falterona e Campigna. Attorno a Campigna vi sono le foreste un tempo utilizzate dal granducato di Toscana come riserva di legname per la fabbrica del duomo di Firenze e le flotte granducali, oggi rinomate per gli itinerari escursionistici e gli sport invernali. Una porzione della riserva naturale integrale di Sasso Fratino \u00e8 ricompresa nel territorio comunale. La Riserva \u00e8 stata riconosciuta il 7 luglio 2017 dall'UNESCO come Patrimonio dell'Umanit\u00e0 all'interno del sito seriale Foreste primordiali dei faggi dei Carpazi e di altre regioni d'Europa.\nSociet\u00e0.\nEtnie e minoranze straniere.\nSecondo i dati ISTAT, al 31 dicembre 2014 la popolazione straniera residente era di 552 persone. Le nazionalit\u00e0 maggiormente rappresentate in base alla loro percentuale sul totale della popolazione residente erano:\nAmministrazione.\nCronologia sindaci.\nDi seguito \u00e8 presentata una tabella relativa alle amministrazioni che si sono succedute in questo comune.\nSport.\n\"Asd Santa Sofia Calcio\", squadra di calcio che milita attualmente nel campionato di 1\u00aa categoria .\n\"Asd Santa Sofia Calcio a 5\", squadra di calcio a 5 che milita attualmente nel campionato di Serie C1."}
{"id": "1473689", "revid": "1086846", "url": "https://it.wikipedia.org/wiki?curid=1473689", "title": "Brescia Calcio 2003-2004", "text": "Questa voce raccoglie le informazioni riguardanti il Brescia Calcio nelle competizioni ufficiali della stagione 2003-2004.\nStagione.\nCon De Biasi in panchina, il Brescia ottiene un undicesimo posto nel campionato di Serie A, in quella che sar\u00e0 l'ultima stagione di Baggio come calciatore. Il \"Divin Codino\" e il giovane Caracciolo risulteranno i migliori marcatori stagionali con 12 reti ciascuno. Durante questa stagione, sono da ricordare le vittorie esterne sulla (0-1) e sull' (1-3).\nIn Coppa Italia le rondinelle sono state eliminate al secondo turno dal , pareggiando 1-1 all'andata in trasferta e perdendo 3-2 al ritorno in casa.\nA luglio 2003 la squadra ha partecipato alla Coppa Intertoto nella quale non \u00e8 andata oltre il terzo turno, perdendo contro il , dopo avere eliminato il al secondo turno."}
{"id": "1473690", "revid": "2014155", "url": "https://it.wikipedia.org/wiki?curid=1473690", "title": "Sesto Vario Marcello", "text": "L'imperatore Settimio Severo (193-211), cognato della madre di Giulia Soemia, invi\u00f2 Marcello nella Britannia romana, nel 197, con il compito di aiutare il governatore Virio Lupo a riorganizzare la provincia: Marcello fece le funzioni di procuratore provinciale, raccogliendo le tasse e gestendo le finanze della Britannia, forse sovrintendendo all'incameramento nella \"res privata\" dell'imperatore di terre private.\nL'imperatore Caracalla (211-217), figlio e successore di Severo, lo nomin\u00f2 prefetto del pretorio al posto di Emilio Papiniano (213-216) e \"praefectus urbi\" (tardo 211) in sostituzione di Lucio Fabio Cilone."}
{"id": "1473692", "revid": "1793900", "url": "https://it.wikipedia.org/wiki?curid=1473692", "title": "Cleveland Stadium", "text": "Il Cleveland Stadium (anche noto come Lakefront Stadium e Cleveland Municipal Stadium) era uno stadio di baseball e football americano che si trovava a Cleveland (Ohio). Nei suoi ultimi anni, lo stadio contava 74000 posti per il baseball e 78000 per il football. Cost\u00f2 2.500.000 dollari. Venne chiuso il 17 dicembre 1995 e la demolizione inizi\u00f2 il 4 novembre 1996.\nCostruito sotto la vigilanza dei city manager William R. Hopkins e Daniel E. Morgan, \u00e8 stato progettato dallo studio di architettura Walker and Weeks e dalla Osborn Engineering, ed era caratterizzato da uno dei primi utilizzi di alluminio strutturale. I Donald Gray Gardens furono installati sul lato del nord dello stadio nel 1936 come parte della Great Lakes Exposition.\nDopo un referendum che approvava la sua costruzione (con un margine di quasi 2-1), lo stadio fu inaugurato il 1\u00ba luglio 1931. Ospit\u00f2 un incontro di pugilato del Campionato Mondiale dei Pesi Massimi tra Max Schmeling e Young Stribling appena due giorni dopo. Schmeling mantenne il titolo per knock-out tecnico al 15\u00ba round (pubblico: 37.000).\n\u00c8 stato ipotizzato che lo stadio fosse stato costruito in un tentativo fallito di attrarre le Olimpiadi estive del 1932, che vennero invece assegnate a Los Angeles: tuttavia, i fatti suggeriscono che questa motivazione sia falsa: infatti, i Giochi del 1932 erano gi\u00e0 stati assegnati a Los Angeles molto tempo prima che fossero iniziati i lavori di costruzione dello stadio.\nPi\u00f9 probabilmente, lo stadio fu costruito per ospitare le partite di football e per i Cleveland Indians, che in effetti vi giocarono tutte le loro partite dalla met\u00e0 della stagione 1932 fino alla stagione 1933. Tuttavia, le 40.000 persone che al massimo seguivano questi eventi non potevano riempire lo stadio e, nella stagione 1934, gli Indians preferirono tornare a giocare la maggior parte delle loro partite presso il League Park, loro vecchia sede.\nNel 1936, gli Indians cominciarono a giocare le partite della domenica e dei giorni festivi al Municipale durante i mesi estivi; a partire dal 1938, vi giocarono alcune particolari partite importanti, e a partire dal 1939 anche le partite in notturna, poich\u00e9 il League Park non aveva illuminazione.\nA partire dal 1940, gli Indians giocarono la maggior parte dei loro incontri in casa presso il Comunale, abbandonando completamente il League Park dopo la stagione 1946.\nHanno poi giocato qui fino alla conclusione della stagione 1993, quando si sono spostati presso il Jacobs Field.\nOggi su quel luogo sorge il nuovo Cleveland Browns Stadium, sede dei Cleveland Browns."}
{"id": "1473693", "revid": "838137", "url": "https://it.wikipedia.org/wiki?curid=1473693", "title": "Barral", "text": ""}
{"id": "1473695", "revid": "767487", "url": "https://it.wikipedia.org/wiki?curid=1473695", "title": "The Highwaymen", "text": "The Highwaymen era un gruppo musicale country formatosi negli anni '80, composto da Johnny Cash, Willie Nelson, Waylon Jennings e Kris Kristofferson, quattro grandi esponenti di questo genere.\nStoria del gruppo.\nI quattro mischiano canzoni scritte da loro stessi ed anche brani di altri autori. Nel 1985 esce il loro primo album \"Highwaymen\", del quale possiamo ricordare brani come \"Highwayman\" scritta da Jimmy Webb, \"Big River\" celebre pezzo di Johnny Cash presente nel suo album \"With His Hot and Blue Guitar\", \"Desperados Waiting for a Train\" di Guy Clark o \"Deportee\" di Woody Guthrie.\nNel 1990 esce \"Highwaymen 2\", in questo album possiamo ricordare \"Anthem 84\" di Kris Kristofferson o \"Texas\", canzone di Willie Nelson il quale la inserisce anche nel suo album \"It Always Will Be\" del 2004. Nel 1995 esce l'ultimo album \"The Road Goes On Forever\". Quest'ultimo contiene pezzi come \"Live Forever\", celebre brano di Billy Joe Shaver, \"I Do Believe\" di Waylon Jennings, \"The End Of Understanding\" di Willie Nelson."}
{"id": "1473698", "revid": "125405805", "url": "https://it.wikipedia.org/wiki?curid=1473698", "title": "Sarsina", "text": "Sarsina (\"S\u00earsna\" in romagnolo) \u00e8 un comune italiano di abitanti della provincia di Forl\u00ec-Cesena in Emilia-Romagna.\nFu patria del grande commediografo romano Plauto.\nGeografia fisica.\nSi trova sull'Appennino tosco-romagnolo, dista 32\u00a0km da Cesena e 50\u00a0km da Forl\u00ec.\nLa vetta pi\u00f9 elevata all'interno del comune \u00e8 il monte Facciano (935 m s.l.m.), nei pressi della frazione Quarto. Il territorio comunale \u00e8 composto da una zona principale e da 2 exclave.\nIl toponimo \u00e8 di etimo incerto, probabilmente di origine umbra.\nClima.\nIl clima risente della lontananza dal mare, ed \u00e8 temperato fresco, con una piovosit\u00e0 abbondante e regolare distribuita durante tutto il corso dell'anno. La temperatura media annua \u00e8 di 15\u00a0\u00b0C;. \nIl comune ricade nella \"Fascia Climatica E\" per i suoi 2.303 gradi giorno..\nStoria.\nLe origini e la Sarsina antica.\nIl primo insediamento stabile nell'area in cui sorge l'odierna citt\u00e0 era abitato da popolazione umbre presenti nella valle del Savio, giunti nel IV secolo a.C. Le tracce del nucleo urbano, adiacente all'attuale piazza Plauto, risalgono alla seconda met\u00e0 del IV secolo a.C. e consistevano in modeste costruzioni in legno con annessi piccole botteghe artigianali. \"Sassina\" fu sottomessa dai Romani nel 266 a.C., in seguito a due gravose campagne militari, che le conferirono lo status di \"civitas foederata\" (citt\u00e0 alleata), concedendo quindi alla citt\u00e0 una certa autonomia. A questo periodo risale la nascita di Tito Maccio Plauto, grande poeta e commediografo.\nNei decenni centrali del I secolo a.C. \"Sassina\", divenuta un municipio romano integrato, venne riorganizzata sul piano urbanistico ed architettonico, con la dotazione inoltre di una cinta muraria. La citt\u00e0 venne inserita in et\u00e0 augustea nella circoscrizione amministrativa della Regio VI Umbria. I romani edificarono la necropoli nella valle dove scorre il fiume Savio, col tempo fu ricoperta dalle acque ma nella seconda met\u00e0 del XX secolo ha iniziato a riemergere. I reperti sono stati classificati e oggi sono visibili nel Museo archeologico.\nDurante l'et\u00e0 imperiale, fino al III secolo d.C., la cittadina si svilupp\u00f2 ulteriormente, grazie anche ad una solida economia silvo-pastorale e ai suoi rapporti commerciali con il porto di Ravenna. La presenza nei testi sepolcrali di riferimenti alle corporazioni di \"fabri\" (artigiani), \"centonari\" (fabbricanti di stoffe), \"dendrophori\" (carpentieri) e \"muliones\" (mulattieri), testimoniano le varie attivit\u00e0 produttive presenti.\nSarsina sub\u00ec devastazioni verso la fine del III secolo, forse operate da popolazioni barbariche, come attestano segni di un incendio sui pavimenti di alcune abitazioni, a cui segu\u00ec un periodo di declino. Fra il III e il IV secolo a Sarsina fu nominato il primo vescovo, Vicinio, divenuto poi santo e protettore della citt\u00e0. Il periodo compreso tra il 409 e il 470 \u00e8 segnato da ulteriori incursioni, forse riconducibili ai Visigoti e agli Eruli.\nDal medioevo al giorni nostri.\nNel 757 fu sottomessa all'Esarcato di Ravenna. Nel X secolo si ebbe la costruzione della cattedrale romanica, nucleo della citt\u00e0. Sub\u00ec poi le diverse dominazioni degli Ordelaffi, dei Malatesta e dei Veneziani, mantenendo la sua importanza in quanto sede vescovile. Nella \"Descriptio provinci\u00e6 Romandiol\u00e6\" del 1371 \u00e8 citata come quasi in rovina.\nNel 1515 il vescovo Galeazzo Corbara, a motivo della desolazione socio-economica e dello spopolamento che avevano fortemente ridotto la vita cittadina, si accord\u00f2 con i governanti del comune di Sansepolcro, nella parte fiorentina dell'Alta Valle del Tevere, per trasferire l\u00e0 la sede della diocesi, che avrebbe cos\u00ec preso la denominazione di Sansepolcro e Sarsina. Nonostante l'approvazione da parte di papa Leone X il progetto non ebbe esecuzione, probabilmente per il mancato sostegno della Repubblica fiorentina, che preferiva attribuire all'erigenda Diocesi di Sansepolcro l'intero territorio altotiberino.\nDal 1859 all'annessione al Regno d'Italia fece parte dello Stato pontificio. In quell'anno i sarsinati si considerarono parte della Repubblica Romana. Nel 1860 Luca Silvani, nativo di Sarsina, guid\u00f2 una spedizione di \"cacciatori\" (corpo ausiliario) per annettere il Montefeltro al Regno d'Italia.\nNel 1944 una feroce rappresaglia nazista procur\u00f2 alla citt\u00e0 diversi morti e feriti, e l'incendio di numerosi edifici privati e pubblici.\nNel 1965 ha incamerato i territori del vicino comune di Sorbano, soppresso.\nOnorificenze.\nSarsina \u00e8 tra le citt\u00e0 decorate al valor militare per la guerra di liberazione, insignita il 5 marzo 1958 della croce di guerra al valor militare per i sacrifici delle sue popolazioni e per l'attivit\u00e0 nella lotta partigiana durante la seconda guerra mondiale:\nMonumenti e luoghi d'interesse.\nArchitetture religiose.\nBasilica di San Vicinio.\nLa basilica, concattedrale della diocesi di Cesena-Sarsina, fu eretta tra X e il XI secolo in stile romanico, su un edificio preesistente di epoca romana o paleocristiana. Essa \u00e8 dedicata al primo vescovo della chiesa sarsinate, Vicinio, vissuto fra III e IV secolo.\nLa tipica facciata romanica \u00e8 solcata dai segni di rifacimenti ed aggiustamenti operati nel corso dei secoli. Sopra l'ingresso, nella lunetta, vi \u00e8 un mosaico raffigurante il santo titolare con la mitria da vescovo e la catena miracolosa. Il campanile, di epoca tarda, venne restaurato nel XVIII secolo. L'interno della concattedrale \u00e8 a tre navate a croce latina, separate da colonne, con soffitto a capriate; la navata centrale, pi\u00f9 larga di quelle laterali, termina con l'abside. Nella navata sinistra si trovano il battistero, la tomba dell'ultimo vescovo residente di Sarsina, la cappella seicentesca della beata Vergine del Rosario e la cappella del Santissimo Sacramento. Nella navata opposta vi \u00e8 la cappella di San Vicinio, il principale luogo di culto della concattedrale: qui vi sono le reliquie del santo e la catena miracolosa, appartenuta secondo la tradizione al Santo.\nPieve di Monteriolo.\nIntitolata a San Cassiano viene menzionata gi\u00e0 in un documento del 950. Nell'abside conserva affreschi quattrocenteschi, dove sono riconoscibili San Cassiano, San Vicinio, la Madonna con Bambino, Santa Caterina d\u2019Alessandria e Sant\u2019Ippolito; nel 2010 sono stati oggetto di un importante restauro. \nAltro.\nPiazza Plauto.\nLa piazza principale di Sarsina, intitolata a Tito Maccio Plauto occupa il luogo dove in epoca romana sorgeva il foro, al centro della \"civitas\", i cui resti, consistenti in tracce dell'antica pavimentazione a lastre in marmo di Verona, sono tuttora visibili dietro gli edifici sul lato settentrionale della piazza. L'attuale pavimentazione \u00e8 realizzata in pietra alberese. Sul lato orientale del foro sorgeva un edificio, probabilmente di culto, i cui resti sono visibili da via Aurigemma. Alcuni reperti, principalmente elementi architettonici, sarcofagi, puteali, capitelli e resti delle tubature in piombo dell'acquedotto romano, sono conservati nel cortile del vescovado. Sul lato nord della piazza vi \u00e8 una galleria che conduce ai resti del foro e di edifici del I secolo a.C.\nVia Cesio Sabino.\nLa strada, situata nel centro storico sarsinate, \u00e8 intitolata ad un importante personalit\u00e0 locale vissuta intorno alla fine del I secolo, Cesio Sabino, . Durante la carica di magistrato edile, orn\u00f2 Sarsina con edifici in pietra e marmo. Oggi la via accoglie numerose osterie e botteghe che conservano ancora le insegne a tempera sui muri. Collega il lato destro di Piazza Plauto con la strada statale 71. Lungo essa si trova il Museo Archeologico nazionale.\nSociet\u00e0.\nEvoluzione demografica.\nI dati attestano che la popolazione, a fine 2020, era composta da abitanti, tra cui maschi e femmine.\nEtnie e minoranze straniere.\nSecondo i dati ISTAT al 31 dicembre 2009 la popolazione straniera residente era di 268 persone. Le nazionalit\u00e0 maggiormente rappresentate in base alla loro percentuale sul totale della popolazione residente erano:\nRomania 63 1,70%\nMarocco 63 1,70%\nReligione.\nSarsina fa parte della diocesi di Cesena-Sarsina, suffraganea dell'arcidiocesi di Ravenna-Cervia. La prima diocesi, solo di Sarsina, fu fondata nel IV secolo ed era guidata dal vescovo Vicinio, santo patrono della citt\u00e0. Nel 1828, con la bolla \"Dominici gregis\", la sede di Sarsina fu soppressa e unita a quella di Bertinoro. L'unione con Bertinoro fu poi revocata a causa delle difficolt\u00e0 di comunicazione tra le due sedi attorno al 1872, quando Sarsina torn\u00f2 ad avere un proprio vescovo. Venne infine unita il 30 settembre 1986 alla diocesi di Cesena, eretta nel I secolo, formando l'attuale circoscrizione ecclesiastica.\nEconomia.\nArtigianato.\nPer quanto riguarda l'artigianato, Sarsina \u00e8 rinomata soprattutto per i laboratori di oreficeria e di gioielleria.\nSport.\nCalcio.\nLa principale squadra di calcio della citt\u00e0 \u00e8 l'A.C. Real Sarsina milita in Seconda Categoria.\nAmministrazione.\nDi seguito \u00e8 presentata una tabella relativa alle amministrazioni che si sono succedute in questo comune."}
{"id": "1473708", "revid": "287204", "url": "https://it.wikipedia.org/wiki?curid=1473708", "title": "Gianluigi Tosto", "text": "Biografia.\n\u00c8 attivo nel campo teatrale dal 1977, anno di formazione della Compagnia teatrale giovanile \u201cIl Carro di Tespi\u201d, con la quale prende parte a diversi spettacoli su testi di autori italiani contemporanei e partecipa a seminari di studio e ricerca per circa tre anni e mezzo.\nNel 1979 inizia a frequentare i corsi del regista Orazio Costa all'interno del Centro di Avviamento all'Espressione di Firenze. In tale scuola insegner\u00e0 egli stesso a partire dal 1984 per circa sei anni.\nDopo un'esperienza di studio a New York, dove frequenta le scuole di recitazione locali, rientrato in Italia, inizia lo studio della danza moderna, condotto fra Firenze e Parigi, con i maestri Jerome Andrews e Traut Streiff Faggioni, entrambi allievi e collaboratori di Mary Wigman, Kurt Joos e Martha Graham.\nFra i suoi maestri annovera anche Ludwig Flaszen, fondatore, assieme a Jerzy Grotowsky, del Teatro Laboratorio di Wroclaw in Polonia; Gabriella Bartolomei, attrice fiorentina la cui ricerca ha un forte orientamento sonoro e musicale, collaboratrice di musicisti quali Sylvano Bussotti e Luciano Berio; John Strasberg, dell'Actor's Studio di New York; l'attore polacco Jerzy Sthur; Anton Adasinskij, del Theatre Studio Derevo di San Pietroburgo; il danzatore Buto Mitsuro Sasaki; la danzatrice Julie Stanzak della Compagnia di Pina Bausch; Kaya Anderson e Linda Wise del Roy Hart Theatre.\nNegli ultimi anni ha collaborato a Firenze con il Teatro di Rifredi, con la Compagnia Laboratorio Nove, con il \u201cTeatro di Piazza o d'Occasione\u201d di Prato; a Carrara con la Compagnia \u201cTeatro di Castalia\u201d; a Siena con la Compagnia \u201cCorps Rompu\u201d; a Pontedera con il Centro per la Ricerca e la Sperimentazione Teatrale.\nHa lavorato inoltre con la Compagnia Carla Fracci, con il Teatro Stabile di Torino e il Teatro Comunale di Firenze. Ha partecipato a numerose edizioni dei Festival di Volterra e Montalcino, e dei Festival Intercity, Lunatica, e Costante Cambiamento.\nNel 2006 \u00e8 stato protagonista dello spettacolo \u201cIl lettore a ore\u201d, prodotto dal Teatro Metastasio di Prato, drammaturgia e regia di Jos\u00e8 Sanchez Sinisterra.\nGli spettacoli sui poemi omerici e sul poema virgiliano, che costituiscono la Trilogia \u201cIl Canto e la Memoria\u201d, sono stati ospiti del Festival Internazionale MITE di Lisbona e successivamente del Teatro Nazionale di Lisbona per un intero mese di repliche.\nRiconoscimenti.\nNel 1981 \u00e8 fra i vincitori del 1\u00ba Concorso Nazionale Wanda Capodaglio, per allievi delle scuole di recitazione.\n\u00c8 vincitore al Festival di Bellaria nel 2000 per lungometraggio in video \u201cCome se fosse niente\u201d."}
{"id": "1473711", "revid": "1602064", "url": "https://it.wikipedia.org/wiki?curid=1473711", "title": "94 Ceti", "text": "94 Ceti \u00e8 una stella binaria posta a circa 73 anni-luce dalla Terra, nella costellazione della Balena.\nSi tratta di una stella doppia: la primaria, A, \u00e8 una stella bianco gialla di piccole dimensioni, ma appena pi\u00f9 grande e pi\u00f9 calda del Sole, mentre la secondaria, B, \u00e8 una nana rossa. Le due stelle avrebbero una separazione di 151 UA.\nPianeti.\nNel 2000, venne scoperto un pianeta orbitante attorno alla stella, e fu catalogato come 94 Ceti b. La sua massa \u00e8 1,7 volte quella di Giove."}
{"id": "1473713", "revid": "308238", "url": "https://it.wikipedia.org/wiki?curid=1473713", "title": "Oblati", "text": "Gli oblati nel monachesimo cristiano (in particolare nella Chiesa cattolica, in quella ortodossa ed in quella anglicana, ma anche in alcune chiese protestanti) sono coloro che si dedicano a Dio o al suo servizio. Il termine oblato (dal lat. \"oblatum\" = offerto) indica appunto la donazione di s\u00e9 a Cristo. Esso pu\u00f2 indicare diverse condizioni che hanno visto diverse variazioni nei secoli, ma che sinteticamente possono essere:\nOrigini e storia.\nIl termine \"oblato\" ha avuto significati specifici in diversi periodi della storia della Chiesa. I bambini votati dai loro genitori alla vita monastica in case che seguivano la Regola benedettina erano comunemente noti con questo termine per un secolo e mezzo, quando esso era in voga, ed i concili della Chiesa li consideravano come monaci: ci\u00f2 fino a che il X Concilio di Toledo (656) proib\u00ec la loro accettazione prima che avessero compiuto il decimo anno di et\u00e0 ed accord\u00f2 loro piena libert\u00e0 di lasciare il monastero, se lo volevano, quando avessero raggiunto l'et\u00e0 puberale. In seguito papa Gregorio II conferm\u00f2 l'irrevocabilit\u00e0 dell'oblazione da parte dei genitori negando il diritto agli oblati, una volta raggiunta l'et\u00e0 adulta, di lasciare il monastero. Il termine \"puer oblatus\" (usato dopo il X Concilio di Toledo) veniva utilizzato per un \"oblato\" che non aveva ancora raggiunto tale et\u00e0 e quindi aveva ancora la possibilit\u00e0 di lasciare il monastero, sebbene \"puer oblatus\" possa anche riferirsi a qualcuno che entra nella vita monastica.\nSuccessivamente il termine \"oblato\" fu usato per descrivere quei laici (o laiche) che erano stati messi a riposo dai re o da altri protettori presso monasteri.\nNell'XI secolo l'abate Guglielmo di Hirschau (o Hirsau), nella diocesi di Spira, introdusse frati laici nel monastero. Essi erano di due tipi: i \"fratres barbati\" o \"conversi\", che prendevano i voti ma non erano monaci di clausura o monaci reclusi, e gli \"oblati\", braccianti o servi che volontariamente, mentre erano al servizio del monastero, si sottomettevano all'obbedienza religiosa ed all'osservanza della regola monastica.\nSuccessivamente il diverso stato dei fratelli laici nei vari ordini monastici ed i continui cambiamenti delle regole che li riguardavano, introdotti dalle varie riforme, eliminarono la differenza fra conversi ed oblati. \nI benedettini cassinesi, ad esempio, distingueva inizialmente fra \"conversi\", \"commissi\" ed \"oblati\": la natura dei voti e la foggia della veste erano specificatamente distinte. Il \"conversus\", fratello laico propriamente detto, faceva voto solenne come i monaci del convento ed indossava lo scapolare; il \"commissus\" faceva voti semplici ed il suo abito talare era come quello dei monaci ma senza scapolare; l\"'oblatus\" faceva voto di obbedienza all'abate, dava s\u00e9 stesso ed i suoi beni al monastero ed indossava un sobrio abito secolare.\nNel 1625 troviamo il \"conversus\" ridotto ad un rango inferiore a quello di \"commissus\", fin dove ci\u00f2 era possibile, solo per consentire una maggior semplicit\u00e0 nei voti, e questo per un anno (a quei tempi). Egli era di fatto non distinguibile da un \"oblatus\" del secolo precedente, tranne che per l'abito. Quindi, nel tardo Medio Evo, \"oblatus\", \"confrater\", e \"donatus\" divennero titoli intercambiabili, conferiti a chiunque che, per generosit\u00e0 o servizi speciali prestati al monastero, riceveva il privilegio di divenire membro laico, con una partecipazione alle preghiere e al lavoro dei confratelli.\nCanonicamente solo due distinzioni ebbero una qualche conseguenza: primo, che fra coloro che divenivano religiosi \"per modum professionis\" e quelli \"per modum simplicis conversionis\", i primi erano monaci ed i secondi oblati; secondo, che fra gli oblati che erano \"mortuus mundo\" (cio\u00e8 chi aveva donato s\u00e9 stesso ed i suoi beni all'ordine senza riserve) e quelli che mantenevano qualche potere sulla propria persona e sui propri beni, i primi soltanto (\"plene oblatus\") erano considerati \"persona ecclesiastica\", con il godimento pieno dei privilegi e le immunit\u00e0 ecclesiastiche.\nGli oblati oggi.\nOblati esterni o secolari.\nNella pratica odierna molte comunit\u00e0 benedettine contano un certo numero, maggiore o minore, di \"oblati ed oblate esterni/e o secolari\". Essi fanno parte o del clero o del laicato e sono spiritualmente incardinati ad un monastero ove sono stati accolti dopo una preparazione e percorso proprio e dopo la cerimonia di Oblazione. Attraverso di essa formulano una promessa formale (rinnovabile annualmente o perpetua, a seconda dell'Ordine a cui il monastero appartiene) di vivere pienamente la Regola di San Benedetto nella loro vita in sintonia con il monastero di appartenenza, compatibilmente con gli impegni lavorativi, famigliari o secolari. Il termine \"esterni\" indica che tali oblati risiedono per lo pi\u00f9 all'esterno del proprio monastero, anche se possono essere ammessi a periodi anche lunghi di residenza all'interno di esso. Il termine \"secolari\" trae origine da una differenza gi\u00e0 esistente nel clero suddiviso in \"regolare\" e \"secolare\", laddove comunque si indica con quest'ultimo una vita non cenobitica o claustrale, ma pi\u00f9 a contatto con la collettivit\u00e0. I laici oblati ed oblate esterni o secolari possono essere coniugati/e o celibi/nubili, vivono del proprio lavoro, fanno parte spiritualmente della Comunit\u00e0 monastica anche se non partecipano alle decisioni capitolari alle quali tuttavia possono essere ammessi/e come uditori. Oblati esterni o secolari chierici o laici cattolici non coniugati che risiedano con continuit\u00e0 nel monastero possono essere accolti come oblati conventuali. Anche non-cattolici possono essere accettati come oblati od oblate esterni o secolari in un monastero cattolico.\nOblati conventuali.\nDa distinguersi leggermente dagli altri oblati secolari, vi \u00e8 un piccolo numero di oblati, \"conventuali\" o \"claustrali\", che vivono in una comunit\u00e0 monastica. Coloro che non hanno fatto nulla di ci\u00f2 precedentemente, dopo un anno di prova possono prendere un impegno per la loro vita nel monastero, che viene ricevuto dai superiori alla presenza dell'intera comunit\u00e0. Pi\u00f9 che a livello di impegno volontario, loro condivideranno la vita della comunit\u00e0 ed accetteranno, senza remunerazione, qualsiasi lavoro o servizio che verr\u00e0 loro richiesto. Essi non sono considerati monaci o monache. Spesso vestono una veste religiosa simile a quella dei monaci (o monache) ma da questa distinta. Si ritiene talvolta che un oblato conventuale, a differenza di un professo, possa recedere dal suo impegno in qualsiasi momento ed egli sia estromesso automaticamente se il Priore o Abate lo voglia allontanare dalla Comunit\u00e0 per gravi giusti motivi, dopo una semplice consultazione con il Capitolo. La realt\u00e0 della Regola di San Benedetto e delle singole Comunit\u00e0 monastiche \u00e8 invece assai attenta e rispettosa della condizione di Fratellanza che non \u00e8 intesa gerarchicamente o formalmente, ma nel vivere integralmente l'Amore di Cristo anche nelle scelte del quotidiano sempre con Fede, Speranza e Carit\u00e0, senza mai trascurare anche le condizioni pratiche oltre che spirituali, di ogni singolo componente.\nOrdini religiosi che usano il termine \"oblato\" nella loro denominazione.\nVi sono numerosi ordini religiosi che usano il termine \"oblato\" nella loro denominazione, o in una versione estesa di essa. Essi non hanno nulla a che fare con gli oblati secolari o con quelli religiosi, e non devono essere confusi con essi. Eccone alcuni:\nCollegamenti esterni.\nIn lingua inglese:"}
{"id": "1473714", "revid": "36426", "url": "https://it.wikipedia.org/wiki?curid=1473714", "title": "Mura di Istia d'Ombrone", "text": "Le mura di Istia d'Ombrone costituiscono il sistema difensivo del borgo di Istia d'Ombrone, frazione del comune di Grosseto.\nStoria.\nLe mura di Istia d'Ombrone furono costruite, in pi\u00f9 fasi, durante il periodo medievale.\nUna prima cinta muraria fu costruita quasi certamente tra il IX e il X secolo a protezione dell'area sommitale del borgo, dove sorgeva l'area signorile che comprendeva, tra l'altro, una residenza dei vescovi di Roselle. Leggermente successiva fu la costruzione del proseguimento di questa cinta primordiale, a racchiudere anche le abitazioni pi\u00f9 antiche inizialmente sguarnite di difesa.\nUna seconda cinta muraria fu aggiunta in epoca bassomedievale a delimitare l'intero nucleo abitato che, nel frattempo, si era allargato verso la parte inferiore; la nuova cerchia muraria assunse una forma di poligono irregolare.\nNel corso dei secoli successivi le due cinte murarie hanno subito varie modifiche, a seguito di variazioni urbanistiche che hanno interessato varie parti dell'abitato. Recenti interventi di restauro hanno permesso di recuperare i tratti di mura rimasti.\nDescrizione.\nLe mura di Istia d'Ombrone sono ancora distinguibili nelle due distinte cerchie, interna ed esterna.\nLa cinta muraria interna, di forma quadrangolare, \u00e8 ravvisabile in alcuni suoi tratti lungo la via di Mezzo, dove \u00e8 stata in larga parte incorporata nelle pareti esterne degli edifici che vi si affacciano; solo in prossimit\u00e0 dell'area che delimitava la residenza vescovile si ritrovano alcuni tratti di cortina sotto forma di ruderi.\nLa cinta muraria esterna, caratterizzata dalla forma di un poligono irregolare, delimita interamente il centro storico di Istia d'Ombrone. Lungo il lato occidentale sono visibili vari tratti di cortina che, in altri punti, risulta invece incorporata nelle pareti esterne di alcuni fabbricati.\nLungo le mura esterne vi si aprono due porte, una a nord e una a sud."}
{"id": "1473716", "revid": "1601148", "url": "https://it.wikipedia.org/wiki?curid=1473716", "title": "Filmografia di Roscoe Arbuckle", "text": "Questi \u00e8 la filmografia di Roscoe \"Fatty\" Arbuckle. I film contrassegnati con il simbolo \u2666 sono stati sia diretti che interpretati da Arbuckle. Come regista, dal 1924 in poi ha usato il nome d'arte di William Goodrich nei film che ha diretto.\nCome regista.\nCortometraggi con Buster Keaton.\nFilm di due bobine, della durata tra i 15 e i 20 minuti della \"Comique Foil Corp.\" interpretati da Keaton e scritti e diretti da Roscoe \"Fatty\" Arbuckle, tranne ove indicato:"}
{"id": "1473720", "revid": "767487", "url": "https://it.wikipedia.org/wiki?curid=1473720", "title": "Todomondo", "text": "Todomondo \u00e8 un gruppo pop romeno che, vincendo le selezioni nazionali, hanno partecipato all'Eurovision Song Contest 2007 tenutosi ad Helsinki.\nLa canzone con i quali si sono presentati si chiamava \"Liubi, Liubi, I love you\" che si \u00e8 aggiudicata la 13\u00aa posizione finale."}
{"id": "1473721", "revid": "1788047", "url": "https://it.wikipedia.org/wiki?curid=1473721", "title": "Microregione di Porto Seguro", "text": "Porto Seguro \u00e8 una microregione dello Stato di Bahia in Brasile, appartenente alla mesoregione di Sul Baiano.\nComuni.\nComprende 19 municipi:"}
{"id": "1473722", "revid": "1788047", "url": "https://it.wikipedia.org/wiki?curid=1473722", "title": "Microregione di Valen\u00e7a", "text": "Valen\u00e7a \u00e8 una microregione dello Stato di Bahia in Brasile, appartenente alla mesoregione di Sul Baiano.\nComuni.\nComprende 10 comuni:"}
{"id": "1473737", "revid": "111867871", "url": "https://it.wikipedia.org/wiki?curid=1473737", "title": "Pulciano", "text": "Pulciano \u00e8 una frazione del comune di Toscolano Maderno, in provincia di Brescia, posta in collina affacciata sul lago di Garda.\nFa parte del Parco regionale dell'Alto Garda Bresciano.\nStoria.\nIn dialetto \"Puls\u00e0\", il toponimo per il Bonfadini \u00e8 probabile prediale da \"Publicianus\" (personale \"Publicius\" col suffisso di appartenenza \"-anus\") quindi ad indicare il podere di Publicius.\nAltro toponimo legato alla zona \u00e8 quello dialettale di \"Funtane\" (\"fontana\"), legato alla antica presenza di un pubblico lavatoio, ora ridotto ad una sola piccola vasca in seguito alla demolizione della fontana storica all'inizio degli anni 80 del Novecento.\nGeografia e territorio.\nPosto a 190 metri s.l.m. e a 125 metri rispetto al livello del lago, Pulciano gode di una posizione panoramica e soleggiata.\nIl paese \u00e8 caratterizzato da un borgo antico, nella parte sud, sulla strada (detta via della Costa o semplicemente Costa) che scende verso il centro e la piazza di Toscolano. Altra caratteristica \u00e8 la presenza di un ampio dosso su cui sono presenti cipressi secolari, posti in duplice fila. Nel suo complesso il cipresseto di Pulciano \u00e8 fra i pi\u00f9 vasti di tutta la zona del Garda Bresciano."}
{"id": "1473746", "revid": "117921636", "url": "https://it.wikipedia.org/wiki?curid=1473746", "title": "Gaino", "text": "Gaino \u00e8 una frazione del comune di Toscolano Maderno, in provincia di Brescia, vi fanno parte le contrade di Folino, Cabiana, Pulciano, Castello e Cuss\u00e0ga.\nSi trova sulla collina sopra Toscolano.\nIl centro storico si trova presso una piana storicamente coltivata ad uliveto, per produzione del Garda, con alle spalle la valle del torrente Toscolano, conosciuta in quel tratto gi\u00e0 nel XVI secolo come Valle delle Cartiere, il Monte Pizzocolo e il Monte Castello.\n Offre suggestivi scorci panoramici sul Lago di Garda e sui vicini monti del Parco regionale dell\u2019Alto Garda.\n Gode del clima mite del Lago di Garda e anche nei periodi pi\u00f9 caldi dell'anno \u00e8 sempre leggermente ventilato.\nGaino \u00e8 uno dei pochi paesi dove le campane sono suonate ancora a mano dai campanari, col sistema veronese dalla cella. Il gruppo campanari, denominato \"Campaner de Gai\" \u00e8 composto da 7 membri tutti interamente abitanti di Gaino o dei paesi limitrofi. La cella campanaria \u00e8 composta da 5 campane, la pi\u00f9 grande del diametro di un metro.\nLa Madonna di Gaino.\nNella chiesa parrocchiale di San Michele Arcangelo si trova l\u2019affresco datato 1466 dell\u2019Immacolata, venerata da antica data nella vicina frazione di Gussaga, e che, fino al 1666, si trovava su una casa quasi diroccata di quella frazione, che antecedentemente, era abitata da due pie donne. Pur essendo esposta a tutte le intemperie, si mantenne meravigliosamente sempre intatta. Gli abitanti ed i passanti si fermavano devotamente presso tale immagine. Poich\u00e9 col tempo aumentava sempre di pi\u00f9 la venerazione all\u2019Immacolata Vergine di Cussaga, autorit\u00e0 e popolazione decisero di trasportarla nella chiesa parrocchiale di allora, quella che ora \u00e8 divenuta una sala per riunioni. Senza alcun danno fu levata dal muro, e con la massima solennit\u00e0, venne trasportata nella chiesa, accompagnata dalla musica e dallo sparo dei mortaretti, i quali tuttora si ripetono ogni anno il 5 luglio dopo la S.Messa delle ore 12.\nAgli inizi del settecento fu costruita, pi\u00f9 in alto, la nuova chiesa parrocchiale. Quindi anche la venerata immagine, appena terminata la chiesa, la sera del 4 luglio 1717,alle ore 20, con gran partecipazione del clero, di religiosi, e anche qui con musica e spari dei mortaretti, fu trasferita nella nuova chiesa e posta nella cappella a lei dedicata. Il giorno seguente 5 Luglio 1717, fu solennemente festeggiata. La devozione della Madonna di Gaino continua ancora oggi e si ripete ogni anno il 5 luglio. Ora \u00e8 divenuta anche una festa folcloristico-popolare.\nI quadri ex voto, tuttora conservati, sono la testimonianza della riconoscenza dell\u2019intera popolazione per essere stata preservata dal terribile morbo del colera e del vaiolo"}
{"id": "1473747", "revid": "287204", "url": "https://it.wikipedia.org/wiki?curid=1473747", "title": "109 Piscium b", "text": "109 Piscium b \u00e8 un pianeta extrasolare a lungo periodo che orbita attorno alla stella subgigante 109 Piscium. Si ritiene che sia un gigante gassoso, visto che la sua massa \u00e8 circa 6,38 volte quella di Giove. Come accade per la gran parte degli esopianeti a lungo periodo conosciuti, 109 Piscium b ha un'eccentricit\u00e0 orbitale maggiore di quella di Giove.\nIl pianeta \u00e8 situato all'interno della zona abitabile della propria stella, e gli scienziati pensano che la temperatura del pianeta si aggiri sui 280 K, di cui 264 provverrebbero dall'irraggiamento della stella, mentre almeno 10-20 K da una fonte di energia interna. \nLe prime misure astrometriche hanno ipotizzato che l'inclinazione dell'orbita dovesse essere di 170,3\u00ba, il che faceva presupporre che l'oggetto avesse una massa effettiva 38 volte quella di Giove, quindi che si trattasse di una nana bruna. Le successive analisi indicarono per\u00f2 che la precisione delle misurazioni era piuttosto scarsa; perci\u00f2 i parametri riguardanti l'inclinazione orbitale e la massa effettiva rimangono sconosciuti."}
{"id": "1473759", "revid": "767487", "url": "https://it.wikipedia.org/wiki?curid=1473759", "title": "4FUN", "text": "I 4FUN sono un gruppo musicale lituano. Il genere di musica suonato \u00e8 molto ampio e spazia dal rock, pop rock, al country.\nIl gruppo \u00e8 stato creato nel 2001, ed hanno partecipato a numerosi festival canori, fra cui il pi\u00f9 rinomato il Visaginas Country festival. Hanno partecipato tre volte alla selezione nazionale Lituana per l'Eurovision Song Contest: nel 2005 e nel 2006 non ce l'hanno fatta, hanno vinto nel 2007."}
{"id": "1473761", "revid": "2014155", "url": "https://it.wikipedia.org/wiki?curid=1473761", "title": "Marco Giulio Gessio Marciano", "text": "Gessio Marciano era originario di Arca Caesarea in Siria (moderna Arqa in Libano). La carriera di Marciano gli permise di passare all'ordine equestre e divenne magistrato.\nSi leg\u00f2 alla dinastia severiana sposando Giulia Avita Mamea, divenendone il secondo marito, la seconda figlia della potente donna siriano-romana Giulia Mesa e del nobile siriano Giulio Avito; la zia materna era l'imperatrice Giulia Domna moglie dell'imperatore Settimio Severo; i suoi cugini materni erano gli imperatori Caracalla e Geta, mentre il nipote era Eliogabalo.\nMamea diede a Marciano due figli, una bambina di nome Theoclia e un figlio di nome Marco Giulio Gessio Bassiano Alessiano, salito al trono col nome di Alessandro Severo, che nacquero e crebbero ad \"Arca Caesarea\"."}
{"id": "1473764", "revid": "1950099", "url": "https://it.wikipedia.org/wiki?curid=1473764", "title": "Warszawianka 1831 roku", "text": "Warszawianka 1831 roku o La Varsovienne (in italiano \"La canzone di Varsavia 1831\") \u00e8 una canzone scritta da Casimir Fran\u00e7ois Delavigne, con musica di Karol Kurpi\u0144ski.\nLa canzone fu scritta in sostegno alla rivolta di novembre del 1830\u20141831. Il poeta francese Casimir Delavigne fu affascinato e ispirato dalle notizie dell'insurrezione che giungevano a Parigi, e scrisse le parole, che furono tradotte in polacco dallo storico giornalista e poeta Karol Sienkiewicz (zio di Henryk Sienkiewicz).\nLa canzone \u00e8 talvolta confusa con una successiva (1905) canzone rivoluzionaria polacca con lo stesso nome (\"Warszawianka 1905 roku\") la cui musica fu utilizzata per la canzone anarchica spagnola del 1936 \"A las barricadas\".\nWarszawianka 1831 roku"}
{"id": "1473773", "revid": "287204", "url": "https://it.wikipedia.org/wiki?curid=1473773", "title": "Amway Arena", "text": "L'Amway Arena (precedentemente chiamata Orlando Arena, TD Waterhouse Centre, e The Arena in Orlando) era un palazzetto dello sport situato a Orlando, Florida, parte dell'Orlando Centroplex, un complesso di sport e intrattenimento situato nel \"downtown\" di Orlando. In passato ha ospitato le partite casalinghe degli Orlando Magic in NBA, degli Orlando Predators dell'Arena Football League e degli Orlando Sharks della Major Indoor Soccer League.\nNell'estate 2007 l'amministrazione della citt\u00e0 di Orlando approv\u00f2 il piano per la costruzione di una nuova arena, l'Amway Center, che dal 2010 \u00e8 il nuovo campo di casa per le partite dei Magic e dei Predators. L'Amway Arena \u00e8 stata chiusa il 30 settembre 2010 ed \u00e8 stata demolita con un'implosione il 25 marzo 2012."}
{"id": "1473776", "revid": "38120", "url": "https://it.wikipedia.org/wiki?curid=1473776", "title": "Claude Rains (personaggio)", "text": ""}
{"id": "1473779", "revid": "287204", "url": "https://it.wikipedia.org/wiki?curid=1473779", "title": "Michele Rapisardi", "text": "Biografia.\nNato a Catania da Giuseppe Rapisardi (1799-1853), pittore e ritrattista e da Rosaria de Luca, mostra presto viva inclinazione all'arte del disegno e, dopo la prima educazione impartita dal padre, nel 1843 ottiene dal Decurionato di Catania una pensione dell'importo di dodici ducati al mese per proseguire i propri studi per quattro anni a Roma presso lo studio del pittore messinese Natale Carta, l'Accademia di Francia a Villa Medici, e l'Accademia delle Belle Arti di San Luca.\nNel 1846 ottiene riconoscimenti ai concorsi indetti dall'Accademia dei Virtuosi al Pantheon e dall'Accademia delle Belle Arti di San Luca; l'anno successivo si trasferisce a Firenze dove riproduce, ammirato, le opere di Raffaello, Michelangelo e del Beato Angelico e dipinge soggetti storici e contemporanei (\"Federico II d'Aragona all'assedio di Messina\" e \"Angelo d'Italia\") che espone con successo alle mostre della Societ\u00e0 Promotrice delle Belle Arti., dove nel 1848 viene premiato per \"L'angelo d'Italia-Iddio lo vuole\".\nNel 1850 fa ritorno a Catania, dove ottiene una proroga della sua pensione che rappresenta l'unico mezzo di sostentamento unitamente alla vendita dei quadri di propria produzione, soggiorna a Messina per eseguire ritratti di nobili locali; nel 1851 ritorna a Firenze, partecipa all'Esposizione di Genova con \"L'ostracismo\" e alla mostra della Societ\u00e0 Promotrice delle Belle Arti fiorentina con tre quadretti di donne in costume catanese, viaggia a Venezia per ammirare le opere di Tiziano e dei grandi maestri veneziani.\nNel 1852 partecipa nuovamente all'Esposizione della Societ\u00e0 Promotrice di Firenze con sei opere (\"L'angelo della speranza\", \"Dante e Beatrice, ovvero La nullit\u00e0 del mondo\", \"Dante e Beatrice, ovvero Amore e poesia\", \"Dante a Verona presso lo Scaligero\", \"La catanese costume siciliano\", \"L'ostracismo\").\nQuesto periodo segna il raggiungimento della piena maturit\u00e0 artistica del Rapisardi.\nDal 1853 frequenta il Caff\u00e8 Michelangiolo, ritrovo degli artisti che nel 1855 daranno luogo alla corrente dei Macchiaioli e viene incaricato di dipingerne le pareti con due ritratti (\"Michelangelo\" e \"La Venere modesta\"); partecipa inoltre, con riscontri negativi dai critici del tempo, all'Esposizione della Societ\u00e0 Promotrice di Firenze con \"Uno sguardo a Venezia attraverso cinque secoli\", \"La fuga di Bianca Cappello\", \"Un artista\" e \"Costume siciliano\" e l'anno successivo, turbato dalla morte dell'amato padre, con \"Il trovatore cacciato in bando\" e \"Le vergini di Sion\".\nNel 1855 viene scelto dalla Commissione governativa Toscana per partecipare all'Esposizione Universale di Parigi con \"I primi novellatori italiani alla Corte di Federico II in Sicilia\", dipinto che gli vale la Medaglia d'oro della Societ\u00e0 Promotrice delle belle arti e la Medaglia al merito all'Esposizione Nazionale di Firenze del 1861, dove inoltre espone \"San Benedetto benedice San Placido\", \"Le Vergini di Sion\". \"La Margherita\", \"La Gondola veneziana\" ed \u00e8 nominato giurato per la classe della scultura.\nRaggiunta Catania per radunarsi con la famiglia, nel frattempo riparatasi dalla peste a Mascalucia, esegue una serie di dipinti presso la locale Chiesa di San Vito Martire, patrono del paese.\nTornato a Firenze, si aggiudica la Medaglia d'oro della Societ\u00e0 Promotrice delle belle arti per \"Scena veneziana (La seduzione)\", dove nel 1857 espone uno dei dipinti pi\u00f9 noti \"L'edera\" (premiato con la medaglia d'argento), opera successivamente ripresa da Tranquillo Cremona che si ispira all'ideale romantico della tenacia avvolgente dell'amore, oltre a \"L'infelice\" e \"I fuochi fatui\".\nLa sua produzione artistica raggiunge l'apice tra il 1858 e il 1861: tra le principali opere \"San Benedetto\", \"La cena in Emmaus\", \"Il sacrificio di Gedeone\", \"Il Cuor di Ges\u00f9\", \"La margherita\", \"Venere\", \"L'abbondanza\", \"Bianco fiorentino che difende la figlia da un Nero\", \"Federico Barbarossa vinto dalla Lega Lombarda\", \"La disillusa\", \"Ofelia\".\nNel 1860 \u00e8 a Parigi in compagnia di Auguste Gendron, nel 1862 partecipa alla Promotrice di Firenze con \"Gli amanti fiorentini\", viene eletto socio onorario dell'Accademia di Belle Arti di Milano: in questo periodo dipinge \"Amor pensieroso\", \"Amor spensierato\", \"Costume catanese\", \"Calendimaggio\", \"Le castellane e l'indovina\" e l'opera a oggi pi\u00f9 nota, \"I vespri siciliani\", capolavoro rimasto incompiuto a causa delle numerosissime commissioni pervenutegli, a testimonianza della notoriet\u00e0 raggiunta dal Rapisardi in questo periodo.\nVerso la fine del 1864, su proposta del Ministero della Pubblica Istruzione, viene nominato Cavaliere dei Santi Maurizio e Lazzaro, nel 1865 partecipa all'Esposizione della Societ\u00e0 d'incoraggiamento alle arti con \"Paese\", \"Le castellane e l'indovina\", \"Marina\", \"Figura\", \"Calendimaggio\", \"Casa rustica\", \"Ofelia pazza\" (esposta all'Esposizione Universale di Parigi del 1867) e viene nominato Socio d'onore dell'Istituto di Belle Arti di Bologna.\nNel 1868 partecipa all'Esposizione della Societ\u00e0 d'incoraggiamento di Firenze con \"Un capriccio\", \"La prima sventura di Luigi Camoens\", \"Una testa di donna\", nel 1869 viene nominato professore dell'Accademia delle Arti del Disegno di Firenze e nel 1873 partecipa all'Esposizione Universale di Vienna con \"Le maggiolate\", mentre nel 1876 viene nominato Cavaliere della Corona d'Italia.\nDipinti di rilievo di questo periodo sono: \"Caterina de' Medici e l'astrologo\", \"Il trovatore\", \"Marianna e il paggio\", \"Amor contrastato\" , \"Costume del quattrocento\", \"Arcana parola\", \"Odalisca\", \"La corte d'amore della contessa di Sciampagna\", \"Fanciulla americana\", \"Marianna e il paggio\", \"Leonardo da Vinci che schizza dal vero alcune figure\", \"Apoteosi di Bellini\", \"L' Egiziana moderna\", \"Margherita e Fausto\", \"Se fossi ricca!\", \"Donna che legge\".\nMuore il 19 dicembre 1886 a seguito dell'aggravarsi di patologie polmonari pregresse: \u00e8 sepolto nel Cimitero monumentale della Ven. Arciconfraternita della Misericordia di Firenze, il Camposanto dei \"Pinti\".\nNella strada in cui ha abitato a Catania (via Coppola, angolo via Antonino di Sangiuliano) \u00e8 affissa una targa marmorea: \nNel 1990 \u00e8 allestita la mostra \"Michele Rapisardi nelle collezioni catanesi\" presso il Monastero dei Benedettini di Catania.\nStile e Opere principali.\nDi formazione neoclassica, Rapisardi \u00e8 grande studioso e ammiratore delle opere di Raffaello e Tiziano.\nLa sua conoscenza personale degli esponenti Macchiaioli, testimoniata dalla frequentazione del Caff\u00e8 Michelangiolo, non esercita particolare influenza sulla sua arte, tesa alla tradizionale ricerca romantica del \"bello naturale\" dettato da uno studio scrupoloso ed esatto della natura e dalla sua imitazione.\nI soggetti sono inizialmente di origine storica, in particolare medievale (l'amico Telemaco Signorini, artista di spicco dei Macchiaioli lo defisce un \u201cpittore di romanticismo feudale\u201d); la frequentazione con Auguste Gendron, allievo di Paul Delaroche nel suo soggiorno parigino del 1860 lo conduce a una pittura intrisa di valori sensuali e onirici, che caratterizzano l'ultima fase della sua produzione artistica con il progressivo abbandono del romanticismo storico.\nL'opera maggiormente riconosciuta dalla critica, sebbene rimasta incompiuta, \u00e8 \"I Vespri Siciliani\", tema gi\u00e0 molto diffuso (ad esempio, \"I vespri siciliani\" di Francesco Hayez) e tratto dal libro \"La guerra del Vespro siciliano\" di Michele Amari del 1842, che riporta la rivolta dei 1282 dei siciliani contro gli angioini.\nLa scena descrive la reazione della folla all'oltraggio subito da una giovane palermitana, che si concretizza nell'uccisione del soldato francese responsabile della violenza e Rapisardi la rappresenta \"en plein air\", alla stregua dei Macchiaioli."}
{"id": "1473796", "revid": "287204", "url": "https://it.wikipedia.org/wiki?curid=1473796", "title": "Gneo Cornelio Lentulo l'Augure", "text": "Biografia.\nOrigini familiari.\nDella famiglia dei Cornelii. Era probabilmente figlio di Gneo Cornelio Lentulo Clodiano, pretore del 59 a.C., e nipote di Gneo Cornelio Lentulo Clodiano, console nel 72 a.C.. Non ebbe eredi e figli.\nCarriera politica.\nRicopr\u00ec la carica di augure alcuni anni prima di diventare console nel 14 a.C.. Sempre nel corso di quest'anno divenne presidente del collegio degli Arvali.\nLe campagne contro i Geto-Daci (6 a.C.-11 d.C.).\nIn un periodo non specificato, ipotizzabile attorno al 6 a.C.-11 d.C. combatt\u00e9 contro i Geti, i Sarmati ed i Daci. Il fine di queste campagne potrebbe essere stato quello di isolare il potente regno dei Marcomanni di Maroboduo sul suo lato orientale, separandolo dall'altro potente e vicino regno dei Daci. L'obbiettivo finale del piano strategico di Augusto era quello di occupare la Boemia, in un piano che prevedeva la sottomissione della Germania Magna, portando i confini imperiali fino al fiume Elba.\nNel corso di queste campagne riusc\u00ec a respingere i Daci al di l\u00e0 del Danubio ed a costruire, gi\u00e0 a quel tempo lungo la riva destra del fiume, presidi semi-permanenti per controllare i movimenti futuri di questo popolo. Queste operazioni si verificarono lungo il limes delle future provincie di Mesia superiore e Pannonia inferiore (a nord di Sirmio e ad est di Singidunum).\nIn Asia ed a Roma.\nOttenne un proconsolato nella provincia d'Asia attorno al 2-1 a.C., e nel corso della sommossa delle legioni del 14 avvenuta in Pannonia e Dalmazia aiut\u00f2 Druso minore, figlio di Tiberio a porre fine alla rivolta. Nel 22 durante il processo a Gaio Giunio Silano, proconsole d'Asia, una volta stabilita la colpa di quest'ultimo che aveva approfittato dell'incarico per arricchirsi, Lentulo propose al princeps, Tiberio di separare nella confisca dei beni, le sostanze della madre, donna della gens Azia, in modo che questi beni dovessero essere resi al figlio di Silano. E Tiberio accett\u00f2 la proposta. Di questo personaggio abbiamo inoltre notizia anche da Tertulliano, secondo il quale Lentulo si espresse contro l'abbigliamento ed i costumi delle donne romane del suo tempo.\nGli ultimi anni (24-25).\nPochi anni pi\u00f9 tardi, nel 24, Lentulo fu accusato di tradimento nei confronti dell'imperatore ma poco dopo fu liberato da ogni sospetto, e l'anno seguente mor\u00ec (nel 25).\nSeneca rivela che la fonte della enorme ricchezza di Lentulo fu dovuta soprattutto a Tiberio, tanto che alla sua morte lasci\u00f2 allo stesso Princeps 400 milioni di sesterzi, poich\u00e9 non aveva eredi."}
{"id": "1473797", "revid": "767487", "url": "https://it.wikipedia.org/wiki?curid=1473797", "title": "I Kings", "text": "I Kings, sono un gruppo beat italiano, considerato dagli esperti del settore \u00abuna delle migliori band del periodo\u00bb e tra i principali esponenti della prima ondata del beat italiano..\nStoria del gruppo.\nLe origini.\nI Kings si formano a Verona nel 1961 con il nome \"The Angels\", Sono uno dei tanti complessi italiani che nascono per suonare il rock and roll e che presto verranno influenzati dal beat di provenienza inglese, molto numerosi nella citt\u00e0 scaligera (al punto che, anni dopo, i Gatti di Vicolo Miracoli dedicheranno anche una canzone alla scena musicale veronese degli anni sessanta, la celebre \"Verona Beat\").\nLa prima formazione \u00e8 composta da Ennio Ottofaro, Dario De Santi, Franco Busini e Marcello Butturini, e si trovano a provare in una cantina di propriet\u00e0 del padre di Ennio (di professione artigiano e che la usa come magazzino per il proprio lavoro), in via Muro Padri: il repertorio \u00e8 costituito da cover, per lo pi\u00f9 strumentali dei Ventures (il celebre gruppo surf americano di \"Hawaii Five-O\" e di \"Surf rider\", guidato da Nokie Edwards, e che diede addirittura il suo nome ad un tipo di chitarra Mosrite) di Dick Dale e degli Shadows (il gruppo inglese di \"Apache\", che accompagnava anche Cliff Richard), in quanto il punto debole del complesso \u00e8 la voce solista; iniziano comunque le prime esibizioni.\nDopo il cambiamento del nome del gruppo in \"Kings\", alla fine dell'anno Ennio ha la possibilit\u00e0 di ascoltare un cantante tredicenne molto dotato vocalmente, Eugenio Zambelli, che ha gi\u00e0 riscosso qualche successo in alcune manifestazioni locali, e gli propone di entrare nel complesso come voce solista: da questo momento la carriera del gruppo decolla, e dopo la sostituzione del bassista Butturini con Damiano Pelanda (che ha esperienza come orchestrale in navi da crociera) iniziano le esibizioni in tutto il nord Italia.\nNel 1963 i Kings partecipano alla seconda edizione del Festival degli sconosciuti di Ariccia (vinto l'anno prima da Rita Pavone), arrivando al primo posto: Teddy Reno rimane colpito dalla voce del cantante, e propone quindi ad Eugenio un contratto con l'ARC con il nome d'arte di Dino, mentre i Kings vengono scritturati come gruppo con contratto apposito. Nel gruppo entrano due componenti degli \"Storms\" (altra band veronese), il batterista Pierpaolo Adda ed il chitarrista Gilberto Storari in sostituzione di De Santi e Busini.\nCon questa formazione il gruppo partecipa a tutti i primi 45 giri di Dino ed al primo album, Dino, inoltre accompagna il cantante in tutte le sue esibizioni dal vivo, e non, partecipa agli arrangiamenti dei brani ed appare con lui in La congiuntura di Ettore Scola (con Vittorio Gassman e Joan Collins), eseguendo la canzone \"Amico va, e prima ancora appaiono per la prima volta in televisione nella famosa trasmissione di Mike Bongiorno \" La Fiera Dei Sogni\", il seguito di \" Lascia o Raddoppia\".\"\nQuando Dino deve registrare la canzone \"Il ballo della bussola\" la casa discografica sceglie l'arrangiamento del maestro Ennio Morricone e non quello, decisamente pi\u00f9 rock, dei Kings , e Dino, posto davanti alla scelta impostagli dalla casa discografica, si deve adeguare, con naturale disappunto dei Kings. La rottura fra il cantante e il gruppo avviene a seguito della non volont\u00e0 di Dino di proseguire con gli accordi economici stabiliti in precedenza, costringendo i Kings a non accettare la nuova proposta economica di Dino che penalizza fortemente il gruppo.\nQUESTA E' LA VERSIONE UFFICIALE DESCRITTA DA CHI I FATTI E LE VICENDE SOPRACITATE LE HA VISSUTE IN PRIMA PERSONA !\nLa carriera autonoma\nSiamo nel 1965: Damiano Pelanda non se la sente di continuare ed abbandona il complesso, che lo sostituisce con un musicista americano di Boston, Andy De Bruyn, mentre alla voce viene ingaggiato un cantante, Renato Bernuzzi, che ha gi\u00e0 pubblicato due 45 giri con la Durium come voce solista del gruppo dei Misfits (tra cui \"Ricordando i tuoi baci\", cover di \"Fifty tears for every kiss\" di Cliff Richard e \"Sei la sola\", cover della celebre \"Oh, pretty woman\" di Roy Orbison).\nIl debutto discografico avviene con la Durium, con la produzione di Luciano Giacotto, ed ha un sapore decisamente \"rock/beat\", ben adatto alla voce di Renato Bernuzzi. Il primo 45 giri comprende due \"cover\": \"Fai quello che vuoi\" e \"Ma non \u00e8 giusto\", versioni italiane di \"Time Is On My Side\" dei Rolling Stones e \"She's Not There\" degli Zombies. Ma, dopo pochi mesi, il gruppo inizia a creare un repertorio proprio, alternando canzoni originali ad altre cover vicine al folk rock (ad esempio \"La risposta\", versione italiana di \"Blowin' in the Wind\", \"Bambina non sono io\", traduzione di \"It Ain't Me Babe\" e \"If You Gotta Go, Go Now\", tutti brani di Bob Dylan), contribuendo alla diffusione di questo genere in Italia.\nDopo il primo 45 giri, ne seguono altri altri due, uno dei quali comprende \"Trovane un altro\", brano dalle sonorit\u00e0 garage, decisamente ispirato dalle prime produzioni dei britannici Kinks. Questo primo periodo dell'attivit\u00e0 dei Kings si conclude con la pubblicazione del loro album omonimo, in cui sono contenute le sei canzoni gi\u00e0 uscite sui singoli e sei nuove incisioni, tra cui \"Il ballo della bussola\" (con il titolo accorciato in \"La bussola\") ed una loro versione di \"Io ho in mente te\".\nEd \u00e8 appunto con questo brano, che deve essere pubblicato su 45 giri, che i Kings devono partecipare al Cantagiro del 1966: ma la Dischi Ricordi, proprietaria dei diritti della canzone (cover di \"You Were On My Mind\" scritta da Sylvia Fricker del duo folk Ian &amp; Sylvia per i We Five, ma nota soprattutto per la versione di Barry McGuire) si oppone, facendo incidere la canzone all'Equipe 84 (che vince il Cantagiro), ed il gruppo, dovendo sostituire in fretta il brano, compone una canzone, \"Cerca\" (firmata da Ottofaro e Adda) con cui partecipa con discreto successo alla manifestazione.\nI Kings vengono quindi chiamati da Ciao amici per suonare ai raduni organizzati dalla rivista; suonano inoltre come gruppo di spalla nella tourn\u00e9e di Antoine, ed appaiono nella pellicola Per un pugno di canzoni.\nlo scioglimento.\nNel dicembre del 1966 I Kings incidono la canzone \"Caff\u00e8 amaro\", scritta sempre dal binomio Ottofaro-Adda, convinti che questo sar\u00e0 il brano che rilancer\u00e0 definitivamente il gruppo. In realt\u00e0 questa canzone, nella quale i veronesi riconoscono il loro inno generazionale, non riesce a raccogliere i frutti sperati in quanto nel gennaio del 1967 il batterista Pierpaolo Adda deve partire per il servizio militare ma continua comunque l'attivit\u00e0 trovando un sostituto in Luciano Tassinari.\nDopo pochi mesi anche Andy De Bruyn lascia il gruppo, e rientra come bassista Damiano Pelanda. Questa \u00e8 la formazione che continua l'attivit\u00e0 fino alla fine dell'estate '67, ma che non incide nessun nuovo brano.\nI componenti del gruppo ne decidono lo scioglimento a settembre 1967, come tantissimi altri gruppi pi\u00f9 blasonati, in quanto inizia l'Era delle discoteche che porta ad un radicale cambiamento nel settore dei locali di intrattenimento musicale.\nIl cantante Renato Bernuzzi continua invece l'attivit\u00e0 come solista per alcuni anni con la denominazione \"Renato dei Kings\", per poi dedicarsi all'attivit\u00e0 di organizzatore di concerti e di karaoke man, mentre Pierpaolo Adda e Ennio Ottofaro si dedicano all'attivit\u00e0 di produttori per il gruppo degli Alpha Centauri, lavorando alla Numero Uno con Lucio Battisti.\nIl ritorno.\nDopo alcuni anni in cui i musicisti si perdono di vista, nel 1975 tornano a suonare assieme, con Damiano Pelanda al basso al posto di Andy De Bruyn, al Lem di Verona per lo spettacolo revival \"Lem 6266\" e nel 1983 in occasione della manifestazione \"Verona beat,\" ideata e organizzata da RENATO ed altri amici. I Kings riprendono dopo un silenzio durato otto anni a suonare e ad esibirsi dal vivo (la formazione \u00e8 costituita da Bernuzzi, Pelanda, Ottofaro, Adda e Storari).\nSeppur saltuariamente, il gruppo si riunir\u00e0 ancora per partecipare ad altri spettacoli, spinto anche dal riscontro ottenuto dalla ristampa su CD del loro album."}
{"id": "1473800", "revid": "709565", "url": "https://it.wikipedia.org/wiki?curid=1473800", "title": "Ball Arena", "text": "La Ball Arena, soprannominata The Can, \u00e8 un impianto polifunzionale situato a Denver in Colorado negli USA. L'edificio viene usato principalmente per le partite in casa dai Denver Nuggets della NBA, dai Colorado Avalanche della NHL, dai Colorado Mammoth della NLL e dai Colorado Crush della AFL. Quando l'arena non viene usata per eventi sportivi vengono organizzate diverse tipologie di eventi quali concerti, convegni aziendali e registrazioni di programmi televisivi.\nStoria.\nIl Ball Arena fu costruito nell'ambito di un progetto di miglioramento delle strutture sportive di Denver della durata di 6 anni, che ha portato alla costruzione anche del Coors Field, casa dei Colorado Rockies (MLB), e del Broncos Stadium at Mile High, lo stadio dove giocano i Denver Broncos (NFL). Prima della costruzione di quest'arena, i Denver Nuggets e i Colorado Avalanche giocavano nella McNichols Sports Arena, demolita nel 1999 per costruire il parcheggio del vicino stadio di football.\nIl Ball Arena venne inaugurato nell'Ottobre 1999 con un concerto di C\u00e9line Dion. Ha ospitato nel 2001 l'NHL All-Star Game e le finali di Stanley Cup tra i New Jersey Devils e i Colorado Avalanche, che vincendo qui Gara-7 del 9 giugno per 3-1 conquistarono il loro secondo titolo NHL. Nel 2005 \u00e8 stato sede dell'NBA All-Star Game. Il Centrix Financial Grand Prix of Denver, gara del campionato Champ Car, si \u00e8 svolto nel parcheggio dell'arena dal 2002 al 2006.\nInsieme al Empower Field at Mile High ha ospitato il congresso nazionale del Partito Democratico statunitense nel 2008.\nDenver Debacle.\nDurante la programmazione delle arene per gli spettacoli del 2009 di Monday Night Raw, la WWE aveva preso accordi con il Pepsi Center di Denver per la diretta del 25 maggio. Lo show rosso della federazione mancava da tempo nella capitale del Colorado e dunque, come previsto, i biglietti per lo spettacolo andarono a ruba, arrivando vicini al \"tutto esaurito\" gi\u00e0 dopo poche settimane dalla messa in vendita dei biglietti. Ma qualcosa non and\u00f2 come previsto.\nLa stagione agonistica della NBA, ovvero il campionato statunitense di basket, entr\u00f2 nel vivo nella met\u00e0 di Aprile, quando iniziarono i play-off del girone Ovest. I Denver Nuggets, squadra di pallacanestro di Denver, si mostrarono molto pi\u00f9 forti di quanto si potesse immaginare, arrivando addirittura secondi nella Regular Season. La corsa verso il titolo NBA continu\u00f2 nei Play-Off, dove la squadra di Denver elimin\u00f2, contro ogni pronostico, prima i New Orleans Hornets e successivamente i Dallas Mavericks, entrambi con uno scarto di 4-1, guadagnandosi cos\u00ec l'accesso alle Conferences Finals (semifinale NBA) contro i Los Angeles Lakers.\nA questo punto il calendario NBA prevedeva che le prime due gare sarebbero state giocate al Staples Center, casa dei Lakers, il 19 maggio ed il 21 maggio, mentre le successive due al Pepsi Center di Denver, rispettivamente il 23 maggio ed il 25 maggio, data in cui in quell'arena era prevista la diretta della puntata di RAW.\nLa situazione era dunque complicata e di difficile risoluzione. La puntata di RAW e la Gara 4 delle Conferences Finals si sarebbero dovute disputare nello stesso giorno e nella stessa arena, e lo spostamento di una di queste due rassegne sarebbe stato alquanto complesso. I Denver Nuggets si trovavano con l'obbligo di giocare nel Pepsi Center, pena la perdita della partita, mentre la WWE aveva gi\u00e0 fatto registrare il tutto esaurito per quella puntata. Vince McMahon successivamente afferm\u00f2 che il presidente dei Nuggets, Stan Kroenke, aveva concesso il Pepsi Center alla WWE perch\u00e9, nonostante la costruzione di una grande squadra, non avrebbe immaginato di essere ancora in gara coi Nuggets il 25 maggio.\nLa WWE cerc\u00f2 cos\u00ec una soluzione alternativa. Inizialmente si pens\u00f2 di registrare la puntata di Raw prima della partita, ma il tempo materiale sarebbe stato troppo poco, poi si pens\u00f2 di spostare la puntata al Denver Coliseum, ma l'arena era troppo piccola per contenere tutti i possessori dei biglietti per lo show. La cancellazione della puntata sembrava allora imminente, condannando la federazione a rivoluzionare il programma preparato in vista del prossimo pay-per-view, Extreme Rules. Ma quando si stavano per perdere le speranze, Vince McMahon decise che quella puntata sarebbe andata in onda ad ogni costo, anche in un qualsiasi parcheggio. La federazione ricevette cos\u00ec delle offerte per ospitare la puntata del 25 maggio dallo Staples Center di Los Angeles e dal Madison Square Garden di New York. Queste localit\u00e0 per\u00f2 erano troppo lontane per garantire ai possessori dei biglietti di raggiungere le arene, cos\u00ec la WWE ipotizz\u00f2 uno spostamento della puntata a Colorado Springs, non molto distante da Denver.\nIl 21 maggio la WWE decise di accettare l'offerta pervenuta da Los Angeles, spostando la diretta di Monday Night Raw allo Staples Center, annunciando regolarmente come evento principale un 10-man Tag Team Match fra il campione WWE Randy Orton, Cody Rhodes, Ted DiBiase, The Miz e Big Show contro Batista, John Cena, Jerry Lawler, il campione degli Stati Uniti MVP e un quinto atleta sconosciuto, rivelatosi poi Mr. Kennedy.\nAi fan di Denver che avevano gi\u00e0 acquistato il biglietto la WWE ha dato l'opportunit\u00e0 di farsi rimborsare il biglietto o di cambiare il proprio biglietto con quello dell'house show che si terr\u00e0 al Denver Coliseum il 7 agosto.\nDopo circa tre anni da questo fatto, il 9 luglio 2012, il \"Monday Night Raw\" fece ritorno al Ball Arena."}
{"id": "1473811", "revid": "104458", "url": "https://it.wikipedia.org/wiki?curid=1473811", "title": "Servio Sulpicio Galba", "text": ""}
{"id": "1473815", "revid": "965226", "url": "https://it.wikipedia.org/wiki?curid=1473815", "title": "Ablativo assoluto", "text": "L'ablativo assoluto \u00e8 un costrutto della lingua latina, formato da un sostantivo o un pronome, in funzione di soggetto, e un participio presente o perfetto (talvolta anche futuro), che funge da predicato, concordati in caso \"ablativo\".\nQuesta struttura costituisce in forma sintetica e implicita una proposizione ordinata che pu\u00f2 esprimere molteplici valori, perlopi\u00f9 temporale e causale, ma anche concessivo, condizionale, ecc. \u00c8 definito \"absolutus\", cio\u00e8 \u00absciolto\u00bb, perch\u00e9 \u00e8 fondamentalmente autonomo rispetto alla proposizione reggente: ci\u00f2 significa che il soggetto dell'ablativo assoluto deve essere diverso dal soggetto della reggente e che la reggente non deve avere alcun legame grammaticale con la subordinata, cio\u00e8 non deve contenere un pronome che richiami il soggetto posto in ablativo (altrimenti diventerebbe un \"participio congiunto\").\nUso dei tempi.\nPer quanto riguarda l'uso dei tempi del participio:\nNei casi in cui non si pu\u00f2 usare l'ablativo assoluto, il latino generalmente fa ricorso ad altri costrutti, come quello del cum narrativo o al participio congiunto.\nIn italiano, l'ablativo assoluto pu\u00f2 essere reso in forma implicita con il gerundio o il participio, con una proposizione di vario tipo, ma talvolta pu\u00f2 essere reso anche con un \"sostantivo\":\ndiis iuvantibus \nme absente \nregibus exactis \nmortuo Caesare \n\"con l'aiuto degli dei\" \n\"durante la mia assenza\" \n\"dopo la cacciata dei re\" \n\"dopo la morte di Cesare\" \nlett. \u00abaiutandoci gli dei\u00bb \nlett. \u00abmentre ero io assente\u00bb \nlett. \u00abcacciati i re\u00bb \nlett. \u00abmorto Cesare\u00bb \nParticolarit\u00e0 sull'uso dell'ablativo assoluto.\nCicerone consule \nHannibale duce \ndiis invitis \ncaelo sereno \nnatura duce \n\"sotto il consolato di Cicerone\" \n\"sotto il comando di Annibale\" \n\"contro il volere degli dei\" \n\"a ciel sereno\" \n\"sotto la guida della natura\" \nlett. \u00abessendo console Cicerone\u00bb \nlett. \u00abessendo comandante Annibale\u00bb \nlett. \u00abessendo gli dei contrari\u00bb \nlett. \u00abessendo il ciel sereno\u00bb \nlett. \u00abessendo guida la natura\u00bb \nNota storica.\n\u00c8 interessante notare che la fortunata denominazione di ablativo assoluto fu fissata da Pierre H\u00e9lie (grammatico francese della fine del XII secolo) che a sua volta l'aveva ricavata da Prisciano che dal greco ap\u00f2lutos aveva tratto absolutus per designare un caso indipendente dall'altro. A questo proposito \u00e8 utile consultare la comunicazione di Concetto Marchesi, \"Due grammatici latini del medio evo\", pubblicata nel \"Bullettino della Societ\u00e0 filologica romana\" N.12, Unione Tipografica Cooperativa, Perugia, 1910."}
{"id": "1473819", "revid": "1431409", "url": "https://it.wikipedia.org/wiki?curid=1473819", "title": "Craig Gordon", "text": "Caratteristiche tecniche.\nPortiere agile e reattivo tra i pali, dotato di ottimi riflessi. In grado di guidare con autorevolezza il reparto arretrato, tra le sue doti spicca la capacit\u00e0 di neutralizzare i tiri dagli undici metri.\nCon l'arrivo di Brendan Rodgers sulla panchina del Celtic, impara ad interpretare il ruolo in maniera moderna; costruendo il gioco dalle retrovie agendo da libero aggiunto, non limitando pi\u00f9 il proprio raggio d'azione alla sola area di rigore.\nCarriera.\nClub.\nMuove i suoi primi passi nelle giovanili degli Hearts. L'8 agosto 2007 lascia gli Hearts - di cui \u00e8 stato anche capitano - con cui ha sollevato la Coppa di Scozia nel 2006 contro il Gretna, respingendo un rigore decisivo a Derek Townsley alla lotteria degli undici metri nella finale giocata ad Hampden Park, firmando un contratto di 5 anni con il in cambio di 9 milioni di sterline (cifra record all'epoca in Inghilterra per un portiere).\nEsordisce in Premier League l'11 agosto contro il (1-0 a favore dei \"Black Cats\"). Il 18 dicembre 2010 una sua parata a distanza ravvicinata - circa un metro - su un tiro di Zat Knight nell'incontro disputato contro il Bolton, verr\u00e0 premiata nel 2012 come \"Best Save\" nella storia ventennale (venne inaugurata nel 1992) della Premier League.\nComplici i numerosi infortuni - tra cui uno grave al ginocchio, che lo tiene fermo otto mesi - che lo relegano in panchina a favore di Simon Mignolet, il 19 maggio 2012 il tecnico Martin O'Neill comunica la decisione di non proseguire il rapporto contrattuale con l'estremo difensore scozzese.\nRistabilitosi dai problemi al ginocchio, il 3 luglio 2014 - dopo due anni di inattivit\u00e0, in cui aveva preso in considerazione l'idea di ritirarsi - firma un biennale con opzione di rinnovo con il Celtic. Nominato titolare tra i pali in seguito alla partenza di Fraser Forster, nell'arco della stagione si rende autore di ottime prestazioni - sia nelle competizioni domestiche, che in Europa; che gli valgono il ritorno in nazionale a distanza di quattro anni - contribuendo al \"double\" domestico degli scozzesi, che a fine stagione si laureano campioni di Scozia - grazie anche all'estremo difensore scozzese, che mette a referto 20 \"clean sheet\" in 33 incontri disputati, di cui otto consecutive tra dicembre e marzo - e vincitori della Coppa di Lega.\nIl 23 agosto 2016 respinge un calcio di rigore a Maharan Radi nella partita di ritorno dei preliminari di Champions League. L'incontro terminer\u00e0 2-0 per l'Hapoel Be'er Sheva, ma la parata dello scozzese permetter\u00e0 al Celtic - in virt\u00f9 della vittoria ottenuta all'andata per 5-2 - di accedere alla fase a gironi della rassegna europea, a distanza di tre anni.\nNel 2017 contribuisce ad uno storico \"treble\" domestico raggiunto con gli \"Hoops\" da imbattuto - non accadeva dal 1899, ma il campionato vinto all'epoca dai Rangers prevedeva 18 giornate - ottenendo una striscia positiva di 47 incontri, vincendo il campionato, la Coppa di Scozia e la Coppa di Lega.\nIl 29 giugno 2020 si trasferisce agli Hearts, club nel quale aveva disputato 5 stagioni tra il 2002 e il 2007, firmando un contratto biennale.\nNazionale.\nEsordisce in nazionale il 30 maggio 2004 contro il Trinidad e Tobago. Prima scelta tra i pali della selezione scozzese sotto la guida dei CT Vogts e Smith, nel 2010 - alle prese con diversi problemi fisici - perde il posto a favore di Allan McGregor e David Marshall.\nSuperati gli infortuni, nel 2014 - alla luce delle prestazioni fornite con il Celtic - il CT Gordon Strachan lo richiama in nazionale a distanza di quattro anni.\nStatistiche.\nPresenze e reti nei club.\n\"Statistiche aggiornate al 30 aprile 2021.\""}
{"id": "1473820", "revid": "1573940", "url": "https://it.wikipedia.org/wiki?curid=1473820", "title": "Trichechus inunguis", "text": "Il lamantino delle Amazzoni (\"Trichechus inunguis\" ()), anche noto come lamantino amazzonico, \u00e8 una specie di lamantino appartenente alla famiglia Trichechidae, originario del bacino amazzonico di Brasile, Per\u00f9, Bolivia, Colombia, Ecuador e Venezuela. Questa specie \u00e8 caratterizzata da una pelle sottile, rugosa, di colore brunastro o grigio scuro, con peli sottili sparsi sul corpo e macchie bianche sparse sul petto. Tra tutte le specie di lamantino viventi, il lamantino delle Amazzoni \u00e8 il pi\u00f9 piccolo.\nDescrizione.\nIl lamantino delle Amazzoni \u00e8 la specie pi\u00f9 piccola di lamantino, e le sue dimensioni e il suo peso sono variabili tra maschi e femmine, ed esemplari allevati in cattivit\u00e0 o liberi: i maschi in cattivit\u00e0 raggiungono una lunghezza di circa 0,76-2,55 metri per un peso di 7,5-346,5 kg, mentre le femmine in cattivit\u00e0 raggiungono una lunghezza di 0,71-2,66 metri, per un peso di 8,1-379,5 kg. Gli esemplari in natura, in genere, raggiungono una lunghezza di 1,62-2,30 metri, per un peso di 120,0-270,0 kg. Il peso massimo effettivo che i lamantini delle Amazzoni possono raggiungere \u00e8 di 379,5 kg. I cuccioli alla nascita pesano 10-15 kg, e sono lunghi dagli 85 ai 105 centimetri. I lamantini delle Amazzoni aumentano di lunghezza di circa 1,6-2,0 millimetri al giorno. Questa lunghezza viene misurata lungo la curvatura del corpo, quindi la lunghezza totale pu\u00f2 variare da individuo a individuo. I neonati guadagnano in media un chilogrammo a settimana.\nI lamantini delle Amazzoni sono grandi mammiferi acquatici di forma cilindrica, con arti anteriori modificati in pinne, privi di arti posteriori liberi, mentre la parte posteriore del corpo finisce in una coda a pagaia piatta e arrotondata orizzontalmente. Le pinne anteriori sono molto flessibili e sono utilizzate per aiutarsi a muoversi sul fondale, scavare, toccare e persino abbracciare altri lamantini, spostare il cibo e pulire la bocca. Il labbro superiore del lamantino \u00e8 modificato in una grande superficie ispida, profondamente divisa, e mentre si ciba \u00e8 in grado di muovere indipendentemente ogni lato delle labbra. La colorazione di questa specie \u00e8 generalmente grigio scura, con macchie bianco-rosate sul ventre.\nCome tutti i lamantini, questi animali hanno denti polifodonti, che vengono continuamente sostituiti orizzontalmente dalla porzione posteriore della mascella alla porzione anteriore per tutta la vita, un tratto unico tra i mammiferi. Solo i parenti viventi pi\u00f9 prossimi dell'ordine Sirenia, gli elefanti, mostrano una caratteristica sostituzione dei denti simile, sebbene negli elefanti la sostituzione dei denti sia limitata. Man mano che i denti migrano anteriormente, le radici vengono riassorbite e il sottile smalto si consumer\u00e0 fino a quando il dente non verr\u00e0 completamente perso. Indicati solamente come \"denti delle guance\", nei lamantini non c'\u00e8 differenza tra molari e premolari, e non possiedono incisivi o canini. Questi denti migrano a una velocit\u00e0 di circa 1-2 millimetri al mese, in base ai tassi di usura e masticazione.\nIl lamantino delle Amazzoni \u00e8 privo di unghie sulle pinne, cosa che lo distingue dagli altri lamantini. Inoltre, i lamantini delle Amazzoni hanno un grado di deflessione rostrale molto piccolo (30,4\u00b0), che pu\u00f2 essere utilizzato per determinare dove l'animale si nutre. Un grado di deflessione cos\u00ec piccolo indica che l'estremit\u00e0 del muso \u00e8 pi\u00f9 diritta rispetto alla porzione posteriore della mascella. Gli animali con un maggior grado di deflessione, come i dugonghi (\"D. dugong\"), che hanno circa 70\u00b0 di deflessione, sono pi\u00f9 delle creature bentoniche, che si nutrono sul fondo marino e hanno musi che puntano quasi completamente ventralmente. Solo il lamantino africano (\"T. senegalensis\") ha una deflessione rostrale minore, di circa 25,8\u00b0. Si ritiene che ci\u00f2 massimizzi l'efficacia dell'alimentazione. Un piccolo grado di deviazione rostrale consente ai lamantini delle Amazzoni di nutrirsi in modo pi\u00f9 efficace sulla superficie dell'acqua, dove si trova gran parte del loro cibo.\nDistribuzione e habitat.\nNel 1977, un censimento del numero di lamantini delle Amazzoni stim\u00f2 una popolazione di circa 10 000 individui. Il numero di esemplari \u00e8 indeterminato, ma la popolazione sembra essere in diminuzione. Questi animali sono distribuiti principalmente in tutto il bacino del Rio delle Amazzoni nel nord del Sud America, dalle isole Maraj\u00f3, in Brasile, fino a Colombia, Per\u00f9 ed Ecuador. Occasionalmente il loro habitat si sovrappone a quello del lamantino dei Caraibi, lungo le coste del Brasile.\nI lamantini delle Amazzoni si possono trovare nella maggior parte del bacino idrografico del Rio delle Amazzoni, dai suoi rami sorgentiferi superiori in Colombia, Ecuador e Per\u00f9 fino alla foce (vicino all'isola di Maraj\u00f3), in Brasile, su un'estensione di circa sette milioni di chilometri quadrati. Tuttavia, la loro distribuzione \u00e8 irregolare, in quanto si concentrano nelle aree di foresta allagata ricche di sostanze nutritive, che coprono una superficie di circa 300 000 km\u00b2. Abitano anche nelle pianure tropicali al di sotto di 300 m s.l.m., dove sono presenti numerose piante acquatiche e semi-acquatiche; si trovano anche in acque calme e poco profonde, lontano dagli insediamenti umani.\nIl lamantino delle Amazzoni \u00e8 un animale completamente acquatico e non lascia mai l'acqua. \u00c8, inoltre, l'unico lamantino che vive esclusivamente in ambienti d'acqua dolce, prediligendo laghi e lagune connesse a grandi fiumi dove la vegetazione acquatica \u00e8 pi\u00f9 abbondante. I lamantini sono principalmente solitari, ma a volte si riuniscono in piccoli gruppi composti da un massimo di otto individui. Interi gruppi di lamantini effettuano lunghe migrazioni stagionali, spostandosi dalle aree allagate durante la stagione delle piogge a specchi d'acqua pi\u00f9 profondi durante la stagione secca.\nTra i loro predatori naturali figurano giaguari, squali e coccodrilli.\nTassonomia.\nNel 2008 lo zoologo olandese Marc van Roosmalen comunic\u00f2 la scoperta, nelle acque del fiume Aripuan\u00e3, affluente del Rio delle Amazzoni, di una nuova specie, da lui battezzata \"Trichecus pigmaeus\" (nota in inglese con il nome comune \"dwarf manatee\", cio\u00e8 \u00ablamantino nano\u00bb), di dimensioni minori rispetto a \"T. inunguis\". Le analisi del DNA di tale presunta nuova specie, tuttavia, hanno dimostrato che si tratta semplicemente di esemplari immaturi (individui giovani) di \"T. inunguis\".\nL'epiteto specifico, \"inunguis\", \u00e8 un termine latino che significa \u00absenza unghie\u00bb. Il nome del genere, \"Trichechus\", deriva dal latino e significa \u00abdotato di capelli\u00bb, in riferimento ai baffi intorno alla bocca di questi animali.\nBiologia.\nIl lamantino delle Amazzoni \u00e8 l'unico sirenide che vive esclusivamente in ambienti d'acqua dolce. La specie fa affidamento su cambiamenti nella circolazione periferica come principale meccanismo di termoregolazione, utilizzando degli sfinteri per deviare il flusso sanguigno dalle aree del corpo a stretto contatto con l'acqua. Per ridurre la perdita di calore, possiede anche uno strato di grasso sottocutaneo.\nI lamantini hanno narici (e non sfiatatoi come altri mammiferi acquatici) in grado di sigillarsi quando si immergono per tenere fuori l'acqua, riaprendosi quando l'animale torna in superficie per respirare. Sebbene i lamantini possano rimanere sott'acqua per lunghi periodi, generalmente risalgono per respirare circa ogni cinque minuti. La pi\u00f9 lunga immersione documentata di un lamantino delle Amazzoni in cattivit\u00e0 \u00e8 di 14 minuti.\nI lamantini effettuano movimenti stagionali sincronizzati con l'andamento delle inondazioni del bacino amazzonico. Durante la stagione delle piogge vivono nelle foreste e nei pascoli allagati, dove il cibo \u00e8 pi\u00f9 abbondante. Avendo la pi\u00f9 lieve deviazione rostrale tra tutti i lamantini (da 25 a 41\u00b0), il lamantino delle Amazzoni \u00e8 perfettamente adattato a nutrirsi vicino o sulla superficie dell'acqua. \u00c8 attivo sia durante le ore diurne sia durante le ore notturne. Quando si nutre sulla superficie dell'acqua, solo le narici sporgono dalla superficie.\nI lamantini delle Amazzoni e i lamantini della Florida sono gli unici lamantini noti che emettono vocalizzazioni. Sono stati osservati alcuni esemplari vocalizzare da soli e con altri esemplari, in particolare tra le femmine e i loro cuccioli.\nDieta.\nI lamantini si nutrono di una grande variet\u00e0 di piante acquatiche, tra cui aracee (specialmente \"Pistia\", alias \"lattuga d'acqua\"), erbe, \"Utricolaria\", antocerote, ninfee e, in particolare, giacinti d'acqua. Quest'ultima in particolare \u00e8 una specie invasiva al di fuori del suo areale, pertanto il lamantino delle Amazzoni \u00e8 considerato un limitatore collaterale di tale pianta. Sono stati visti anche esemplati che si nutrivano di frutti di palma caduti in acqua. Mantenendo una dieta erbivora, il lamantino ha un processo digestivo post-gastrico simile a quello del cavallo. Questi animali assumono ogni giorno una quantit\u00e0 di cibo pari a circa l'8% del loro peso corporeo.\nDurante la stagione secca di luglio-agosto, quando il livello dell'acqua inizia a scendere, alcune popolazioni si raccolgono nelle parti pi\u00f9 profonde dei grandi laghi, dove spesso rimangono fino alla fine della stagione secca a marzo. Si pensa che durante questo periodo i lamantini digiunino, sopravvivendo grazie alle loro grandi riserve di grasso e al loro basso tasso metabolico, paragonabile al 36% del normale tasso metabolico dei mammiferi placentati, che consente loro di sopravvivere fino a sette mesi nutrendosi poco o digiunando completamente.\nRiproduzione.\nIl lamantino delle Amazzoni si riproduce stagionalmente con un periodo gestazionale di 12-14 mesi e un periodo di parto prolungato. La maggior parte delle nascite avviene tra dicembre e luglio, con circa il 63% di esse tra febbraio e maggio, durante un periodo di innalzamento del livello dei fiumi nella loro regione natale. Dopo la nascita, il cucciolo inizier\u00e0 a poppare restando con la madre per 12-18 mesi.\nL'aspettativa di vita degli esemplari in natura \u00e8 di circa 30 anni. Due individui in cattivit\u00e0 hanno vissuto per 12,5 anni.\nMinacce.\nLa principale minaccia per il lamantino delle Amazzoni \u00e8 la caccia illegale. Questi animali vengono cacciati per utilizzo sussistente e locale, non per scopi commerciali. La caccia ha portato a una forte diminuzione della popolazione e all'attuale basso numero di esemplari. Si stima che tra il 1935 e il 1954 siano stati uccisi oltre 140 000 lamantini. Nonostante le leggi in vigore proibiscano di cacciare questi animali, la caccia continua a essere praticata anche nelle aree protette. Gli arpioni tradizionali sono l'arma pi\u00f9 comune usata contro i lamantini, mentre in Ecuador vengono catturati anche con le trappole usate per gli arapaima.\nSono principalmente cacciati per la loro carne di alto valore nutrizionale, mentre il grasso e la pelle vengono usati per cucinare e nella medicina tradizionale. La carne viene venduta localmente o nei mercati di produzione. La carne viene venduta illegalmente sotto forma di salsiccia o di \"mixira\" nei mercati pubblici del Brasile e dell'Ecuador. La \"mixira\" \u00e8 una carne conservata nel suo stesso grasso, e il suo alto prezzo \u00e8 ci\u00f2 che spinge i cacciatori a uccidere questi animali.\nTra il 2011 e il 2015, 195 lamantini sono stati uccisi per la carne in una singola regione del Brasile. In un'altra regione, tra il 2004 e il 2014, ne sono stati uccisi 460 in un'area protetta.\nConservazione.\nLa Lista Rossa IUCN classifica il lamantino delle Amazzoni come vulnerabile. In base a criteri di unicit\u00e0 evolutiva e di esiguit\u00e0 della popolazione, la \"Zoological Society of London\" lo ha inserito tra le 100 specie di mammiferi a maggiore rischio di estinzione. Il calo della popolazione \u00e8 principalmente il risultato della caccia illegale, nonch\u00e9 della mortalit\u00e0 dei cuccioli, dei cambiamenti climatici e della perdita dell'habitat. Tuttavia, a causa del loro habitat costituito da acque torbide, \u00e8 difficile ottenere stime accurate della popolazione rimanente.\nNon esistono piani di gestione nazionali per il lamantino delle Amazzoni, tranne che in Colombia. A partire dal 2008, l'INPA si prende cura di 34 lamantini in cattivit\u00e0 e il CPPMA si prende cura di 31 lamantini. Il lamantino \u00e8 protetto dalla legge peruviana dal 1973, tramite il decreto supremo 934-73-AG, che vieta la caccia e lo sfruttamento commerciale di questi animali.\nLa caccia rimane il problema pi\u00f9 grande e continua a esserlo in gran parte della distribuzione geografica dell'animale, anche all'interno delle riserve. Nel 1986, si stimava che i livelli di caccia in Ecuador fossero insostenibili e che la specie sarebbe sparita dal paese entro 10-15 anni. Sebbene la caccia sia ancora in atto, si ritiene che un rischio crescente per la sopravvivenza del lamantino in Ecuador sia ora il rischio di fuoriuscite di petrolio. L'esplorazione petrolifera comporta inoltre un aumento del traffico navale sui fiumi.\nLa causa principale della sparizione dei lamantini delle Amazzoni in Per\u00f9 \u00e8 dovuta alla caccia da parte delle popolazioni locali per la carne, il grasso, la pelle e altri materiali. Tale caccia viene effettuata con arpioni, reti da imbrocco e trappole. Gran parte di queste cacce illegali avviene nei laghi e nei torrenti vicino alla Riserva Nazionale Pacaya-Samiria nel Per\u00f9 nord-orientale. La specie \u00e8 lenta e docile e si trova spesso a nutrirsi sulla superficie dei laghi e dei fiumi in cui abita, costituendo una facile preda. I lamantini sono anche a rischio per l'inquinamento dei fiumi, l'annegamento accidentale nelle reti da pesca commerciali e il degrado della vegetazione dovuto all'erosione del suolo causato dalla deforestazione. Inoltre, il rilascio indiscriminato di mercurio dalle attivit\u00e0 minerarie minaccia l'intero ecosistema acquatico del bacino amazzonico."}
{"id": "1473822", "revid": "1573940", "url": "https://it.wikipedia.org/wiki?curid=1473822", "title": "Murina grisea", "text": "Murina grisea () \u00e8 un pipistrello della famiglia dei Vespertilionidi endemico dell'India.\nDescrizione.\nDimensioni.\nPipistrello di piccole dimensioni, con la lunghezza della testa e del corpo di 35.6\u00a0mm e la lunghezza dell'avambraccio tra 32,8 e 34,2\u00a0mm.\nAspetto.\nLa pelliccia \u00e8 lunga e si estende sulle ali fino all'altezza dei gomiti e delle ginocchia. Il colore generale del corpo \u00e8 marrone scuro, con la punta dei peli del dorso bruno-giallastra, mentre la punta dei peli delle parti ventrali \u00e8 color cenere. Il muso \u00e8 stretto, allungato, con le narici protuberanti e tubulari. Gli occhi sono molto piccoli. Le orecchie sono piccole, strette, ben separate tra loro ed appuntite. Il trago \u00e8 lungo, appuntito e leggermente piegato in avanti. Le ali sono attaccate posteriormente alla base delle dita dei piedi, i quali sono piccoli e ricoperti di peli. La coda \u00e8 lunga ed inclusa completamente nell'ampio uropatagio, il quale \u00e8 densamente ricoperto di peli. Il calcar \u00e8 lungo.\nBiologia.\nAlimentazione.\nSi nutre di insetti\nDistribuzione e habitat.\nQuesta specie \u00e8 conosciuta soltanto da due individui catturati negli stati indiani dell'Uttarakhand e del Mizoram.\nVive nelle foreste montane a circa 1.692 metri di altitudine.\nStato di conservazione.\nLa IUCN Red List, considerata l'assenza di informazioni recenti circa il suo areale, i requisiti ecologici, le minacce e lo stato di conservazione, classifica \"M.grisea\" come specie con dati insufficienti (DD).\nLa Societ\u00e0 Zoologica di Londra, in base ad alcuni criteri evolutivi e demografici, la considera una delle 100 specie di mammiferi a maggior rischio di estinzione."}
{"id": "1473824", "revid": "1573940", "url": "https://it.wikipedia.org/wiki?curid=1473824", "title": "Chaetocauda sichuanensis", "text": "Il ghiro cinese (Chaetocauda sichuanensis ) \u00e8 un roditore appartenente alla famiglia Gliridae, endemico della Cina. \u00c8 l'unica specie del genere Chaetocauda .\nDescrizione.\nHa caratteristiche somatiche intermedie tra un topo ed uno scoiattolo di piccola taglia. Il corpo ha una lunghezza di circa 90\u00a0mm, con lunga coda pelosa di 90\u2013100\u00a0mm, inspessita all'estremit\u00e0. Pesa intorno ai 25-35 \u00a0g\nLa pelliccia ha una colorazione grigio-brunastra sul dorso mentre \u00e8 di colore bianco sul ventre e sugli arti. Attorno agli occhi \u00e8 presente un anello di colore pi\u00f9 scuro.\nDistribuzione e habitat.\nGli unici esemplari noti di questa specie sono due femmine catturate nella Wanglang Natural Reserve, nella provincia di Sichuan, nella Cina sud-orientale.\nL'habitat di provenienza \u00e8 una foresta subalpina, ad un'altitudine di 2.500\u00a0m.\nBiologia.\n\u00c8 una specie arboricola con abitudini notturne.\nTassonomia.\nInizialmente era stato attribuito da Wang Youzhi (1985) al genere \"Dryomys\". Successivamente \u00e8 stato riclassificato da Corbet e Hill (1991, 1992) in un genere a s\u00e9 stante come \"Chaetocauda sichuanensis\".\nConservazione.\nLa IUCN classifica questa specie come in pericolo di estinzione.\nLa \"Zoological Society of London\", in base a criteri di unicit\u00e0 evolutiva e di esiguit\u00e0 della popolazione, considera \"Chaetocauda sichuanensis\" una delle 100 specie di mammiferi a maggiore rischio di estinzione."}
{"id": "1473826", "revid": "1573940", "url": "https://it.wikipedia.org/wiki?curid=1473826", "title": "Tomopeas ravus", "text": "Il pipistrello dalle orecchie smussate (Tomopeas ravus ) \u00e8 un pipistrello della famiglia dei Molossidi, unica specie del genere Tomopeas (), endemico del Per\u00f9.\nDescrizione.\nDimensioni.\nPipistrello di piccole dimensioni, con la lunghezza totale tra 73 e 85\u00a0mm, la lunghezza dell'avambraccio tra 31,2 e 34,5\u00a0mm, la lunghezza della coda tra 34 e 45\u00a0mm e un peso fino a 3,5\u00a0g.\nCaratteristiche craniche e dentarie.\nIl cranio \u00e8 appiattito e delicato. Una depressione longitudinale \u00e8 presente in mezzo alle ossa nasali. Le arcate zigomatiche sono poco pronunciate. La bolla timpanica ha un'insolita forma discoidale.\nSono caratterizzati dalla seguente formula dentaria:\nAspetto.\nLa pelliccia \u00e8 lunga, soffice e densa, pi\u00f9 corta nelle parti inferiori. Il colore del dorso \u00e8 marrone chiaro, mentre le parti ventrali variano dal giallo-brunastro al giallo-crema. La base dei peli \u00e8 ovunque grigia. Il muso \u00e8 nerastro ed allungato, il labbro superiore \u00e8 largo e si estende oltre quello inferiore, \u00e8 ricoperto di pliche cutanee poco pronunciate e da una frangiatura di peli. Le narici sono corte e leggermente tubulari. Le orecchie sono moderatamente lunghe, separate tra loro, angolate in avanti, con una concavit\u00e0 sul bordo anteriore appena sotto la punta e sono nerastre. Il trago \u00e8 piccolo e arrotondato, mentre l'antitrago \u00e8 poco sviluppato. Le ali sono larghe, nerastre ed attaccate posteriormente sulle caviglie. L'estremit\u00e0 della lunga coda si estende con le ultime due vertebre oltre l'ampio uropatagio, il quale \u00e8 ricoperto finemente di piccoli peli su entrambe le superfici. I piedi e le zampe sono esili, mentre il calcar \u00e8 lungo.\nBiologia.\nComportamento.\nVive solitariamente sotto grandi massi granitici o nelle cavit\u00e0 rocciose.\nAlimentazione.\nSi nutre prevalentemente di coleotteri.\nRiproduzione.\nGiovani femmine sono state catturate a luglio ed agosto. Le nascite probabilmente avvengono tra maggio e settembre nelle zone pi\u00f9 secche.\nDistribuzione e habitat.\nQuesta specie \u00e8 endemica della regione costiera arida e semiarida del Per\u00f9 nord-occidentale.\nVive nelle foreste fino a 1.000 metri di altitudine.\nTassonomia.\nInizialmente inserito nella famiglia dei Vespertilionidi, questo pipistrello mantiene caratteristiche morfologihe intermedie tra quest'ultima famiglia e quella dove \u00e8 attualmente incluso. Recenti studi filo-genetici hanno avvalorato la posizione corrente.\nStato di conservazione.\nLa IUCN Red List, considerato l'areale limitato e il declino della popolazione a causa della perdita del proprio habitat, classifica \"T.ravus\" come specie vulnerabile (VU).\nLa Societ\u00e0 Zoologica di Londra, in base ad alcuni criteri evolutivi e demografici, la considera una delle 100 specie di mammiferi a maggior rischio di estinzione."}
{"id": "1473830", "revid": "21880", "url": "https://it.wikipedia.org/wiki?curid=1473830", "title": "Lagothrix flavicauda", "text": ""}
{"id": "1473839", "revid": "120503251", "url": "https://it.wikipedia.org/wiki?curid=1473839", "title": "Specie animali endemiche dell'Italia", "text": "Le specie animali endemiche dell'Italia censite fino ad ora sono rappresentate, per quanto riguarda il regno animale (quindi protozoi esclusi), da quasi 5.000 specie e si stima che rappresentino circa il 10% di quelle presenti in Italia. La percentuale \u00e8 pi\u00f9 alta tra gli invertebrati che tra i vertebrati (tra questi ultimi non supera il 3%) ed \u00e8 pi\u00f9 alta negli animali terrestri e d'acqua dolce (tra quelli marini \u00e8 meno del 2%).La percentuale \u00e8 maggiore in Italia meridionale e in Sardegna, a causa del maggiore isolamento geografico. Fa eccezione la fauna ittica, tra la quale non vi \u00e8 alcun endemismo sardo, mentre si annoverano numerose specie con areale limitato al bacino del Po o alle regioni che si affacciano sul mare Adriatico, soprattutto settentrionale.\nTra i vertebrati risultano endemici circa 80 taxa tra specie e sottospecie:"}
{"id": "1473844", "revid": "767487", "url": "https://it.wikipedia.org/wiki?curid=1473844", "title": "Readsboro", "text": "Readsboro \u00e8 un comune degli Stati Uniti d'America, nella Contea di Bennington, nello Stato del Vermont. Nel censimento statunitense del 2000 la popolazione era di 809 abitanti, 769 nel 2007.\nStoria.\nNel 1791 era abitato da sole 64 persone mentre nel 1853 il paesino raggiungeva gi\u00e0 i 767 abitanti. Il comune comprende due localit\u00e0: Heartwellville e Readsboro Falls. \nUn censimento del 1840 effettuato da Zadock Thompson (1796-1856) stabiliva che nel villaggio vi erano 4 scuole, 4 segherie, un mulino per la macinatura dei cereali, 424 cavalli, 1.132 bovini, 2.679 pecore, 508 maiali e inoltre si produceva in gran quantit\u00e0 orzo, avena, segala, granoturco, patate, barbabietole da zucchero e foraggio."}
{"id": "1473849", "revid": "810736", "url": "https://it.wikipedia.org/wiki?curid=1473849", "title": "Westmalle", "text": "Westmalle \u00e8 una birra trappista prodotta nella provincia di Anversa, nell'abbazia di Westmalle, appartenente all'Ordine cistercense.\nL'industria della birra Westmalle \u00e8 la pi\u00f9 grande industria della birra trappista del Belgio. La Westmalle \u00e8 una delle dodici birre autorizzate a sfoggiare il logo esagonale \"Authentic trappist product\", garantendo che il prodotto \u00e8 fabbricato nell'ambito di un'abbazia trappista, da parte di monaci trappisti o sotto il loro diretto controllo, che la produzione, la scelta dei processi produttivi e l'orientamento commerciale devono tutti dipendere dalla comunit\u00e0 monastica, e che lo scopo economico della produzione di birra deve essere diretto al sostentamento dei monaci e alla beneficenza e non al profitto finanziario.\nStoria.\nL'abbazia di Westmalle \u00e8 fondata nel 1794. Nel 1836, dopo importanti lavori di estensione, nell'abbazia di Westmalle viene aggiunta l'industria della birra. L'abbazia inizi\u00f2 a commercializzare la sua birra verso 1861, secondo l'esempio dell'abbazia di Chimay che aveva iniziato a commercializzare le sue birre fin dal 1859.\nLa prima guerra mondiale rallenta fortemente le attivit\u00e0 dell'industria della birra, ma nel 1921, il padre Tarcisius decide di aumentare la produzione per rispondere ai problemi finanziari della Comunit\u00e0. Tra il 1926 ed il 1929, i monaci, che incontravano alcuni problemi con le birre \u00ab Dubbel Bruin \u00bb e \u00ab Extra Gersten \u00bb, fanno appello a Hendrik Verlinden, che in seguito fonder\u00e0 la sua industria che produrr\u00e0 le birre Witkap Pater. A partire dal 1933 comincia la costruzione di una nuova industria della birra, che permette una produzione pi\u00f9 consistente, e garantisce all'abbazia un reddito stabile. Le principali birre prodotte sono l'Extra, la Dubbel Bruin e la Blond. La Tripel viene lanciata negli anni 1950 in sostituzione della Blond, e avr\u00e0 un grande successo. Oggi, la produzione raggiunge quasi 130.000 ettolitri di birra all'anno. L'etichetta rettangolare visibile nella fotografia (sotto) fu cambiata nel corso dell'anno 2005 da un'etichetta a forma di losanga di colore ocra chiaro (vedere la fotografia in alto).\nVariet\u00e0.\nEsistono due variet\u00e0 commercializzate ed una variet\u00e0 non commercializzata. Si pu\u00f2 trovare Westmalle Dubbel e Westmalle Tripel. Tutte le birre trappiste sono ad alta fermentazione. La prima \u00e8 una birra scura con il 7% di alcool (vol), mentre la seconda prodotta dal 2002 \u00e8 una birra chiara con il 9,5% di alcool (vol). All'inizio, Westmalle Triple aveva il 9% di alcool (vol). La Westmalle Extra (\u00ab Extra van Westmalle \u00bb), \u00e8 prodotta soltanto due volte l'anno e non \u00e8 commercializzata. Pu\u00f2 essere gustata soltanto sul posto.\nGli ingredienti sono esclusivamente i seguenti: acqua, orzo maltato, lievito, fiori di luppolo e zucchero candito.\nLa Westmalle Double e Triple viene venduta in bottiglie da 33cl. ma si pu\u00f2 anche trovare Westmalle Triple in bottiglie da 75cl. Queste birre si servono, secondo l'etichetta, tra 8 e 14\u00a0\u00b0C (infatti, una birra di fermentazione alta si beve a temperatura di cantina, e non gelata). Westmalle tripla pu\u00f2, ad esempio, accompagnare i piatti a base di formaggio o di carni rosse. In aperitivo, pu\u00f2 essere accompagnata da assaggi di emmentaler o di comt\u00e8 aromatizzato da una punta di senape.\nWestmalle ha ispirato da modello per molte birre delle abbazie. In particolare, le menzioni \"\"dubbel\" e \"tripel\", rispetto ad una birra da tavola che si sarebbe detta \"singel\"\", \u00e8 stata ripresa da altri fabbricanti.\nConsumo.\nCome le altre birre trappiste, tradizionalmente si serve in un bicchiere a calice. Esiste infatti un bicchiere ufficiale contrassegnato con il nome dell'abbazia di Westmalle. Alcuni per\u00f2 preferiscono servirle in un bicchiere a tulipano, pi\u00f9 stretto al vertice, per concentrarne meglio gli aromi.\nConservazione.\nLa Westmalle Triple pu\u00f2 essere conservata per molti anni in cantina ad una temperatura vicina a 10\u00a0\u00b0C. .\nLuogo di produzione.\nSituata all'ovest della citt\u00e0 di Malle (da cui Westmalle), l'abbazia \u00e8 circondata di boschi e di prati. Di fronte all'abbazia, si trova il Caf\u00e9 Trappiste, dove si serve Westmalle. La leggenda vuole che le spine del Caf\u00e9 Trappiste siano direttamente collegate ai serbatoi dell'abbazia."}
{"id": "1473851", "revid": "767487", "url": "https://it.wikipedia.org/wiki?curid=1473851", "title": "Duello nel Texas", "text": "Duello nel Texas \u00e8 un film del 1963 diretto da Ricardo Blasco e Mario Caiano.\n\"Duello nel Texas\" \u00e8 il primo western prodotto dalla Jolly Film di Arrigo Colombo e Giorgio Papi, la casa che l'anno dopo produrr\u00e0 \"Per un pugno di dollari\", il film che aprir\u00e0 l'epopea del western all'italiana.\nTrama.\nVicino a Carteville, una piccola cittadina degli Stati Uniti confinante col Messico, c'\u00e8 la casa dove vivono e lavorano i Martinez, una famiglia di cercatori d'oro messicani composta dall'anziano Don Diego e dai suoi figli Manuel ed Elisa. Nel nucleo familiare c'\u00e8 anche Ricardo, un giovane orfano americano adottato da Diego soprannominato \"Gringo\" che da quattro anni si \u00e8 trasferito in Messico per combattere al fianco dei rivoluzionari. Un giorno, mentre Manuel ed Elisa sono al lavoro, tre figure mascherate assalgono la fattoria dei Martinez, ferendo gravemente Don Diego e depredandolo di tutto l'oro raccolto in anni di lavoro. Manuel sente il rumore degli spari si precipita. Vede gli assalitori fuggire, li insegue ma viene ferito. Lo soccorre Gringo, fuggito dopo uno scontro con le truppe messicane e tornato giusto in tempo raccogliere l'ultimo respiro del padre adottivo.\nCon l'aiuto di Manuel scopre che la responsabilit\u00e0 dell'aggressione \u00e8 da ricercare in una organizzazione criminosa guidata dallo sceriffo di cui fanno parte anche alcuni notabili locali e Maria Huerta, la proprietaria del saloon: scopo delle loro azioni \u00e8 quello di impadronirsi della terra dei Martinez. Quando sta per scoprire anche l'identit\u00e0 dei tre misteriosi assalitori della fattoria viene colpito da una ingiusta accusa di assassinio e condannato a morte. Liberato da Manuel ed Elisa affronta in un cruento duello gli oppressori della cittadina, sconfiggendoli una volta per tutte."}
{"id": "1473855", "revid": "117590659", "url": "https://it.wikipedia.org/wiki?curid=1473855", "title": "Chiesa di Santa Maria Assunta (Grosseto)", "text": ""}
{"id": "1473861", "revid": "1983214", "url": "https://it.wikipedia.org/wiki?curid=1473861", "title": "Bang &amp; Olufsen", "text": "Bang &amp; Olufsen \u00e8 un'azienda danese specializzata nella produzione di apparecchi audio hi-fi e televisori. \u00c8 stata fondata nel 1925 da Peter Bang e Svend Olufsen, da cui l'azienda prende il nome. La produzione aziendale \u00e8 caratterizzata da un design particolare e riconoscibile.\n\u00c8 stata presente anche nel settore dei telefoni cellulari fino al 31 ottobre 2008 quando sospese la partnership con Samsung, iniziata nel secondo semestre del 2006, con la quale aveva prodotto i modelli \"Serene\" e \"SGH U600\".\nBang &amp; Olufsen in Italia.\nI primi prodotti - componenti - della B&amp;O furono importati e venduti in Italia dalla Prod-El di Milano, e successivamente commercializzati attraverso altri canali. Per l'apertura della filiale italiana di Bang &amp; Olufsen occorre attendere il 1996, anno in cui si concretizza l'acquisizione - da parte della multinazionale danese - del precedente importatore e distributore italiano: Dodi Spa. Francesco Ciccolella segue l'acquisizione e diventa il primo Amministratore Delegato di Bang &amp; Olufsen Italia Spa fino al 2000, quando viene promosso alla direzione mondiale del marketing nella sede centrale di Struer dove crea Storylab, il primo laboratorio di comunicazione aziendale al mondo basato sui principi dello storytelling. Gli succede Francesco Canale, gi\u00e0 in B&amp;O dal 1993, che sviluppa il fatturato in Italia da 11 Mln di euro del 2000 ai 31 nel 2008, aprendo 70 negozi flagship.\nDiffusori.\nTutti i suoi prodotti hanno come prefisso l'acronimo Beo, che richiama quello dell'azienda.\nLa produzione attuale di diffusori \u00e8 divisa in 3 principali settori: \nSistemi Audio / Hi- Fi.\nUna parte della gamma di impianti audio \u00e8 composta da:\nOrmai l\u2019impianto \u00e8 fuori produzione; data del disegno: 1993\nTelevisori.\nAlcuni televisori sono:\nCuffie.\nLa gamma attuale di cuffie marchiate B&amp;O \u00e8 composta da:\nSistemi audio per auto.\nAttualmente la B&amp;O ha sviluppato sistemi audio ad-hoc per i seguenti marchi:"}
{"id": "1473864", "revid": "125822706", "url": "https://it.wikipedia.org/wiki?curid=1473864", "title": "Le pistole non discutono", "text": "Le pistole non discutono \u00e8 un film western del 1964 diretto da Mario Caiano.\nTrama.\nLo sceriffo di Rivertown, Pat Garrett, abbandona la sua neo-moglie in chiesa per catturare una coppia di pericolosi rapinatori di banche."}
{"id": "1473865", "revid": "77594", "url": "https://it.wikipedia.org/wiki?curid=1473865", "title": "Edinburgh International Festival", "text": "L'Edinburgh International Festival \u00e8 un festival di teatro in senso lato che si svolge tutti gli anni ad Edimburgo nelle ultime tre settimane di agosto. Nel corso della manifestazione vengono rappresentati spettacoli, al pi\u00f9 elevato livello, di opera, prosa, musica classica e balletto con artisti provenienti da tutto il mondo.\nStoria.\nLa prima edizione del \"International Festival\" venne organizzata nel 1947, dopo la fine della Seconda guerra mondiale con l'intento di \"risollevare lo spirito a scozzesi, britannici e europei\" dopo le tragedie della guerra. I fondatori della manifestazione furono un gruppo di impresari teatrali di altre manifestazioni del genere come il \"Glyndebourne Opera Festival\" e il direttore del \"British Council\".\nDa allora il Festival \u00e8 andato assumendo sempre maggior fama e si \u00e8 svolto tutti gli anni.\nIl Festival ai nostri giorni.\nDal 1999, la direzione dell\"'International Festival\" \u00e8 ubicata in un edificio a poche centinaia di metri dal Castello di Edimburgo gi\u00e0 sede della \"Church of Scotland\". Situato nel punto pi\u00f9 elevato della citt\u00e0, la sua architettura gotica \u00e8 visibile da ogni punto della citt\u00e0. \"The Hub\" \u00e8 la prima sede permanente dell'Edinburg International Festival. La sola struttura riceve cinquantamila visite annue essendo sede di diverse attivit\u00e0 educative collaterali al festival. \nIl Festival riesce a coprire i costi con la vendita dei biglietti, che avviene con largo anticipo sulle rappresentazioni, ma anche con le sponsorizzazioni ed il marketing di oggettistica legata alla manifestazione. Il festival \u00e8 unicamente responsabile per l'aumento degli incassi, in qualit\u00e0 di organizzazione no profit. Il festival ha tre principali fonti di entrate: vendita dei biglietti, donazioni varie e finanziamenti pubblici di amministrazioni locali e centrali. Il festival ambisce solo alla copertura dei costi. Nel 2004 si ebbero 335.000 spettatori di cui il 14% provenienti dall'estero. Nel 2005 il 54% del totale delle entrate \u00e8 stato generato dalla vendita dei biglietti, sponsorizzazioni e donazioni e il 46% dalle sovvenzioni pubbliche. L'edizione del 2006 si \u00e8 svolta dal 13 agosto al 3 settembre, con un totale di 360.000 spettatori. Il prezzo medio del biglietto \u00e8 stato di 17 sterline, con 167 rappresentazioni, suddivise in: 42 di musica sinfonica, 18 di musica da camera, 21 di balletto, 44 di teatro, 10 di opera. I partecipanti hanno portato in scena spettacoli ideati da loro stesse, fuori dalla programmazione ufficiale, dando vita cos\u00ec al \"Fringe Festival.\" La differenza tra i due sta nelle politiche di programmazione: L'Edinburg International Festival promuove principalmente musica classica, opera, danza e teatro; la cui partecipazione avviene esclusivamente sotto invito del direttore. Il \"Fringe Festival\" non ha processi di selezione per la sua programmazione. Chiunque pu\u00f2 partecipare pagando una parcella. In questa edizione lo staff del festival \u00e8 stato composto da: Direzione artistica, 2 membri; Amministrazione (amministrazione, finanza e risorse umane), 3 membri; Sponsorship e sviluppo (sviluppo e relazioni istituzionali), 4 membri; Marketing &amp; Press, 6 membri; Educazione e approfondimenti, 1 membro; Produzione (audio, luci, palco), 5 membri. Le figure professionali che hanno lavorato al festival sono le seguenti: \nIl giro d'affari totale del 2006 \u00e8 stato di circa 8 milioni di sterline. \nIl target del festival \u00e8 costituito prevalentemente dal 61% degli scozzesi, il 21% da altre zone della Gran Bretagna e il 18% dal resto d'Europa. \nL'edizione del 2020 non si terr\u00e0 a causa della pandemia del Corona Virus.\nIl festival durante l'anno ha un programma di incontri di formazione rivolti a un pubblico di varie fasce d'et\u00e0. \nI luoghi del festival.\nI principali teatri in cui avvengono le rappresentazioni degli spettacoli sono:\nAltri Festival ad Edimburgo.\nNel periodo di svolgimento dell'International Festival, nella citt\u00e0 di Edimburgo hanno luogo un'altra decina di Festival. Tutti questi Festival vengono ricondotti alla denominazione di Festival di Edimburgo. "}
{"id": "1473872", "revid": "126015", "url": "https://it.wikipedia.org/wiki?curid=1473872", "title": "Authentic trappist product", "text": ""}
{"id": "1473873", "revid": "322321", "url": "https://it.wikipedia.org/wiki?curid=1473873", "title": "Audace (vescovo)", "text": "\u00c8 stato vescovo di Asti tra il 904 ed il 926.\nBiografia.\n\u00c8 probabile che Audace ottenne l'episcopato per opera di Berengario I verso il 904.\nMoltissimi sono i documenti di attribuzioni di beni riferiti al vescovo Audace, segno che sotto il suo episcopato la diocesi astese si ingrand\u00ec notevolmente.\nLa traslazione delle reliquie di San Dalmazzo.\nAd Audace viene attribuita la traslazione del corpo di San Dalmazzo da Pedona a Quargneto.Secondo la testimonianza di F.Ughelli nella sua \"Italia Sacra\" ,sulla cassa dell'arca che conteneva i resti del corpo di San Dalmazzo presso la chiesa di Quargneto, si leggeva la seguente iscrizione:\nIl Durandi aggiunge, che la traslazione del corpo santo, avvenne dalla basilica di San Dalmazzo a \"Pedona\"(ora Borgo San Dalmazzo), in seguito alle continue invasioni saracene che all'inizio del X secolo imperversavano nella zona sud-occidentale della diocesi astese.\nSecondo il Cipolla, lo spostamento delle reliquie da Pedona a Quargnento (ora nella diocesi di Alessandria), avvennero dopo la conquista saracena di Frassineto (Garde-Frainet).Questo comport\u00f2 alcuni anni di devastazioni in Piemonte,che culminarono con la distruzione del monastero di Novalesa nel 906.\nIl corpo di San Dalmazzo non venne per\u00f2 trasferito ad Asti, all'interno della cinta muraria, ma nella piccola pieve di Quargnento, nella zona opposta di Pedona, con il preciso intento di espandere i traffici commerciali in quell'area della diocesi, dato che la presenza saracena nella zona sud-occidentale impediva i traffici commerciali attraverso le Alpi.\nA conferma di ci\u00f2 \u00e8 la presenza di un diploma del 23 maggio 954 di Berengario II ed Adalberto, indirizzato al vescovo Bruningo per la concessione di un mercato a Quargneto \"... in honore di S.Dalmatii martitis...\"."}
{"id": "1473875", "revid": "110157", "url": "https://it.wikipedia.org/wiki?curid=1473875", "title": "Stone House", "text": "Stone House \u00e8 un EP del chitarrista statunitense George Lynch, pubblicato nel 2001 dall'etichetta discografica Sacred Groove Records.\nIl disco.\nIl disco venne registrato durante le pause della lavorazione per l'album \"Wicked Underground\" agli Stonehouse Studios. Il titolo completo di questo EP \u00e8 \"George's Stonehouse Studio Jam Session\" e vi hanno partecipato anche l'ex cantante dei Saigon Kick, Matt Kramer, e il batterista Mark Matson.\nAltre quattro canzoni provenienti dalle \"session\" agli Stonehouse Studios e non inserite in questo EP sono reperibili nella raccolta \"The Lost Anthology\" pubblicata quattro anni dopo."}
{"id": "1473876", "revid": "1566286", "url": "https://it.wikipedia.org/wiki?curid=1473876", "title": "Mario Caiano", "text": "Biografia.\nFiglio del regista e produttore Carlo Caiano, dopo essersi laureato in Lettere Classiche all'inizio degli anni cinquanta inizia a lavorare come archeologo. La sua vera passione per\u00f2 \u00e8 il cinema, i cui ambienti ha cominciato a frequentare quando ancora era studente e che non si rassegna ad abbandonare neppure dopo la laurea e il primo lavoro. Nel tempo libero lavora come sceneggiatore e in qualche caso come aiuto regista. Tra il 1952 e il 1960 abbandona progressivamente l'incarico presso la Sovrintendenza e finisce per dedicarsi a tempo pieno al cinema. Il suo debutto come regista avviene nel 1960 con il film \"Ulisse contro Ercole\", un peplum di cui cura anche soggetto e sceneggiatura. Da quel momento inizia a girare vari film di buon successo commerciale che ne fanno uno dei pi\u00f9 apprezzati registi e sceneggiatori del cinema di genere italiano.\nNel 1963 dirige insieme a Ricardo Blasco il film \"Duello nel Texas\", considerato tra i capostipiti dello spaghetti-western. Un anno dopo, nel 1964, Caiano dirige il film \"gemello\" del pi\u00f9 blasonato \"Per un pugno di dollari\", dal titolo \"Le pistole non discutono\".\nNel 1970 inizia a lavorare per la Rai, sceneggiando e dirigendo diverse serie tv di successo, fra cui la serie televisiva a quiz \"Giallo sera\". \u00c8 stato inoltre autore di documentari come \"Dalai Lama, oceano di saggezza\" e \"Il presepe napoletano\", mandati in onda dalla RAI. Nel 1977 ha girato il film erotico \"La svastica nel ventre\".\nTra i film diretti da Caiano anche \"I racconti di Viterbury - Le pi\u00f9 allegre storie del '300\" del 1973. Caiano diresse la pellicola con lo pseudonimo Edoardo Re: in un'intervista televisiva, il regista romano si giustific\u00f2 motivando che un po' di pudore gli fece scegliere, alla firma del contratto, il nome del santo di quel giorno, che era per l'appunto San Edoardo Re (il 13 ottobre).\nNel luglio 2014, Caiano ha pubblicato \"Autobiografia di un regista di B-Movies\" (Il Foglio Letterario Edizioni - Collana Cinema)."}
{"id": "1473880", "revid": "2056951", "url": "https://it.wikipedia.org/wiki?curid=1473880", "title": "Enrico di Borbone-Parma", "text": "Biografia.\nInfanzia.\nFu il secondo figlio maschio di Roberto I di Parma e della di lui prima moglie, Maria Pia di Borbone-Due Sicilie, nacque il 13 giugno 1873, a Rorschach, in Svizzera. \nSua madre Maria Pia mor\u00ec il 29 settembre 1882, quando Enrico aveva nove anni; suo padre si rispos\u00f2 con la principessa Maria Antonia di Braganza, da cui ebbe 12 figli.\nVita successiva.\nIl ducato di Parma e Piacenza venne fuso nel neonato Regno d'Italia nel 1859. Il padre, che continu\u00f2 a portare il titolo di duca di Parma, mor\u00ec nel 1907 a 59 anni, ed Enrico, il figlio maschio maggiore, gli succedette come pretendente di Parma, Piacenza ed Etruria con il nome di \"Enrico I\", venendo dichiarato mentalmente instabile poco dopo insieme ai fratelli Giuseppe, Luisa Maria, Maria Teresa, Maria Pia, e Maria Immacolata.\nPoich\u00e9 Enrico aveva difficolt\u00e0 di apprendimento, il fratello Elia divenne reggente come capo della casata, anche se Enrico rimase duca titolare fino alla morte. \nDurante il suo periodo da pretendente i Borbone di Parma vivevano tra la villa Borbone di Viareggio, la villa Borbone di Lucca, ma anche in Austria.\nMorte.\nEnric\u00f2 mor\u00ec celibe e senza prole; gli successe come pretendente al trono ducale di Parma suo fratello Giuseppe dopo la sua morte."}
{"id": "1473881", "revid": "767487", "url": "https://it.wikipedia.org/wiki?curid=1473881", "title": "IDeaS", "text": "iDeaS \u00e8 un emulatore delle console Nintendo DS e GBA (a partire dalla versione 1.0.3.0) per Microsoft Windows e Linux (tramite GTK+); vantando di un'ottima stabilit\u00e0, supporta una buona parte dei giochi commerciali.\niDeaS emula quasi perfettamente entrambi gli schermi del Nintendo DS, la tastiera si usa per i comandi standard ed il \"touch screen\" usa il mouse al posto del pennino, inoltre il \"touch screen\" pu\u00f2 essere configurato per definire l'area in cui il mouse pu\u00f2 interagire con l'emulatore. Ad oggi il progetto \u00e8 da considerarsi abbandonato.\nCaratteristiche.\nSi appoggia su un sistema a plugin che gestisce l'audio, il sistema di connessione Wifi (ancora instabile) e il supporto del microfono (a partire dalla versione 1.0.3.0) e alle librerie OpenGL che gestiscono la grafica.\nI requisiti hardware sono notevoli, soprattutto riguardanti la VGA o la CPU; tuttavia al momento non \u00e8 presente il supporto al Multicore, pertanto nonostante si abbia un dual/quad core, l'emulatore continuer\u00e0 a sfruttarne solo uno.\nPer mantenere l'emulazione fluida anche nel caso in cui le disponibilit\u00e0 hardware non siano adeguate, l'utente ha a disposizione delle opzioni per saltare un certo numero di fotogrammi al secondo (FPS), o per aumentare i cicli di calcolo della CPU durante l'emulazione.\nGrafica.\nLa disponibilit\u00e0 degli effetti 3D dipende dalla presenza o meno di alcune estensioni OpenGL; tra le caratteristiche supportate vi sono:\nLa maggior parte di queste caratteristiche sono attivabili/disattivabili dall'utente, ad esempio per migliorare la grafica o le prestazioni.\nAudio.\nIl plugin audio distribuito con l'emulatore (attualmente alla versione 1.0.1.6) pu\u00f2 essere modificato a discrezione dell'utente secondo alcuni aspetti.\nTra le opzioni selezionabili vi sono:\nInoltre vi \u00e8 la possibilit\u00e0 di cambiare la frequenza della traccia audio da 22500\u00a0Hz a 44100\u00a0Hz e la possibilit\u00e0 di regolare i canali audio emulati.\nEmulazione.\nCome caratteristiche generali:\nUna documentazione completa delle caratteristiche pu\u00f2 essere trovata nel sito ufficiale."}
{"id": "1473888", "revid": "33689", "url": "https://it.wikipedia.org/wiki?curid=1473888", "title": "RC Drift", "text": "L'RC Drift (\"Radio-controlled drifting\") \u00e8 una manovra effettuabile con le automobili radiocomandate, equivalente del drifting svolto dalle automobili vere.\nSi tratta di intraversare l'auto lungo curva cercando di eseguire una determinata traiettoria in sbandata controllata. Le categorie di auto radiocomandate utilizzate per il drifting possono essere elettriche o con motore a scoppio. Le prime sono le pi\u00f9 utilizzate in questa disciplina, in quanto offrono coppia costante lungo tutta l'arco d'utilizzo del motore elettrico e permettono lo slittamento dell'asse posteriore in modo pi\u00f9 controllabile e progressivo rispetto a quelle con motore a scoppio, le quali hanno una erogazione scorbutica e una curva di coppia non lineare, oltre ai problemi legati alle frizioni.\nPer eseguire al meglio una derapata, sono fondamentali 2 aspetti: la trazione (inizialmente erano pi\u00f9 usate le 4x4, poi si \u00e8 diffusa la trazione posteriore) e le gomme da drift. Il primo aspetto \u00e8 necessario affinch\u00e9 il veicolo risulti controllabile, poich\u00e9 l'interasse ridotto e il peso dei modellini contenuto, attualmente, non permettono di effettuare le manovre in maniera fluida. Il secondo aspetto \u00e8 necessario affinch\u00e9 le ruote forniscano solamente la tenuta sufficiente a non far perdere il controllo del mezzo. Le gomme da drift sono reperibili nei negozi di modellismo dinamico specializzati, in quanto questa particolare disciplina non \u00e8 ancora molto comune; inoltre, i modellisti pi\u00f9 esperti se le autocostruiscono, usando i cerchioni inutilizzati su cui incollano un tubo in PVC (tipo quelli delle grondaie) tagliato a misura; questo tipo di pneumatico autocostruito \u00e8 molto utile quando si corre sul cemento liscio.\nPer quanto riguarda la trazione, esistono 3 modi di concepire e guidare i modelli da drift:RWD, 4x4 e CS.\nIl primo (RWD) rappresenta la massima espressione del realismo, \u00e8 lo stesso tipo di trazione che usano le vera auto da drift nelle competizioni, per aiutare nel controsterzo si viene aiutati da un giroscopio. Il pilota deve avere ottime abilit\u00e0 per riuscire a controllare questi modelli.\nIl secondo (4x4) risulta magari meno spettacolare e realistico, ma permette lunghe intraversate del mezzo. La tecnica di base \u00e8 quella di innescare la sbandata con lo sterzo e l'acceleratore e mantenere il modello di traverso con le ruote dritte, aggiustando la derapata con lo sterzo.\nIl terzo (CS) \u00e8 l'abbreviazione di CounterSteer (Controsterzo) e consiste nel dare un differente rapporto di rotazione tra l'asse anteriore e l'asse posteriore. In questo modo l'asse posteriore gira pi\u00f9 veloce di quello anteriore (da 1,5 a 2,5 volte a seconda del proprio assetto) facendo in modo che il veicolo risulti sempre in sbandata per effettuare lo stesso percorso. Questa tecnica risulta pi\u00f9 reale ma anche maggiormente difficoltosa poich\u00e9 bisogna tenere controsterzate le ruote lungo la curva giocando con acceleratore e poco sterzo."}
{"id": "1473889", "revid": "73125", "url": "https://it.wikipedia.org/wiki?curid=1473889", "title": "HD 189733 b", "text": ""}
{"id": "1473890", "revid": "73169", "url": "https://it.wikipedia.org/wiki?curid=1473890", "title": "Agnolotti", "text": "Gli agnolotti sono un tipo di pasta. Ce ne sono di vari sottotipi:"}
{"id": "1473893", "revid": "433605", "url": "https://it.wikipedia.org/wiki?curid=1473893", "title": "Lagoa Real", "text": "Lagoa Real \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Guanambi."}
{"id": "1473898", "revid": "433605", "url": "https://it.wikipedia.org/wiki?curid=1473898", "title": "Lic\u00ednio de Almeida", "text": "Lic\u00ednio de Almeida \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Guanambi."}
{"id": "1473904", "revid": "1788047", "url": "https://it.wikipedia.org/wiki?curid=1473904", "title": "Malhada", "text": "Malhada \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Guanambi."}
{"id": "1473905", "revid": "125128537", "url": "https://it.wikipedia.org/wiki?curid=1473905", "title": "Cesare Paciotti", "text": "Biografia.\nFiglio di Cecilia e Giuseppe Paciotti, proprietari di un'azienda di calzature, fin da ragazzo coltiva la passione per la musica e per l'arte, che lo porta ad iscriversi al DAMS dell'Universit\u00e0 di Bologna. Terminati gli studi decide di accrescere il suo bagaglio culturale visitando numerose citt\u00e0 come Londra, New York, Los Angeles e perfino paesi dell'estremo oriente.\nUna volta ereditata l'azienda torna in Italia, creando una linea di calzature di lusso da uomo, decidendo di chiamarla \"Cesare Paciotti\", il cui marchio \u00e8 rappresentato da un pugnale. \"Cesare Paciotti\" si afferma per la sua creativit\u00e0 nel creare scarpe classiche, ma raggiunger\u00e0 l'apice del successo solo quando inizier\u00e0 a creare le prime collezioni per donna, proponendo tacchi vertiginosi abbinati a dettagli molto sensuali.\nOggi il mercato \"Paciotti\" si \u00e8 allargato, portando nel mercato anche orologi, occhiali, cinture, magliette e intimo, spesso contrassegnati dal marchio \"4US\", una linea unisex ideata per lo sport e il tempo libero."}
{"id": "1473907", "revid": "1788047", "url": "https://it.wikipedia.org/wiki?curid=1473907", "title": "Matina (Brasile)", "text": "Matina \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Guanambi."}
{"id": "1473908", "revid": "1788047", "url": "https://it.wikipedia.org/wiki?curid=1473908", "title": "Mortugaba", "text": "Mortugaba \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Guanambi."}
{"id": "1473909", "revid": "115480289", "url": "https://it.wikipedia.org/wiki?curid=1473909", "title": "Digitek", "text": "Digitek, il cui vero nome \u00e8 Jonathan Bryant, \u00e8 un personaggio dei fumetti, creato da John Tomlinson, Andy Lanning (testi) e Dermot Power (disegni), pubblicato dalla Marvel UK, sezione britannica della Marvel Comics. \u00c8 apparso la prima volta in \"Digitek\" n. 1 (dicembre 1992).\nDa allora \u00e8 apparso pochissime volte ed esclusivamente nell'edizione inglese.\nBiografia del personaggio.\nLa storia di Digitek ha inizio alla Mys-Tech. La Kether Troop, un gruppo di mercenari della Mys-tech con il compito di recuperare una tecnologia aliena da un'altra dimensione, riescono ad accaparrarsi un prodotto chiamato Protosilicone e lo installato su un oggetto chiamato Jump 61.\nInizia quindi l'analisi del materiale sconosciuto, e Jonathan Bryant \u00e8 assegnato al progetto in qualit\u00e0 di capo ricercatore.\nDurante le ricerche, il suo supervisore, Mr. Grant, riesce a sabotare l'esperimento, e causa una anomalia che coinvolge Bryant, e di conseguenza nacque Digitek.\nEbbe il suo primo scontro con Bacillicon, scontro durante il quale venne aiutato dal cyborg eroe Deathlok.\nNon \u00e8 pi\u00f9 riapparso su alcuna testata per 14 anni.\nCivil War.\nDurante la guerra civile, Digitek si oppone all'atto di registrazione.\nViene catturato dalla S.H.I.E.L.D. e rinchiuso nel carcere della zona negativa.\nTramite le parole del Tipografo si viene a sapere che Digitek si \u00e8 suicidato trasformando il suo braccio in un fucile e sparandosi alla testa. Tuttavia lo S.H.I.E.L.D. sapendo che Digitek \u00e8 un individuo composto di pura energia sospetta ben presto che il vigilante abbia solo simulato la propria uccisione, arrecandosi un danno sufficiente per apparire morto ma non per danneggiare la sua CPU e quindi fuggire una volta condotto fuori dal penitenziario.\nReclutamento nell'MI-13.\nTempo dopo Digitek -ultimata la missione di raccolta informazioni negli USA- viene inserito nei ranghi dell'MI-13, autorit\u00e0 governativa britannica che sovrintende l'operato di tutti i supereroi del Regno Unito. Assieme a \"Spitfire\", \"Dark Angel\", \"Tangerine\" e al secondo Death's Head, interviene per aiutare Capitan Bretagna ad abbattere l'esercito di Dracula.\nPoteri e abilit\u00e0.\nPu\u00f2 assorbire l'energia che lo circonda per aumentare le sue capacit\u00e0 e la sua forza, pu\u00f2 crearsi una armatura, pu\u00f2 rigenerarsi e possiede poteri pre-cognitivi.\nTramite il processo da lui chiamato \"Digitating\" pu\u00f2 trasformare qualsiasi parte del suo corpo in un'arma o trasformarsi in un qualsiasi veicolo.\nPu\u00f2 anche viaggiare tramite le linee telefoniche.\nCome una qualsiasi unit\u00e0 informatica possiede una CPU, che rappresenta il suo cuore e il suo punto debole."}
{"id": "1473910", "revid": "228587", "url": "https://it.wikipedia.org/wiki?curid=1473910", "title": "Dalmazzo di Pedona", "text": " Fu martirizzato il 5 dicembre 254.\nAgiografia.\nSecondo lo storico Ferdinando Gabotto, sono note due recensioni che trarrebbero le informazioni sulla vita del santo, da un manoscritto di un monaco del monastero di Pedona del VII secolo.\nIn questo manoscritto, il monaco riferisce che Dalmazio era nato a \"Forum Germarzorum\" (l'odierna San Damiano Macra) in epoca precostantiniana e lo descrive come un evangelizzatore. Egli venne martirizzato nel 254 nei pressi di Pedona (oggi Borgo San Dalmazzo); i suoi resti vennero successivamente conservati presso una basilica edificata in suo onore.\nLa traslazione del corpo.\nSecondo l'Ughelli ed il Cipolla, il vescovo astese Audace, all'inizio del X secolo, per le continue scorribande dei saraceni nel piemonte sud-occidentale, dispose per il trasferimento del corpo del santo nella pieve di Quargnento (ora nella diocesi di Alessandria). A Quargnento, infatti, si venera tuttora la reliquia del corpo del santo, conservata nella Basilica minore di San Dalmazio.\nIl culto.\nIl 5 dicembre i pellegrini confluivano presso la basilica di Pedona."}
{"id": "1473911", "revid": "73125", "url": "https://it.wikipedia.org/wiki?curid=1473911", "title": "HD 189733 A", "text": ""}
{"id": "1473912", "revid": "1788047", "url": "https://it.wikipedia.org/wiki?curid=1473912", "title": "Palmas de Monte Alto", "text": "Palmas de Monte Alto \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Guanambi."}
{"id": "1473913", "revid": "73125", "url": "https://it.wikipedia.org/wiki?curid=1473913", "title": "Migrazione planetaria", "text": ""}
{"id": "1473914", "revid": "1788047", "url": "https://it.wikipedia.org/wiki?curid=1473914", "title": "Pinda\u00ed", "text": "Pinda\u00ed \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Guanambi."}
{"id": "1473921", "revid": "1788047", "url": "https://it.wikipedia.org/wiki?curid=1473921", "title": "Riacho de Santana (Bahia)", "text": "Riacho de Santana \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Guanambi."}
{"id": "1473924", "revid": "1788047", "url": "https://it.wikipedia.org/wiki?curid=1473924", "title": "Sebasti\u00e3o Laranjeiras", "text": "Sebasti\u00e3o Laranjeiras \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Guanambi.\nStoria.\nSebasti\u00e3o Laranjeiras, ha avuto la sua origine nella met\u00e0 del diciannovesimo secolo, in un campo in nome della Boqueir\u00e3o Palmeiras, appartenente alla citt\u00e0 di Palmas de Monte Alto. Fondata dalla famiglia Parreiras, ha vissuto diversi anni con lo stesso nome e la categoria. Nel corso del 1939 \u00e8 stato elevato alla categoria di Villa, con la designazione della Citt\u00e0 Parreiras. Nel corso del 1944, divenne il nome di \"Camera di Citt\u00e0\" con l'emancipazione politica. Dopo 19 anni \u00e8 stato presentato lo Stato di Assemblea legislativa un progetto di legge che propone la creazione del comune di Sebasti\u00e3o Laranjeiras, adottando il nome della regione del figlio pi\u00f9 illustre, il vescovo di Porto Alegre D. Sebasti\u00e3o Dias Laranjeira. Questo progetto \u00e8 stato proposto dal signor Nicola M. Suerdieck con il sostegno di una serie di altri membri. A tal fine \u00e8 stata una zona di rotture del 1854 chilometri quadrati della citt\u00e0 di Palmas de Monte Alto. La presente proposta per la piena emancipazione ha avuto il sostegno dei leader politici del Consiglio comunale e il Sindaco di Palmas de Monte Alto, ed \u00e8 stato coperto con un successo il 30 luglio 1962. Il Governatore dello Stato sancita dalla Legge n. 1772, il 30 luglio 1962, pubblicato nella Gazzetta Ufficiale del 31 luglio 1962, la creazione del comune di Sebasti\u00e3o Laranjeiras."}
{"id": "1473927", "revid": "1305772", "url": "https://it.wikipedia.org/wiki?curid=1473927", "title": "Coming Home (New Found Glory)", "text": "Coming Home \u00e8 il quinto album di studio dei New Found Glory, pubblicato il 19 settembre 2006 dalla Suretone Records."}
{"id": "1473928", "revid": "436907", "url": "https://it.wikipedia.org/wiki?curid=1473928", "title": "Say It's Not True", "text": "Say It's Not True \u00e8 una canzone scritta da Roger Taylor, batterista dei Queen, pubblicata originariamente come singolo il 1\u00ba dicembre 2007 e inserita successivamente sull'album \"The Cosmos Rocks\" del 2008, della rock band britannica dei Queen + Paul Rodgers.\nStoria.\nQuesta canzone \u00e8 stata scritta nel 2003 per il concerto del 46664 organizzato dai Queen e Nelson Mandela, concerto di beneficenza per la lotta contro l'AIDS e per la fame nel Sudafrica. La canzone \u00e8 anche conusciuta perch\u00e9 \u00e8 stata cantata in versione con chitarra acustica da Roger Taylor durante il Queen + Paul Rodgers Tour 2005, il tour dei Queen organizzato con Paul Rodgers nel 2005 e 2006. La canzone compare infatti anche in Return of the Champions.\nMentre i Queen + Paul Rodgers erano in studio per la registrazione del nuovo album, Brian May annunci\u00f2 il primo singolo con Paul Rodgers che sarebbe stato pubblicato inizialmente solo in formato elettronico. La canzone, nella versione cantata da tutti i membri della band \u00e8 stata pubblicata nel sito ufficiale del 46664, in quello dei Queen + Paul Rodgers e in quello dei Queen il 30 novembre 2007. Tutti i proventi sono andati in beneficenza. Solo il 31 dicembre 2007 il singolo \u00e8 stato pubblicato nel formato CD, con un mix diverso rispetto alla versione in download un mese prima.\nNell'album \"The Cosmos Rocks\" la canzone compare con un missaggio diverso rispetto alla versione scaricabile da internet e rispetto alla versione del singolo.\nRegistrazioni in studio*.\nRegistrazioni ufficiali prodotte in studio, che presentano differenze nel mixaggio:"}
{"id": "1473929", "revid": "1788047", "url": "https://it.wikipedia.org/wiki?curid=1473929", "title": "Urandi", "text": "Urandi \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Guanambi."}
{"id": "1473932", "revid": "1788047", "url": "https://it.wikipedia.org/wiki?curid=1473932", "title": "Microregione di Guanambi", "text": "Guanambi \u00e8 una microregione dello Stato di Bahia in Brasile, appartenente alla mesoregione di Centro-Sul Baiano.\nComuni.\nComprende 18 comuni:"}
{"id": "1473938", "revid": "1788047", "url": "https://it.wikipedia.org/wiki?curid=1473938", "title": "Riach\u00e3o das Neves", "text": "Riach\u00e3o das Neves \u00e8 un comune del Brasile nello Stato di Bahia, parte della mesoregione dell'Extremo Oeste Baiano e della microregione di Barreiras."}
{"id": "1473940", "revid": "1788047", "url": "https://it.wikipedia.org/wiki?curid=1473940", "title": "Santa Maria da Vit\u00f3ria", "text": "Santa Maria da Vit\u00f3ria \u00e8 un comune del Brasile nello Stato di Bahia, parte della mesoregione dell'Extremo Oeste Baiano e della microregione di Santa Maria da Vit\u00f3ria."}
{"id": "1473942", "revid": "4175", "url": "https://it.wikipedia.org/wiki?curid=1473942", "title": "Irina Sanpiter", "text": "Biografia.\nNata il 27 settembre 1957 a Mosca, in URSS, studi\u00f2 recitazione presso l'Accademia \u0160\u010depkin di arte drammatica e scienze politiche, disciplina nella quale si laure\u00f2.\nInizi\u00f2 in patria la propria carriera d'attrice \u2014 prima di teatro e poi di cinema \u2014 prendendo parte a diversi corto e lungometraggi.\nGiunse in Italia alla fine degli anni settanta quando lo zio Giorgio Arlorio le regal\u00f2 un viaggio a Roma.\nLa prima partecipazione in un film italiano, in qualit\u00e0 di comparsa, risale al 1979 in \"Mani di velluto\".\nL'anno successivo, ancora non accreditata, apparve in un lavoro di Ettore Scola (\"La terrazza\").\nNel 1981 fu provinata da Sergio Leone e inclusa inaspettatamente nel cast di \"Bianco, rosso e Verdone\": si era presentata alla produzione del film per riavere le uniche due fotografie che aveva portato con s\u00e9 dall'Unione Sovietica e che aveva proposto al \"casting\" senza essere scelta; ottenne il ruolo per il quale in Italia divenne famosa, quello di Magda, la moglie di Furio, interpretato dallo stesso regista Carlo Verdone.\nNon parlando italiano, nell'occasione Sanpiter fu doppiata con forte accento torinese da Solvejg D'Assunta.\nNello stesso anno interpret\u00f2 la parte di Amalia in \"Lacrime napulitane\" di Ciro Ippolito.\nNel 1984, a seguito di un rigonfiamento al collo, scopr\u00ec un linfoma che la costrinse all'abbandono dell'attivit\u00e0 cinematografica a causa dell'indebolimento e alle continue trasfusioni di sangue cui doveva sottoporsi.\nFu attiva in seguito come cantante, attivit\u00e0 che smise negli anni novanta dopo il matrimonio con il promoter Toni Evangelisti, insieme al quale divenne organizzatrice di concerti.\nRicoverata da tempo al Policlinico Umberto I di Roma, Sanpiter mor\u00ec il 4 febbraio 2018 a causa di una recrudescenza del linfoma contro cui aveva combattuto nei trentaquattro anni precedenti."}
{"id": "1473944", "revid": "433605", "url": "https://it.wikipedia.org/wiki?curid=1473944", "title": "Santana (Bahia)", "text": "Santana \u00e8 un comune del Brasile nello Stato di Bahia, parte della mesoregione dell'Extremo Oeste Baiano e della microregione di Santa Maria da Vit\u00f3ria."}
{"id": "1473947", "revid": "1788047", "url": "https://it.wikipedia.org/wiki?curid=1473947", "title": "S\u00e3o F\u00e9lix do Coribe", "text": "S\u00e3o F\u00e9lix do Coribe \u00e8 un comune del Brasile nello Stato di Bahia, parte della mesoregione dell'Extremo Oeste Baiano e della microregione di Santa Maria da Vit\u00f3ria."}
{"id": "1473948", "revid": "181541", "url": "https://it.wikipedia.org/wiki?curid=1473948", "title": "Weiqi", "text": ""}
{"id": "1473949", "revid": "1788047", "url": "https://it.wikipedia.org/wiki?curid=1473949", "title": "Serra Dourada", "text": "Serra Dourada \u00e8 un comune del Brasile nello Stato di Bahia, parte della mesoregione dell'Extremo Oeste Baiano e della microregione di Santa Maria da Vit\u00f3ria."}
{"id": "1473952", "revid": "767487", "url": "https://it.wikipedia.org/wiki?curid=1473952", "title": "Catalyst (album)", "text": "Catalyst \u00e8 il quarto album di studio dei New Found Glory, pubblicato il 18 maggio 2004 e certificato disco d'oro dalla RIAA il 18 agosto dello stesso anno."}
{"id": "1473955", "revid": "1788047", "url": "https://it.wikipedia.org/wiki?curid=1473955", "title": "Microregione di Santa Maria da Vit\u00f3ria", "text": "Santa Maria da Vit\u00f3ria \u00e8 una microregione dello Stato di Bahia in Brasile, appartenente alla mesoregione di Extremo Oeste Baiano.\nComuni.\nComprende 10 municipi:"}
{"id": "1473956", "revid": "83531", "url": "https://it.wikipedia.org/wiki?curid=1473956", "title": "Mahatma Gandhi", "text": "Altro suo soprannome \u00e8 \"Bapu\" (in gujarati: \u0aac\u0abe\u0aaa\u0ac1, traducibile come \"padre\").\nGandhi \u00e8 stato uno dei pionieri e dei teorici del \"satyagraha\", un termine coniato da lui stesso, cio\u00e8 la resistenza all'oppressione tramite la disobbedienza civile di massa che ha portato l'India all'indipendenza. Il \"satyagraha\" \u00e8 fondato sulla \"satya\" (verit\u00e0) e sull\"'ahimsa\" (nonviolenza o amore, come dice nella sua autobiografia). Con le sue azioni, Gandhi ha ispirato movimenti di difesa dei diritti civili e personalit\u00e0 quali Martin Luther King, Nelson Mandela e Aung San Suu Kyi.\nIn India, Gandhi \u00e8 stato riconosciuto come \"Padre della nazione\" e il giorno della sua nascita (2 ottobre) \u00e8 un giorno festivo. Questa data \u00e8 stata anche dichiarata Giornata internazionale della nonviolenza dall'Assemblea generale delle Nazioni Unite.\nBiografia.\nAnni giovanili.\nMohandas Karamchand Gandhi nacque a Porbandar, una citt\u00e0 costiera situata nella penisola del Kathiawar, capoluogo dell'omonimo principato, nell'allora Raj britannico (attualmente parte dello stato indiano del Gujarat), il 2 ottobre 1869 da una benestante famiglia ind\u00f9 vaishnava \"modh\" facente parte della casta dei \"Bania\", composta da mercanti, commercianti, banchieri, ecc. (lo stesso cognome \"Gandhi\" significa \"droghiere\", bench\u00e9 sia suo padre quanto suo nonno fossero uomini politici). Il padre, Karamchand Uttamchand Gandhi, fu \"diwan\" (primo ministro) del principato presso la vicina Rajkot, dove il giovane Gandhi compir\u00e0 gli studi superiori, mentre la madre, Putlibai, proveniva da una ricca famiglia k\u1e5b\u1e63\u1e47aista.\nNei primi anni di scuola, Gandhi si dimostra uno studente nella media, molto timido e impacciato, avido lettore e poco propenso alle attivit\u00e0 fisiche. Nel 1882, all'et\u00e0 di 13 anni, Gandhi si sposa, con un matrimonio combinato secondo la tradizione ind\u00f9, con Kast\u00fcrb\u0101 G\u0101ndhi, anch'ella di soli 13 anni, figlia del ricco uomo d'affari Gokuladas Makharji, di Porbandar.\nGandhi in seguito condanner\u00e0 pi\u00f9 volte \"la crudele usanza dei matrimoni infantili\". Il primo figlio della coppia mor\u00ec dopo pochi giorni, in seguito ne ebbero altri quattro, tutti maschi.\nIl trasferimento in Inghilterra.\nNel 1886, all'et\u00e0 di diciotto anni, l'anno dopo la tragica morte del padre, parte per studiare da avvocato presso lo University College di Londra. Considerando l'impossibilit\u00e0 di rispettare i precetti induisti in Inghilterra, la sua casta si oppone alla partenza. Gandhi parte nonostante le discordie e per questo viene dichiarato paria, ovvero \"fuori casta\" dal capo della sua stessa comunit\u00e0.\nNella capitale britannica, Gandhi si adatt\u00f2 alle abitudini inglesi, vestendosi e cercando di vivere come un vero \"gentleman\". Qui ebbe l'occasione di incontrare la teosofa Helena Blavatsky, appena fuggita dall'India dove era stata accusata di frode. Della lettura del libro della Blavatsky, \"The Key to Theosophy\" (La chiave alla teosofia) Gandhi scrisse che: \u00ab [...] aveva stimolato in me il desiderio di leggere libri sull'induismo e tolta la nozione curata dai missionari per cui l'induismo era pieno di superstizione\u00bb. La teosofia rimase in lui ben impressa, tanto che il giorno stesso della sua morte comparir\u00e0 sulla sua pubblicazione settimanale, \"Harijan\" un suo articolo dove egli scrisse: \"Sono arrivato alla conclusione che la Teosofia sia l'induismo in teoria, e l'induismo sia la Teosofia in pratica.\". Fu membro associato della Societ\u00e0 teosofica.\nIl ritorno a casa.\nDue giorni dopo aver superato gli esami finali di Giurisprudenza parte dall'Inghilterra il 12 giugno del 1891 per far ritorno nella sua terra: una volta sbarcato a Bombay apprende che la sua cara madre alla quale era affezionato era deceduta. Con l'aiuto del fratello viene riammesso nella sua casta e incomincia a praticare l'avvocatura; avr\u00e0 per\u00f2 difficolt\u00e0 a esercitare la sua professione perch\u00e9 le sue conoscenze sono soprattutto teoriche e non conosce ancora bene il diritto indiano. Inoltre \u00e8 imbarazzato nel parlare in pubblico.\nMovimento dei diritti civili in Sudafrica (1893-1915).\nL'inizio della militanza.\nGandhi si trasfer\u00ec allora a Rajkot, svolgendo il lavoro di avvocato. Due anni dopo, la ditta indiana Dada Abdullah &amp; C, che commercia nella provincia del Natal, nell'allora Sudafrica britannico, lo incarica di difendere una causa \"in loco\". A questo punto della sua vita Gandhi \u00e8 un individuo dolce, timido, politicamente indifferente e particolarmente impacciato quando deve parlare in tribunale.\nIn Sudafrica entra in contatto con il fenomeno dell\"apartheid\", ma anche con il pregiudizio razziale e le condizioni di quasi schiavit\u00f9 nelle quali vivono i suoi 150.000 connazionali. Questa situazione lo porter\u00e0 a un'evoluzione interiore profonda. Diversi aneddoti sono stati raccontati direttamente da Gandhi a titolo di \u00abesperienze di verit\u00e0\u00bb e meritano di essere riportati per capire questo cambiamento: un giorno, in un tribunale di Durban, il magistrato gli domanda di togliere il turbante. Gandhi si rifiuta di obbedire e viene espulso dal tribunale. Si fa espellere anche da un treno a Pietermaritzburg, non avendo accettato di passare dal vagone di prima classe a quello di terza classe, dato che possedeva un biglietto valido per la prima classe. In seguito prende una diligenza e il responsabile prima gli vieta di viaggiare all'interno con gli altri passeggeri europei e poi lo picchia perch\u00e9 si rifiuta di spostarsi sul predellino.\nQuesti incidenti, descritti in diverse biografie come punto di svolta della sua vita, sono anche quelli che hanno agito da catalizzatore per la sua militanza. In quanto testimone diretto dell'intolleranza, del razzismo, dei pregiudizi e dell'ingiustizia verso gli indiani in Sudafrica, Gandhi comincia a riflettere sullo stato del suo popolo e sul proprio posto nella societ\u00e0.\nQuesti e altri episodi convincono Gandhi a prendere parte attiva nella lotta contro i soprusi a cui sono sottoposti i cittadini indiani nel Natal: scrive numerose lettere di protesta alla stampa, indice a Pretoria una riunione a cui prendono parte tutti i connazionali del Sudafrica, pronunciando il suo primo discorso pubblico e redige una petizione di protesta.\nIl voto in Natal e la guerra boera.\nAlla fine del suo contratto, Gandhi si prepara a rientrare in India. Durante la festa di addio indetta in suo onore viene per\u00f2 a sapere che l'assemblea del Natal sta preparando una legge per abolire il diritto di voto degli indiani e per tassarli pesantemente a fine contratto nel caso non ritornino in patria. Questi provvedimenti sono dettati dalla paura per la crescente ricchezza economica della comunit\u00e0 indiana. Gli ospiti di Gandhi gli chiedono di restare per essere aiutati, visto che non dispongono delle competenze per opporsi a questo progetto di legge. Gandhi organizza allora la circolazione di diverse petizioni indirizzate al governo del Natal e a quello britannico contro questa legge. Anche se non pu\u00f2 impedirne il voto, questa campagna permette di attirare l'attenzione sulle difficolt\u00e0 degli indiani in Sudafrica e fa sviluppare lo spirito di solidariet\u00e0 tra le varie componenti della comunit\u00e0 indiana.\nNel 1893, Gandhi fonda il Natal Indian Congress, di cui diviene il segretario. Questa organizzazione trasformer\u00e0 la comunit\u00e0 indiana in un'omogenea forza politica.\nDopo un soggiorno di 6 mesi in India (dall'agosto 1896 al gennaio 1897), per informare i compatrioti sulla drammatica situazione degli indiani in Sudafrica, Gandhi torna nel Natal con moglie e figli.\nNel 1899, allo scoppio della seconda guerra boera, Gandhi asserisce la necessit\u00e0 di un concreto supporto alle forze inglesi impegnate nel conflitto da parte della comunit\u00e0 indiana nel Paese, in modo tale da legittimare ulteriormente la loro richiesta di pari diritti agli indiani dell'Impero britannico. Pertanto, organizza un corpo di ambulanzieri volontari composto da 300 indiani liberi e 800 \"coolie\" indiani. Al termine della guerra, per\u00f2, la situazione degli indiani in Sudafrica non migliora, anzi, tende a peggiorare sempre pi\u00f9.\nL\"ashram\" di Phoenix.\nNel 1902 Gandhi ritorna con la sua famiglia, dove partecipa per la prima volta al Congresso Indiano, da cui ottiene una risoluzione a favore degli indiani del Sudafrica. Nello stesso anno ritorna da solo in Sudafrica, dopo aver girato l'India in treno su carrozze di terza classe, vestito come un semplice pellegrino.\nOrmai \"leader\" degli indiani in Sudafrica, contribuisce a fondare nel 1903 il giornale \"Indian opinion\". L'anno successivo lesse con grande interesse i libri sacri dell'induismo e un saggio che lo convinse a operare profondi cambiamenti: \"Fino all'ultimo\" (\"Unto This Last\") di John Ruskin. Acquista 100 acri (circa 50 ettari) a Phoenix, presso Durban, dove si stamper\u00e0 il giornale e dove risiederanno la sua famiglia e i suoi collaboratori. Qui, tutti i membri della comunit\u00e0, compresi i redattori di \"Indian opinion\" partecipano ai lavori agricoli e sono retribuiti con lo stesso salario indipendentemente dalla nazionalit\u00e0 o dal colore della pelle. La fattoria di Phoenix \u00e8 il primo modello di \"ashram\" in cui si pratica, in un regime di vita monastico, la povert\u00e0 volontaria, il lavoro manuale e la preghiera.\nNel 1906 Gandhi fa voto di castit\u00e0 (\"brahmacharya\") per affrancarsi dai piaceri della carne, elevare lo spirito e liberare energie per le attivit\u00e0 umanitarie.\nGandhi comincia proprio in questo centro di preparazione spirituale la pratica del digiuno e smette di consumare latte. Si taglia da solo i capelli e pulisce le latrine, attivit\u00e0 che in India era riservata alla casta degli oppressi (paria), che Gandhi chiamava \"harijan\", figli di Hari (Dio). Incita anche sua moglie e i suoi amici a fare la stessa cosa.\nLa prima \"satyagraha\".\nQuando, nel 1905, il Congresso Indiano sfida per la prima volta l'Impero britannico con un boicottaggio di tutte le merci britanniche, proposto da Banerjea Sureundranath, Gandhi vi aderisce. L'anno successivo crea il Corpo Sanitario Indiano per portare assistenza nella guerra contro gli zulu: al suo ritorno dalla guerra il governo del Transvaal vota una nuova legge, di chiaro stampo razzista, che obbliga gli indiani residenti nel Transvaal a essere schedati. Durante una protesta all'Empire Theatre of Varieties di Johannesburg, l'11 settembre 1906, Gandhi adotta per la prima volta la sua metodologia della \"satyagraha\", una nuova parola coniata a seguito di un concorso su \"Indian opinion\", chiamando i suoi compagni a sfidare la nuova legge e a subire le punizioni previste, senza ricorrere alla violenza.\nIl piano viene adottato e porta a una lotta che dura sette anni. Migliaia di indiani, tra cui Gandhi, e cinesi vengono imprigionati e frustati per aver scioperato, per essersi rifiutati di iscriversi, per aver bruciato la propria carta di registrazione o per aver resistito in maniera non-violenta. Alcuni di essi furono persino uccisi.\nNel 1908, durante la sua prima prigionia, Gandhi lesse il libro \"Disobbedienza civile\" di Henry David Thoreau e l'anno successivo incominci\u00f2 una corrispondenza con Lev Tolstoj, che dura fino alla morte di quest'ultimo (1910).\nLe manifestazioni di protesta s'intensificano quando il governo del Transvaal rende illegali i matrimoni tra non cristiani. La disobbedienza culmina nel 1913 con lo sciopero e la marcia delle donne indiane. Malgrado il successo della repressione dei manifestanti indiani da parte del governo sudafricano, l'opinione pubblica reagisce con vigore ai metodi estremamente duri applicati contro i pacifici manifestanti. Finalmente il generale Jan Christiaan Smuts viene obbligato a negoziare un compromesso con Gandhi. I matrimoni misti ridiventano legali e la tassa di tre \"livre\" (equivalente a sei mesi di salario) imposta agli indiani che vogliano diventare lavoratori liberi, viene abolita: la campagna \"satyagraha\" pu\u00f2 cos\u00ec essere interrotta.\nLotta per l'indipendenza dell'India (1914-1946).\nIl viaggio attraverso l'India.\nDopo aver lasciato definitivamente il Sudafrica nel 1914, giunge in Inghilterra al momento dello scoppio della guerra contro la Germania. Qui offre il suo aiuto nel servizio di ambulanza, ma una pleurite mal curata lo costringe a ritornare in India. Vi giunge il 9 gennaio 1915: sbarca nel porto di Mumbai dove viene festeggiato come un eroe nazionale. Il \"leader\" del Congresso indiano Gopal Krishna Gokhale gli suggerisce un anno di \"silenzio politico\", nel corso del quale \u00e8 invitato a viaggiare in treno per conoscere la vera India. Gandhi accetta e decide di percorrere il paese in lungo e in largo, di villaggio in villaggio, per incontrare l'anima indiana e conoscerne i bisogni. Cos\u00ec, per tutto il 1915, Gandhi viaggia per conoscere la condizione dei villaggi indiani, il cui numero si aggira sui 700.000.\nNel maggio 1915 fonda un \"\u00e2shram\" nella periferia di Ahmedabad vicino al fiume Sabarmati, con i membri della comunit\u00e0 di Phoenix e altri amici. Questa viene chiamata \"Satyagraha Ashram\". Qui alloggiano 25 uomini e donne che hanno fatto il voto di verit\u00e0, di celibato, d\"ahimsa\", di povert\u00e0 e di servire il popolo indiano.\nNel 1918 partecipa alla Conferenza di Delhi per il reclutamento di truppe indiane e appoggia la proposta per aiutare i britannici nello sforzo bellico. Il suo ragionamento, rifiutato da molti, \u00e8 che se si desidera la cittadinanza, la libert\u00e0 e la pace nell'Impero, bisogna anche partecipare alla sua difesa.\nI primi grandi successi di Gandhi si realizzano negli anni 1917-1918 e si riferiscono all'abolizione dell'immigrazione indiana a termine verso il Sud Africa e alla campagna di \"satyagraha\" nel Champaran e nel Kheda.\nNel Champaran, un distretto del Bihar, organizza la disobbedienza civile di decine di migliaia di contadini senza terra che sono costretti a coltivare l'indigofera, la pianta da cui si ricava l'indaco, e altri prodotti di esportazione invece di coltivare gli alimenti necessari alla loro sussistenza. Oppressi dai grandi proprietari britannici, ricevono dei magri compensi, che li riducono in condizioni di povert\u00e0 estrema.\nGandhi cre\u00f2 un'organizzazione di volontari e col loro aiuto incomincia una campagna di pulizia dei villaggi, la costruzione di scuole e di ospedali.\nL'autorit\u00e0 locale tenta di processarlo e il culmine della crisi viene raggiunto quando Gandhi viene arrestato dalla polizia per \u00abturbamento dell'ordine pubblico\u00bb, ma l'accusa viene ritirata grazie all'efficacia dell'azione di Gandhi e alla presenza di centinaia di migliaia di manifestanti nei pressi del tribunale. Gandhi raccoglie una grande quantit\u00e0 di dichiarazioni scritte dai mezzadri e cerca, senza successo, di dialogare coi proprietari per giungere a un compromesso. Finalmente l'autorit\u00e0 locale prende atto dell'esistenza del problema e istituisce una Commissione, alla quale partecipa Gandhi, col compito di indicare una soluzione. La Commissione si pronuncia a favore dei contadini e ha cos\u00ec fine il sistema vessatorio dei contadini del Champaran.\nQuasi contemporaneamente, Gandhi apprende che i contadini del Kheda non ce la fanno a pagare le imposte a causa di una grave carestia. Gandhi organizza i contadini, li istruisce sul \"satyagraha\" e promuove il loro sciopero che dura fino a quando si giunge a un accordo, dopo 21 giorni. Questo, seppure non del tutto soddisfacente per Gandhi, d\u00e0 una grande risonanza al \"satyagraha\", che prende cos\u00ec \"piede fermamente sul suolo del Gujarat\" segnando il risveglio della coscienza politica indiana.\n\u00c8 da questo momento che Gandhi viene battezzato dal popolo \"Bapu\" e la sua fama si estende a tutta l'India.\nIl massacro di Amritsar.\nIl 18 marzo 1919 viene approvato dal governo britannico il \"Rowlatt Act\", che estende le restrizioni usate durante la guerra anche in tempo di pace. Gandhi si oppone con un movimento di disobbedienza civile che ha inizio il 6 aprile, con uno spettacolare \"hartal\", uno sciopero generale della nazione con astensione di massa dal lavoro, accompagnato da preghiera e digiuno. Gandhi viene arrestato. Scoppiano disordini in tutta l'India, tra cui il massacro di Amritsar (13 aprile) nel Punjab, durante il quale le truppe britanniche guidate dal generale Edward H. Dyer massacrano centinaia di civili e ne feriscono a migliaia: i rapporti ufficiali parlano di 389 morti e 1.000 feriti, mentre altre fonti parlano di oltre 1.000 morti. Il massacro genera un trauma in tutta la nazione, accrescendo la collera della popolazione. Questo genera diversi atti di violenza, a seguito dei quali Gandhi, facendo autocritica, sospende la campagna \"satyagraha\".\nDopo questo massacro Gandhi critica sia le azioni del Regno Unito, sia le violente rappresaglie degli indiani, esponendo la sua posizione in un toccante discorso nel quale evidenzia il principio che la violenza \u00e8 malefica e non pu\u00f2 essere giustificata.\nIngresso in politica, presidenza del Congresso e inizio della non-cooperazione non violenta.\nSempre nel 1919, Gandhi entra nel partito del Congresso Nazionale Indiano, l'organizzazione dell\"\u00e9lite\" politica moderata indiana con la quale si batter\u00e0 per ottenere l'indipendenza del suo paese. L'obiettivo che Gandhi si prefigge per il movimento anticoloniale \u00e8 la \"Swaraj\", ovvero un'indipendenza completa: individuale, spirituale e politica (che si realizza nell'autogoverno). Secondo Gandhi tale obiettivo pu\u00f2 essere raggiunto solamente attraverso una strategia che pone limiti precisi alla lotta, basandosi esclusivamente sul concetto di \"satyagraha\". Questa nuova linea emargina le correnti radicali del partito del congresso, alcune delle quali proponevano il ricorso ad azioni terroristiche.\nNel 1920 Gandhi prende le difese del Califfato musulmano e riesce a creare un'alleanza tra il partito del Congresso Nazionale Indiano (a maggioranza ind\u00f9) e il Movimento Khalifat (musulmano). Per Gandhi l'Impero Ottomano doveva sopravvivere come strumento di ostacolo all'egemonia britannica. Insieme con il movimento pro-Califfato, promuove una campagna di non cooperazione con gli inglesi.\nIn poco tempo Gandhi diventa il \"leader\" del movimento anticoloniale indiano e nel 1921 diventa il presidente del Partito del Congresso Indiano. Sotto la sua direzione viene approvata una nuova costituzione nella quale si menziona la \"Swaraj\" come scopo da raggiungere. L'adesione al partito \u00e8 aperta a tutti quelli che sono pronti a pagare una partecipazione simbolica. Viene stabilita una gerarchia del comitato per migliorare la disciplina e il partito si trasforma da elitista a un'organizzazione di massa con rappresentativit\u00e0 nazionale.\nGandhi allarga il suo principio di nonviolenza al movimento Swadeshi puntando all'autonomia e all'autosufficienza economica del paese, attraverso l'utilizzo dei beni locali, vedendola come una parte del pi\u00f9 ampio obiettivo della Swaraj. \"Swadeshi\" significava \"autosufficienza\" dell'India dall'economia inglese, puntando sulla produzione interna alla nazione dei prodotti necessari alla popolazione. \nA questo proposito, nell'agosto del 1931, Gandhi aveva affermato:\nHa cos\u00ec inizio il boicottaggio dei prodotti stranieri, in particolare di quelli inglesi; soprattutto un settore viene visto come essenziale, quello tessile:\nSe da una parte sprona al boicottaggio delle merci tessili straniere, Gandhi chiede a tutti gli indiani, sia poveri sia ricchi (in un ideale di uguaglianza), di vestire il \"khadi\", vestito filato a mano con l'arcolaio a ruota (il \"charka\") per boicottare le stoffe inglesi. Gandhi propone la produzione casalinga del \"khadi\" come soluzione alla povert\u00e0 dovuta alla disoccupazione invernale dei contadini indiani: almeno un'ora al giorno ogni indiano avrebbe dovuto filare e tessere a mano. Inoltre questa attivit\u00e0 permette di includere le donne nel movimento di indipendenza.\nLo stesso Gandhi filava ogni giorno, perfino quando era all'estero, e andava in giro sempre avvolto in un \"dhoti\" (abito contadino) bianco, fatto in \"khadi\", che diventer\u00e0 l'uniforme del Partito del Congresso Indiano.\nL'importanza culturale di questa lotta nel settore tessile che Gandhi condusse fece s\u00ec che il \"khadi\" sarebbe diventato la stoffa simbolo della lotta per l'indipendenza indiana e il \"khadi\" sarebbe stato inserito nella bandiera dell'India del 1931 (nella bandiera del 1947 verr\u00e0 sostituito dal \"charka\"), che per legge deve essere tessuto in \"khadi\". \nGandhi si appella inoltre al boicottaggio delle istituzioni giudiziarie e scolastiche, alla dimissione dai posti governativi e al rigetto dei titoli e delle onorificenze britannici.\nIl massacro di Chauri Chaura.\nLa non-cooperazione ebbe un grande successo, aumentando l'entusiasmo e la partecipazione di tutti gli strati della societ\u00e0 indiana. Al momento del suo pi\u00f9 grande apogeo si arrest\u00f2 bruscamente dopo i violenti scontri avvenuti nel febbraio 1922 nella citt\u00e0 di Chauri Chaura nell'Uttar Pradesh: un corteo di manifestanti, provocato dalla polizia britannica, reag\u00ec furibondo, massacrando e ardendo vivi ventidue poliziotti. Gandhi, profondamente deluso dall'immaturit\u00e0 del popolo indiano e temendo che il movimento si convertisse in un movimento violento, interruppe la campagna di disobbedienza civile e digiun\u00f2 per cinque giorni. Il 10 marzo 1922 venne arrestato e processato con l'accusa di sovversione. Gandhi si dichiar\u00f2 colpevole e chiese il massimo della pena: fu condannato a sei anni di prigione. Venne liberato dopo due anni di prigionia, nel febbraio del 1924, a seguito di un'operazione di appendicite.\nDurante la permanenza di Gandhi in prigione, mancando la sua personalit\u00e0 unificatrice, il partito del congresso si divise. Apparvero due fazioni: la fazione Swarajista, guidata da Chitta Ranjan Das e da Motilal Nehru, era favorevole alla partecipazione del partito agli organi legislativi indiani. L'altra, che vi si opponeva, era condotta da Chakravarti R\u00e2jagop\u00e2l\u00e2ch\u00e2ri e Sardar Vallabhbhai Patel. Anche la cooperazione tra ind\u00f9 e musulmani, che era stata forte durante la campagna di nonviolenza, si sgretol\u00f2 completamente con la disfatta del Movimento del Califfato.\nGli anni venti.\nGandhi si astiene dal provocare agitazioni durante la maggior parte degli anni venti, preferendo risolvere i problemi tra il partito Swaraj e il congresso nazionale indiano. Moltiplica anche le iniziative contro la segregazione degli intoccabili, l'alcolismo, l'ignoranza e la povert\u00e0. Tra il 1925 e il 1927, nonostante alcuni problemi di salute, inizia a scrivere la sua autobiografia.\nRitorna in scena nel 1928. L'anno precedente il governo britannico aveva nominato la Commissione Simon per la riforma della costituzione, nella quale sedeva un solo indiano. La commissione viene boicottata da tutti i partiti indiani. Gandhi appoggia la risoluzione del congresso di Calcutta del dicembre 1928 che richiede al vicer\u00e9 Lord Irwin di scegliere tra concedere all'India lo statuto di protettorato (Dominion) o far fronte a una campagna di nonviolenza per ottenere l'indipendenza. Il governo britannico, presieduto dal laburista Ramsay MacDonald, non concede lo statuto di protettorato e il Congresso Indiano, diretto da Jawaharlal Nehru, approva il documento che dichiara il \"Purna Swaraj\", l'indipendenza completa. Il 31 dicembre 1929 viene issata a Lahore la bandiera indiana. Il 26 gennaio 1930 viene celebrato, dal Partito del Congresso Indiano e dalla maggioranza delle organizzazioni indiane, come giorno dell'indipendenza dell'India.\nLa marcia del sale.\nGandhi annuncia la ripresa della campagna \"satyagraha\". Nel marzo del 1930 intraprende una campagna contro la tassa del sale e il regime che l'aveva alzata. Comincia cos\u00ec la celebre marcia del sale che parte con settantotto \"satyagrahi\" dall\"ashram\" Sabarmati di Ahmedabad il 12 marzo e termina a Dandi il 6 aprile dopo 380\u00a0km di marcia. Arrivati sulle coste dell'Oceano indiano, Gandhi e i suoi sostenitori estraggono il sale in aperta violazione del monopolio reale e vengono imitati dalle migliaia di indiani unitisi durante la marcia.\nQuesta campagna, una delle pi\u00f9 riuscite della storia dell'indipendenza non-violenta dell'India, viene brutalmente repressa dall'impero britannico, che reagisce imprigionando pi\u00f9 di persone. Anche Gandhi e molti membri del Congresso vengono arrestati. Diversi \"satyagrahi\" vengono inoltre picchiati dalle autorit\u00e0 durante i loro tentativi di razzia non-violenta di saline e di depositi di sale.\nIl viaggio in Europa (Italia) e il ritiro dalla vita politica.\nQuando nel 1931 Gandhi esce di prigione, il governo britannico, rappresentato dal vicer\u00e9 Lord Edward Irwin, decide di negoziare con lui. Dopo otto lunghi colloqui i due firmano il Patto Gandhi-Irwin (Patto di Delhi) con il quale i britannici s'impegnano a liberare tutti i prigionieri politici, legittimare la raccolta di sale per uso casalingo delle popolazioni costiere e riconoscere il diritto degli indiani di boicottare i tessuti inglesi. Gandhi s'impegna da parte sua a sospendere il movimento di disobbedienza civile.\nOltre a questo Gandhi viene invitato a una tavola rotonda a Londra, come solo rappresentante del Partito del Congresso Indiano, per discutere su una nuova costituzione indiana. Soggiorna per tre mesi in Europa.\nDurante il suo periodo europeo, Gandhi visita anche l'Italia, arrivando a Milano l'11 dicembre del 1931 per poi recarsi immediatamente a Roma. Nella capitale, dove sosta il 12 e 13 dicembre, incontra, tra gli altri, Benito Mussolini, che approfitta della visita per cercare di impressionarlo con l'apparato militare del regime, accogliendolo con tutti gli onori assieme a molti gerarchi fascisti. Di Mussolini Gandhi scriver\u00e0:\nAnche se in seguito scriver\u00e0 riguardo al dittatore italiano:\nGandhi visita poi la Cappella Sistina, dove la sua attenzione viene colpita, pi\u00f9 che dagli affreschi di Michelangelo, dal Crocifisso dell'altare della cappella. Intorno a quel Crocifisso \u2014 che rappresenta un Ges\u00f9 magrissimo, dimesso e sofferente, ben diverso dal Ges\u00f9 corpulento, forte e maestoso del Giudizio Universale \u2014 il Mahatma indugia per parecchi minuti, esclamando infine: \u00abNon si pu\u00f2 fare a meno di commuoversi fino alle lacrime\u00bb.\nIl desiderio di Gandhi sarebbe stato incontrare Papa Pio XI. Ci\u00f2 per\u00f2 non avvenne: secondo i rapporti fascisti egli si sarebbe rifiutato di ricevere Gandhi perch\u00e9 \u00abnon adeguatamente vestito\u00bb; secondo altri in realt\u00e0 le vere motivazioni sarebbero state di carattere diplomatico (perch\u00e9 il Pontefice non voleva attirarsi critiche dall'Inghilterra) o religiose, visto le dichiarate simpatie per il Mahatma da parte di alcune chiese protestanti.\nDel breve soggiorno in Italia, la visita di Tat'jana Tolstaja fu l'episodio che fece a Gandhi pi\u00f9 piacere.\nIl ritorno in India.\nGandhi torna in India nel 1932 dopo il fallimento della Conferenza. Gli inglesi hanno incentrato la discussione maggiormente sui principi indiani e sulle minoranze, senza affrontare realmente il trasferimento dei poteri dall'impero britannico alle autorit\u00e0 indiane. Nello stesso periodo il successore di Lord Irwin, Freeman-Thomas, primo marchese di Willingdon, incomincia una nuova campagna di repressione contro i nazionalisti e Gandhi viene di nuovo arrestato.\nFreeman-Thomas si fa interprete di una linea politica assai rigida nei confronti dei nazionalisti indiani e tenta di ridurre l'influenza del Mahatma isolandolo completamente dai suoi partigiani. La strategia si rivela fallimentare. Nel 1932, quando \u00e8 ancora rinchiuso nella prigione di Yeravda, Gandhi intraprende un digiuno a oltranza per protestare contro il provvedimento del governo MacDonald che istituisce elettorati separati per gli intoccabili. Per Gandhi infatti \u00e8 di vitale importanza che le classi depresse si riconoscano come facenti parte dell'induismo e non come comunit\u00e0 religiose al di fuori di esso. A questo scopo \u00e8 disposto a concedere a B. R. Ambedkar, rappresentante degli intoccabili, pi\u00f9 seggi di quanti gliene avessero concessi gli inglesi. Dopo sei giorni di digiuno, quando Gandhi rischia di morire, insieme con Ambedkar giunge a un nuovo accordo (Patto di Yeravda) e il governo britannico revoca il provvedimento precedente.\nNel 1934 Gandhi si ritira dalla vita politica, per lui ormai priva di senso, dichiarando che d'ora in poi incentrer\u00e0 i suoi sforzi pi\u00f9 per una riforma spirituale dell'India che per ottenerne l'indipendenza.\nLo scoppio della Seconda guerra mondiale.\nNell'estate del 1934 ci saranno tre tentativi di assassinio di Gandhi che, anche nella seconda met\u00e0 degli anni trenta, continua a essere considerato dal governo di Londra l'interlocutore principale col quale negoziare il passaggio dell'India a un nuovo regime politico.\nI rapporti con le autorit\u00e0 britanniche tornano a essere molto tesi durante la seconda guerra mondiale. Allo scoppio del conflitto (1939) Gandhi, senza consultare i dirigenti del Congresso, offre un appoggio morale non-violento allo sforzo di guerra britannico.\nI membri del Congresso non consultati si offendono e danno le dimissioni in massa. Gandhi, dopo lunghe discussioni, fa marcia indietro e dichiara che l'India non pu\u00f2 partecipare a una guerra il cui scopo sia la libert\u00e0 della democrazia, se questa viene rifiutata all'India stessa. Sebbene fossero totalmente solidali con le vittime dell'aggressione nazista, Gandhi e il partito del Congresso dichiarano infatti che l'India avrebbe contribuito alla guerra solo se gli inglesi avessero proposto un piano per riconoscere agli indiani la libert\u00e0 che ancora era loro negata. \nNel 1940 Gandhi lancia un \"satyagraha\" individuale nel quale fa conoscere alla nazione il suo discepolo prediletto, Vinoba Bhave, che con Nehru si \u00e8 impegnato per protestare pubblicamente contro la guerra, venendo spesso incarcerato.\nUn suo dapprima collaboratore e poi oppositore, Subhas Chandra Bose, si schiera invece apertamente con le potenze dell'Asse in nome della comune lotta anticolonialista globale, creando un governo dell'India Libera con sede a Port Blair e guida l'esercito nazionale indiano e la legione SS \"India Libera\".\nLa risoluzione \"Quit India\".\nIl governo britannico non cede sul piano dell'indipendenza, ma al contrario agisce per creare una spaccatura tra induisti e musulmani all'interno del movimento politico indipendentista indiano. Come reazione Gandhi intensifica le sue richieste d'indipendenza scrivendo il 13 aprile 1942 una risoluzione che richiede ai britannici di lasciare l'India: \"Quit India\". Con questa il Mahatma invita alla ribellione non-violenta totale. Vengono anche organizzate grandi manifestazioni di protesta.\nPer Gandhi e per il partito del Congresso si tratta della rivolta pi\u00f9 radicale mai intrapresa: a fronte del pi\u00f9 grande movimento per l'indipendenza indiana di tutti i tempi gli inglesi reagiscono con arresti di massa, violenze e repressioni senza precedenti. \nMigliaia di indipendentisti vengono uccisi o feriti dalla polizia, centinaia di migliaia d'altri vengono arrestati. Gandhi precisa che il movimento non si arrester\u00e0 anche se ci saranno violenze individuali, affermando che l'anarchia ordinata attorno a lui \u00e8 peggio della vera anarchia. Chiama tutti gli indiani e i membri del Congresso a mantenere la disciplina e l\"'ahimsa\". Gandhi e tutti i dirigenti del Congresso vengono arrestati a Bombay il 9 agosto 1942.\nGandhi viene detenuto per due anni nel palazzo dell'Aga Khan a Pune. Qui Gandhi patisce le pi\u00f9 grandi disgrazie affettive; dapprima il suo consigliere di 42 anni Mahadev Desai, dopo sei giorni dalla sua detenzione, muore per un arresto cardiaco. Poi sua moglie Kasturba dopo 18 mesi di prigionia, muore per una crisi cardiaca causata da una polmonite.\nNel 1943, mentre \u00e8 ancora in prigione, Gandhi digiuna per 21 giorni al fine di fare penitenza per le violenze commesse durante l'insurrezione popolare indiana. Il movimento \"Quit India\" si \u00e8 rivelato disastroso.\nGandhi viene rilasciato il 6 maggio 1944 per poter essere sottoposto a un'operazione: \u00e8 gravemente ammalato di malaria e di dissenteria e i britannici non vogliono che muoia in prigione rischiando di provocare un sollevamento popolare.\nMalgrado la violenta repressione abbia portato in India una calma relativa, alla fine del 1945 il movimento \"Quit India\" riesce a ottenere dei risultati: infatti una volta conclusasi la guerra, il nuovo Primo Ministro britannico Clement Attlee (succeduto a Churchill) annuncia che il potere verr\u00e0 trasferito in mano agli indiani. Gandhi annuncia allora la fine della lotta e circa prigionieri politici vengono liberati. Poco tempo dopo il vicer\u00e9 Wavell incarica Jawarhallal Nerhu di formare un governo interinale dell'India indipendente.\nLa liberazione e la divisione dell'India (1945-1947).\nIl Regno Unito, cedendo alle pressioni del movimento anticoloniale, decide di concedere la piena indipendenza alla sua colonia e, il 24 marzo 1947, nomina vicer\u00e9 e governatore generale delle Indie Lord Mountbatten, che riceve il difficile compito di preparare l'indipendenza.\nLa Lega Musulmana Panindiana (\"All India Muslim League\"), il secondo maggior partito indiano, era in quel periodo guidata da Mohammad Ali Jinnah: Jinnah era un nazionalista islamico ed era stato il primo, nel 1940, a proporre l'idea di una nazione islamica indiana, il Pakistan. La linea politica della Lega Musulmana mirava a una divisione tra la due principali comunit\u00e0 religiose.\nA questo punto sia la Lega Musulmana sia il partito del Congresso non vedono altra soluzione che il piano Mountbatten, per evitare una guerra civile tra musulmani e ind\u00f9.\nLa guerra indo-pakistana.\nDopo l'indipendenza si creano forti tensioni politiche tra Pakistan e India dovute sia alle violenze avvenute in seguito alla separazione, sia a questioni di controllo territoriale. Una delle tensioni pi\u00f9 importanti \u00e8 provocata dalla situazione del Kashmir. Il maharaja ind\u00f9 del Kashmir, al momento di scegliere se unirsi con l'India o con il Pakistan, esita e lo stato viene rapidamente invaso dalle trib\u00f9 islamiche locali e da irregolari pakistani. Il maharaja opta successivamente per l'unione con l'India, malgrado la popolazione sia a stragrande maggioranza islamica. Questa scelta aumenta la tensione nella regione. Si arriva cos\u00ec alla guerra indo-pakistana del 1947. Il governo indiano decide di non versare 550 milioni di rupie indiane al Pakistan. Questo versamento, previsto dagli accordi della spartizione dell'India, viene negato poich\u00e9 alcuni dirigenti come Sardar Patel temono che il Pakistan lo utilizzi per finanziare la guerra contro l'India stessa.\nIl 13 gennaio 1948, all'et\u00e0 di 78 anni, Gandhi incomincia il suo ultimo digiuno a Delhi. Chiede che la violenza tra le comunit\u00e0 cessi definitivamente, che il Pakistan e l'India garantiscano l'uguaglianza per i praticanti di tutte le religioni, e che venga effettuato il pagamento dei 550 milioni di rupie dovute al Pakistan. Gandhi teme che l'instabilit\u00e0 e l'insicurezza del Pakistan aumenti creando collera verso l'India e che la violenza passi le frontiere causando una guerra civile in India.\nMalgrado lunghi e appassionati dibattiti, Gandhi rifiuta d'interrompere il digiuno e il governo indiano si vede costretto a pagare la somma dovuta al Pakistan. Anche i dirigenti di ogni comunit\u00e0, tra cui il Rashtriya Swayamsevak Sangh e il Hindu Mahasabha, gli assicurano che rinunceranno alla violenza. A questo punto Gandhi smette il digiuno bevendo un succo d'arancia.\nL'assassinio.\nIl 30 gennaio 1948, presso la Birla House, a Nuova Delhi, mentre si recava nel giardino per la consueta preghiera ecumenica delle ore 17:00, accompagnato dalle sue due pronipoti Abha e Manu, Gandhi venne assassinato con tre colpi di pistola da Nathuram Godse, un fanatico ind\u00f9 radicale che aveva legami anche con il gruppo estremista ind\u00f9 Mahasabha. Godse riteneva Gandhi responsabile di cedimenti al nuovo governo del Pakistan e alle fazioni musulmane, non da ultimo il pagamento del debito dovuto al Pakistan. Prima di sparare, Godse si pieg\u00f2 in segno di reverenza di fronte a Gandhi e, dopo l'uccisione, cerc\u00f2 di confondersi tra la folla e di fuggire; quando si accorse di essere braccato e di rischiare il linciaggio, per\u00f2, rallent\u00f2 il passo permettendo alle forze dell'ordine di catturarlo. Nel gennaio del 1949 cominci\u00f2 il processo nei suoi confronti che si concluse l'8 novembre dello stesso anno con una condanna a morte. La sentenza venne eseguita una settimana dopo, malgrado l'opposizione dei sostenitori di Gandhi.\nDopo la morte.\nIn seguito all'uccisione di Gandhi, Jawaharlal Nehru si indirizz\u00f2 alla nazione via radio:\nSul memoriale di Gandhi (o \"Sam\u0101dhi\") a R\u0101j Gh\u0101t a Nuova Delhi \u00e8 inciso l'epitaffio (Devanagari): traducibile con \u00abOh Dio\u00bb. Viene largamente accettato che queste furono le ultime parole di Gandhi anche se alcuni lo contestano.\nIl giorno prima del suo assassinio, alla consueta preghiera serale, lo stesso Gandhi aveva detto:\nSeguendo le volont\u00e0 di Gandhi, le sue ceneri furono ripartite tra varie urne e disperse nei maggiori fiumi del mondo tra i quali il Nilo, il Tamigi, il Volga e il Gange. Due milioni di indiani assistettero ai funerali, durante i quali la bara del Mahatma fu trasportata su e gi\u00f9 per il Gange per consentire a coloro che stavano sulle sponde di rendergli omaggio.\nIl 30 gennaio 2008, in occasione del sessantesimo anniversario della sua morte, sono state versate nel mare davanti a Mumbai le ceneri contenute nell'unica urna non ancora svuotata.\nLa formazione culturale.\nIn India, grazie ai membri teosofici, Gandhi scopre la \"Bhagavad Gita\", libro che lo marcher\u00e0 profondamente, specialmente attraverso l'idea che il desiderio \u00e8 sorgente di sofferenza e agitazione per lo spirito:\nSvilupper\u00e0 da quel momento un interesse per la religione che non si limiter\u00e0 all'induismo, ma si estender\u00e0 al buddismo, all'islam e al cristianesimo di cui riterr\u00e0 soprattutto la frase tratta dall'insegnamento di Ges\u00f9 nel discorso della montagna: \u00abSe uno ti percuote la guancia destra, tu porgigli anche la sinistra\u00bb (Matteo 5,39).\nEssendosi potuto formare fino a quel momento esclusivamente sui testi religiosi e storici della tradizione induista, a Londra Gandhi venne a contatto con la cultura occidentale leggendo, tra gli altri, i testi del socialismo libertario di William Morris, dell'anarchismo cristiano e pacifista di Lev Tolstoj, della teoria non-violenta di Henry David Thoreau e la \"Difesa del vegetarianismo\" di Henry Salt.\nDurante la sua vita Gandhi continu\u00f2 a leggere i testi sacri ind\u00f9, alternando la loro lettura con quella di scrittori quali Tolstoj e John Ruskin (\"Fino all'ultimo\", che successivamente tradusse in gujarati col titolo \"Sarvodaya\", che significa \"benessere per tutti\").\nUn incontro molto importante per Gandhi fu quello con il grande poeta Rabindranath Tagore, che visit\u00f2 nel 1916 nella sua scuola di Shantiniketan durante il suo viaggio attraverso l'India.\nUn altro incontro molto importante fu con lo yoghi Paramahansa Yogananda: nell'agosto del 1935 Yogananda fece visita a Gandhi nel \"Maganvadi Ashram\" di Wardha. In occasione di tale incontro Gandhi chiese a Yogananda di ricevere l'iniziazione al Kriy\u0101 Yoga. Gandhi, Mahadev Desai, Pingali Venkayya e altri \"satyagrahi\" ricevettero in quella occasione l'iniziazione spirituale da Yogananda. Yogananda scrisse: \u00abLa larghezza di vedute e lo spirito di ricerca del Mahatma mi avevano profondamente colpito. Nella ricerca spirituale egli \u00e8 come un bambino, e rivela quella pura ricettivit\u00e0 che Ges\u00f9 apprezzava nei fanciulli, perch\u00e9 \"di questi \u00e8 il regno dei cieli\"\u00bb.\nLo stile di vita.\nGandhi condusse una vita semplice, dando esempio di umilt\u00e0 e rispetto per tutti, partendo dai paria. Questi erano (sono) una grande parte della popolazione indiana che viveva ai margini della societ\u00e0, tra il disprezzo generale ma che Gandhi indicava come figli di Hari, riprendendo il concetto evangelico che vedeva negli ultimi sulla terra i primi nel regno di Dio. \nDa molti Gandhi era visto alla stregua di un eremita, dal momento che conduceva una vita simile a quella monastica, dedicata al pensiero filosofico e soprattutto alla sua messa in pratica. Effettivamente il pensiero gandhiano vedeva il corpo come assolutamente secondario alla vera fonte della forza di un uomo, l'anima, e predicava che solo un distacco dalle necessit\u00e0 materiali potesse portare sulla via della verit\u00e0, verso Dio:\nIl silenzio.\nGandhi riservava un giorno della settimana al silenzio, perch\u00e9 era convinto che il parlare rompesse la sua pace interiore. Questa idea era tratta da una concezione induista relativa al potere di \"mouna\" e \"shanti\". Durante i giorni dedicati al silenzio comunicava con gli altri scrivendo su biglietti di carta. All'et\u00e0 di trentasette anni, per un periodo di tre anni e mezzo, Gandhi rifiut\u00f2 di leggere i quotidiani affermando che il tumultuoso stato degli affari mondiali gli causasse ancora pi\u00f9 confusione. Il silenzio gli serviva a concentrarsi per purificare l'anima e rendersi in pace.\nLa povert\u00e0.\nAl suo ritorno in India, dopo il soggiorno in Sudafrica dove era stato un avvocato e quindi aveva sperimentato un certo agio, Gandhi rinunci\u00f2 ai suoi abiti occidentali, simbolo di ricchezza. La sua idea era quella di adottare un tipo di vestito che fosse accettabile anche dalle persone pi\u00f9 povere dell'India. Questo era un aspetto di una condotta di vita che doveva essere incentrata sulla semplicit\u00e0 e il disinteressamento per il superfluo. In questo senso si parla di \"aparigraha\" (non-possesso), ovvero di un orientamento spirituale che portasse alla povert\u00e0 volontaria e alla semplificazione della vita.\nSempre nell'ottica dell\"aparigraha\" Gandhi cerc\u00f2 di diffondere l'uso dell'abito di stoffa filata e tessuta a mano fatto in casa (il \"khadi\"). Con i suoi sostenitori praticava la tessitura dei propri vestiti usando un filatoio manuale (il \"charka\"). La tessitura fu messa in pratica anche come forma di lotta contro l'impero britannico da cui venivano importati i vestiti di foggia occidentale, prodotti in Inghilterra (che dunque subiva una perdita economica per la loro mancata vendita). In questo modo inoltre l'India poteva rendere la propria economia indipendente (allargando la produzione interna di beni ad altri settori) da quella dell'Impero inglese.\nGandhi andava sempre vestito con l'abito da contadino, \"dhoti\", bianco, tessutosi in \"khadi\" grazie agli insegnamenti ricevuti dalle donne dello Ashram di Ahmedabad. La semplice veste bianca in \"khadi\", oltre ai motivi di indipendenza economica, divenne un simbolo della lotta nonviolenta indiana, tanto da divenire l'uniforme ufficiale del Partito del Congresso Indiano. Essa rappresentava sia la libert\u00e0 dall'imperialismo inglese sia la purezza della lotta che i \"satyagrahi\" conducevano. L'adozione di un unico abito per tutti gli indiani, indipendentemente dalle loro differenze economiche o religiose, andava inoltre in aperto contrasto con il sistema delle caste contro il quale si scagli\u00f2 pi\u00f9 volte Gandhi e nel nome di una uguaglianza sociale vera e propria. Vestendo quell'abito gli indiani avrebbero compiuto una specie di atto di povert\u00e0 e uguaglianza tra loro, rinunciando agli sfarzi e indirizzandosi a uno stile di vita semplice e sobrio. Il \"charka\" assunse una tale importanza che quando nel 1947 l'India ottenne l'indipendenza il disegno della ruota dell'arcolaio entr\u00f2 a far parte della bandiera dell'India (che era quella del Partito del Congresso Indiano).\nLa castit\u00e0.\nGandhi rinunci\u00f2 ai rapporti sessuali all'et\u00e0 di 36 anni diventando totalmente casto sebbene sposato, pronunciando, secondo la tradizione induista, i voti di \"brahmacharya\", secondo un ideale di consapevolezza e armonia spirituale, che prevede (oltre alla castit\u00e0) purezza delle aspirazioni e dei pensieri, autocontrollo del palato e autodisciplina.\nGandhi affermava che l'importanza da lui conferita alla castit\u00e0 non era legata a un disprezzo per la sessualit\u00e0, ma, al contrario, a un rispetto profondo verso il potere generativo dell'atto sessuale:\nLa castit\u00e0 di Gandhi \u00e8 un tema controverso, rimesso in discussione dalla sua relazione con l'architetto ebreo di origine lituana Hermann Kallenbach. Da questa assidua frequentazione e dall'epistolario Gandhi-Kallenbach, sono emersi dubbi che la loro amicizia fosse collegata anche a un rapporto omosessuale.\nNel 1904 Gandhi si trasfer\u00ec in Sudafrica, ove conobbe Kallenbach, con il quale strinse una profonda amicizia. Nel 1907 Kallenbach progett\u00f2, nei pressi di Johannesburg, una villa, la Satyagraha House, ove i due andarono ad abitare insieme, rimanendovi fino al 1909. Kallenbach segu\u00ec ancora Gandhi, lo sostenne nella sua battaglia di resistenza non violenta, accompagnandolo a Phoenix nel Durban, ove Gandhi fu arrestato per un breve tempo. Accompagn\u00f2 poi Gandhi e la consorte nel loro viaggio a Londra del 1914, con il quale i due amici si separarono. Kallenbach, trasferitosi in Israele, si rec\u00f2 poi in visita all'amico in India nel 1937, per perorare presso di lui la causa del sionismo.\nIl vegetarianismo.\nGandhi fu un rigoroso lacto-vegetariano per quasi tutta la propria vita, e speriment\u00f2, nel corso degli anni, svariate diete alla ricerca di un'alimentazione minima sufficiente per soddisfare i fabbisogni corporei in maniera da esercitare la minore violenza possibile sulla natura. Scrisse articoli sull'argomento gi\u00e0 mentre studiava legge a Londra, dove, in un incontro della Societ\u00e0 Vegetariana inglese, conobbe l'attivista Henry Stephens Salt, di cui aveva letto il libro \"Difesa del vegetarianismo\":\nIl grande rispetto di Gandhi per gli animali \u00e8 essenzialmente dovuto alla convinzione che uomini e animali siano allo stesso modo creature di Dio (sensibili alla gioia e al dolore) e che il progresso morale dell'uomo consista perci\u00f2 nell'amare e nel tutelare le altre creature:\nGandhi espresse anche, per questi motivi, una severa condanna della vivisezione, paragonandola alla magia nera:\nIl digiuno.\nGandhi pratic\u00f2 spesso dei lunghi periodi di digiuno, che poneva essenzialmente nell'ambito spirituale come un mezzo per distaccarsi sempre pi\u00f9 dalla realt\u00e0 terrena del corpo, analogamente alla castit\u00e0 e alla semplicit\u00e0 di vita. Infatti egli credeva che il digiuno, ma pi\u00f9 in generale il controllo nell'assunzione di cibo, portasse all'aumento del controllo dei sensi, indispensabile per un'ascesi spirituale.\nIl digiuno era anche utilizzato come un'arma politica. Come tale era anche inserito tra i mezzi che il rivoluzionario nonviolento poteva utilizzare per portare avanti la sua causa.\nIl pensiero filosofico: \"satya\" e \"ahimsa\".\nIl pensiero di Gandhi relativo al \"satya\" e all\"ahimsa\" fu influenzato dalla religione, in parte anche dalla lettura del Vangelo. La verit\u00e0 e la nonviolenza costituiscono le colonne portanti dell'intero pensiero gandhiano: intrecciate indissolubilmente, esse sono state le due vie lungo le quali Gandhi ha cercato di condurre la propria vita e diffondere la sua visione della vita.\nLa ricerca della verit\u00e0.\nPer Gandhi l'uomo nella sua vita terrena deve cercare di avvicinarsi il pi\u00f9 possibile alla verit\u00e0, che \u00e8 Dio: \nLa fede nella Verit\u00e0 \u00e8 il fondamento pi\u00f9 solido della ricerca di una vita sociale improntata alla nonviolenza, all'amore e alla giustizia. Il compito del \"satyagrahi\", cio\u00e8 del rivoluzionario non-violento, \u00e8 proprio quello di combattere la \"himsa\" \u2013 il male \u2013 nella vita sociale e politica, per realizzare la Verit\u00e0. Il sentiero che conduce a Dio \u00e8 dentro ogni uomo, e consiste nel cercare di improntare quanto pi\u00f9 la propria vita verso la giustizia e l'amore:\nIl cammino verso la verit\u00e0 \u00e8 irto di ostacoli, e colui che lo intraprende deve essere dotato di una grande volont\u00e0, oltre a essere disposto a compiere grandi sacrifici: emblematico in questo senso \u00e8 il sottotitolo dell'autobiografia di Gandhi: \"La storia dei miei esperimenti con la verit\u00e0\".\nL\"ahimsa\" o \"non violenza\".\nL\"Ahimsa\" \u00e8 una parola sanscrita tradotta nelle lingue europee moderne con il termine \"nonviolenza\" (\"a\" = \"non\", \"a\" privativa; \"himsa\" = \"violenza\", \"ingiuria\", \"male\", \"danno\"). \"Ahimsa\" significa non usare violenza, non far del male, amare e anche essere giusti nei confronti degli altri. Per Gandhi la \"ahimsa\" \u00e8 un atteggiamento etico derivante dalla fede nella Verit\u00e0 (Satya), il fondamento pi\u00f9 solido della ricerca della \"ahimsa\", cio\u00e8 di una vita sociale improntata alla nonviolenza, all'amore, alla giustizia.\nL'amore per il prossimo.\nL\"ahimsa\" \u00e8 amore verso il prossimo, sentimento disinteressato di fare il bene degli altri, anche a costo di sacrifici personali: secondo Gandhi tutti gli esseri viventi, in quanto creature di Dio, sono legati tra loro e devono essere uniti da amore fraterno. Seguendo l'insegnamento cristiano dell'\"Ama il prossimo tuo come te stesso\" Gandhi predica l'amicizia fraterna tra tutti gli esseri umani, musulmani e ind\u00f9, uomini e donne, paria e brahmini, in nome dell'amore e dell'uguaglianza:\nOgnuno deve essere disposto anche a morire per l'altro, a lottare per le ingiustizie fino in fondo, purch\u00e9 la verit\u00e0 e la giustizia trionfino.\nIl rifiuto di ogni violenza: il pacifismo.\nSe da una parte l\"ahimsa\" \u00e8 amore disinteressato d'altra parte essa \u00e8 anche rifiuto totale di ogni tipo di odio verso gli altri: Gandhi afferma come anche se sottoposti ai pi\u00f9 terribili soprusi, alle pi\u00f9 gravi ingiustizie, ai pi\u00f9 strazianti dolori, mai e poi mai si deve ricorrere alla violenza verso il prossimo. Si tratta di una negazione assoluta e senza appello di ogni forma di violenza, prima fra tutte la guerra: non \u00e8 con la forza che si risolvono le controversie, ma con la volont\u00e0 e il coraggio di sopportare il male pur di vincere l'ingiustizia. La nonviolenza si contrappone alle pratiche di giustizia che avevano regolato per secoli la storia, a partire dalla Legge del taglione (\"occhio per occhio, dente per dente\"): \nIn questo senso Gandhi riveste un ruolo fondamentale nell'evolversi del pensiero pacifista, per il totale rifiuto della violenza e della guerra come strumenti per la soluzione di conflitti:\nCome pacifista Gandhi si oppose strenuamente a qualsiasi ipotesi di risoluzione bellica dei conflitti tra stati o interni a essi: nonostante l'appoggio alla Gran Bretagna durante la seconda guerra mondiale, Gandhi cerc\u00f2 sempre di mediare e predicare la fine delle ostilit\u00e0 tra le parti, pur sempre riconoscendo come il nazismo costituisse un pericolo per il mondo intero. \nA questo proposito Gandhi fu, fin dall'inizio della sua attivit\u00e0 politica, un forte sostenitore del disarmo, che considerava l'unico modo per evitare la catastrofe della guerra; a tal proposito suonano terribilmente profetiche le parole che pronunci\u00f2 nel 1925 nel corso di una discussione sulle reazioni politiche alla Prima guerra mondiale:\nNon violenza e progresso.\nGandhi ha posto la nonviolenza al centro della sua concezione del progresso umano: l'essere umano \u00e8 sia animale sia spirito. Come animale l'essere umano basa il suo rapporto col mondo sulla trasformazione materiale dei corpi e dunque sull'uso della forza, sulla \"himsa\"; come spirito l'essere umano fonda le sue relazioni col mondo sulla comunicazione verbale e sulla persuasione razionale, dunque sulla \"ahimsa\". Il progresso \u00e8 l'umanizzazione dell'uomo, la graduale affermazione della sua identit\u00e0 specifica, del suo essere spirito. Il progresso \u00e8 di conseguenza la graduale riduzione del tasso di violenza (\"himsa\") presente nei rapporti umani e la graduale affermazione della verit\u00e0 e della \"ahimsa\", cio\u00e8 della nonviolenza, del bene, della giustizia, nella vita sociale e politica:\nDa questi concetti deriva naturalmente come per seguire la via della \"ahimsa\" sia preferibile per l'uomo distaccarsi dai bisogni materiali, da cui derivano i concetti sopraesposti di castit\u00e0, povert\u00e0 e digiuno.\nGiustizia e violenza.\nSecondo Gandhi la giustizia risiede nella riduzione del tasso di violenza presente nella societ\u00e0. Se si utilizza la violenza, anche se per un breve periodo, per ottenere giustizia questa porta inevitabilmente a un aumento del tasso di violenza. Il mezzo deve essere coerente con il fine; non si pu\u00f2 adottare un mezzo che porta alla negazione del fine. Se il fine della lotta per la giustizia \u00e8 la \"ahimsa\", cio\u00e8 la negazione della violenza nei rapporti umani, non lo si pu\u00f2 realizzare facendo ricorso alla violenza.\nA questo proposito, rivolgendosi ai bolscevichi, Gandhi scrisse: \nL'affermazione della Verit\u00e0 e della non violenza.\nSecondo Gandhi l'unico mezzo con il quale l'uomo giusto pu\u00f2 proporsi di affermare la Verit\u00e0 e dunque la \"ahimsa\" nei rapporti umani \u00e8 la persuasione razionale di coloro che con i loro comportamenti violenti causano ingiustizia: \nI mezzi della persuasione (conversione, non costrizione), per Gandhi, sono essenzialmente due: la discussione e la lotta non violenta. La discussione consiste nel battersi contro un'ingiustizia sociale e politica appellandosi alle autorit\u00e0 ingiuste e all'opinione pubblica. La lotta non-violenta (\"satyagraha\") \u00e8 la dimostrazione pratica della Verit\u00e0; essa dimostra la superiorit\u00e0 morale del ribelle, il suo essere dalla parte della verit\u00e0. Ed \u00e8 a questo punto che il pensiero filosofico e morale di Gandhi si unisce con quello politico: la nonviolenza per Gandhi \u00e8 un mezzo per trovare la verit\u00e0, che \u00e8 il suo fine, e il \"satyagraha\" \u00e8 l'arma con la quale l'uomo non-violento lotta.\nLa differenza tra questi due metodi di affermazione della verit\u00e0 sta nel fatto che, mentre la discussione fa appello esclusivamente alla ragione dell'avversario attraverso la dimostrazione teorica della sua ingiustizia, la lotta non-violenta fa appello anche al cuore dell'ingiusto, perch\u00e9 contiene una portentosa dimostrazione pratica della sua ingiustizia.\nVisione mistica.\nGandhi identific\u00f2 sempre Dio con la Verit\u00e0, ma la sua idea di Dio non si limitava a un concetto filosofico, trascendendo essa ogni definizione:\nPer descrivere il legame tra Dio e le creature, Gandhi utilizzava l'immagine del sole e dei raggi:\nLa fede in Dio aveva per lui un'importanza fondamentale:\nGandhi considerava la preghiera un'azione pi\u00f9 \u00abreale\u00bb di ogni altra:\nIl pensiero politico.\nRaffronti con la tradizione del pensiero politico rivoluzionario.\nIl programma politico di Gandhi fu rivolto essenzialmente all'indipendenza nazionale dell'India con un'ispirazione democratica e socialista. Questi elementi non erano innovativi dato che derivavano dalla tradizione politica europea (nazionalismo democratico di Mazzini, socialismo libertario di Morris, ecc.). La sua innovazione riguard\u00f2 invece la teoria della rivoluzione, che nell'Europa moderna si era formata con il contributo di quasi tutte le correnti del pensiero politico: quella liberale (Locke, Jefferson e i padri della Rivoluzione americana, Siey\u00e8s e i teorici liberali della Rivoluzione francese), quella democratica (Rousseau, Robespierre, Saint-Just e altri teorici giacobini; Mazzini) e quella socialista, anarchica e comunista (Babeuf, Bakunin, Marx, Lenin, ecc.). Nel 1916 Gandhi disse in un discorso: \nPer quanto divergenti nei loro obiettivi politici, le teorie classiche della rivoluzione hanno in comune due componenti fondamentali:\nGandhi condivise il primo di questi due principi ma rifiut\u00f2 il secondo. Anche per lui ribellarsi all'ingiustizia era un diritto e un dovere dei popoli, ma era sua convinzione che l'unica forma di lotta rivoluzionaria giusta e legittima fosse la rivoluzione non-violenta, da lui battezzata, con un termine derivante dal sanscrito, \"satyagraha\".\nIl \"satyagraha\".\nLa parola \"satyagraha\" significa \"forza della verit\u00e0\" e deriva dai termini in sanscrito \"satya\" (verit\u00e0), la cui radice \"sat\" significa \"Essere\", e \"Agraha\" (fermezza, forza).\nIl compito del \"satyagrahi\", cio\u00e8 del rivoluzionario non-violento, \u00e8 proprio quello di combattere la \"himsa\" \u2013 la violenza, il male, l'ingiustizia\u00a0\u2013 nella vita sociale e politica, per realizzare la Verit\u00e0. Egli d\u00e0 prova di essere dalla parte della giustizia mostrando come la sua superiorit\u00e0 morale gli permetta di soffrire e ad affrontare la morte in nome della Verit\u00e0:\n \nL'ingiusto infatti afferma i suoi interessi egoistici con la violenza, cio\u00e8 procurando sofferenza ai suoi avversari e, nello stesso tempo, provvedendosi dei mezzi (le armi) per difendersi dalle sofferenze che i suoi avversari possono causargli. La sua debolezza morale lo costringe ad adottare mezzi violenti per affermarsi. Il giusto, invece, dimostra, con la sua sfida basata sulla nonviolenza (\"ahimsa\") che la verit\u00e0 \u00e8 qualcosa che sta molto al di sopra del suo interesse individuale, qualcosa di talmente grande e importante da spingerlo a mettere da parte l'istintiva paura della sofferenza e della morte. Rifacendosi alle parole dei Vangeli si potrebbe dire che, di fronte all'ingiustizia perpetrata, il combattente non-violento \"porge l'altra guancia\", affermando in questo modo la bont\u00e0 della sua causa, cosa che l'ingiusto non potrebbe mai fare.\nCome la guerra \u00e8 l'azione suprema dell'uomo che segue la via della \"himsa\", della violenza, cos\u00ec il \"satyagraha\" \u00e8 \"l'equivalente morale della guerra\".\nLa forza della Verit\u00e0.\nIl combattente non-violento sfida l'ingiusto a mani nude, senza armi, e si espone alle sue rappresaglie opponendo solo la forza della Verit\u00e0 (da cui l'espressione \"forza della verit\u00e0\"). \u00c8 la capacit\u00e0 di soffrire senza offendere, senza imporre con la forza la propria volont\u00e0, senza infliggere sofferenza, senza distruggere o uccidere e senza nemmeno difendersi che rappresenta, secondo Gandhi, la pi\u00f9 potente dimostrazione pratica della validit\u00e0 della causa del ribelle non-violento, il suo essere dalla parte della Verit\u00e0: \nCoraggio, non codardia.\nGandhi insisteva spesso sulla distinzione tra la nonviolenza del debole, che consiste nel subire passivamente e vigliaccamente l'oppressione o nell'opporsi a essa con la semplice \"resistenza passiva\", e la nonviolenza del forte: quest'ultima \u00e8 il \"satyagraha\", l'attiva e coraggiosa ribellione all'ingiustizia.\nPer lui i \"satyagrahi\" dovevano essere dediti anima e corpo alla causa rivoluzionaria. Gandhi non predicava la nonviolenza come forma di passivit\u00e0 e rassegnazione all'ingiustizia, perch\u00e9 assoggettarsi vigliaccamente all'oppressione significa annientare la propria umanit\u00e0. Di fronte all'ingiustizia la via indicata dall\"ahimsa\" \u00e8 invece quella di lottare per la verit\u00e0, facendo di tutto per cambiare ci\u00f2 che \u00e8 sbagliato (senza ricorrere alla violenza).\nNei suoi scritti Gandhi dovette spesso difendersi da coloro che irridevano e ridicolizzavano le sue teorie, considerandole una manifestazione di imbelle \"buonismo\", affermando come il non-violento fosse soltanto un individuo che non combatte per paura di subire, che nasconde dietro l\"ahimsa\" il poco coraggio e l'istinto di sopravvivenza. In realt\u00e0 l'atteggiamento del \"satyagrahi\" \u00e8 completamente opposto: egli affronta l'ingiustizia senza tirarsi indietro, senza desistere nella sua azione e affrontando ogni sopruso che si presenta:\nAnche di fronte ai rischi maggiori, senza curarsi del male che gli verr\u00e0 fatto, il rivoluzionario non-violento prosegue nella sua azione poich\u00e9 ci\u00f2 che gli d\u00e0 il coraggio di lottare \u00e8 la convinzione nel trionfo della giustizia e della verit\u00e0.\nGandhi afferm\u00f2 anche che:\nQuesta dichiarazione \u00e8 stata letta da molti come contraddittoria e svilente l'intera teoria dell\"ahimsa\", dal momento che sembrerebbe che queste parole giustifichino il ricorso, in casi limite, alla violenza. In realt\u00e0 in questo caso Gandhi voleva solamente ribadire un concetto molto semplice: il combattente non-violento non deve agire per paura, poich\u00e9 la codardia non \u00e8 ammissibile, in quanto considerata moralmente peggiore della violenza stessa. Il vero \"satyagrahi\" ha tra le sue caratteristiche un grande coraggio, che lo spinge anche incontro alla morte, e quindi rifugge in ogni caso la violenza. A riprova di questo pu\u00f2 essere utile citare una delle affermazioni che hanno fruttato a Gandhi pi\u00f9 critiche, per l'asprezza delle parole, ma che rende assai bene la grandezza e il coraggio che, secondo il Mahatma, occorrono per portare avanti la causa non-violenta:\nQueste parole vengono cos\u00ec commentate da George Woodcock, autore di una monografia su Gandhi:\nLe virt\u00f9 del \"satyagrahi\".\nIl \"satyagrahi\" aderisce a dieci principi che osserva in spirito di umilt\u00e0: non violenza, verit\u00e0, non rubare, castit\u00e0, rinuncia ai beni materiali, lavoro manuale, moderazione nel mangiare e nel bere, impavidit\u00e0, rispetto per tutte le religioni, \"swadeshi\" (uso dei prodotti fatti a mano), sradicamento dell'intoccabilit\u00e0.\nDalla concezione dell\"ahimsa\" derivano in modo diretto anche le virt\u00f9 che Gandhi ascrive all'autentico \"satyagrahi\", il combattente per la causa della Verit\u00e0. Innanzitutto egli non deve essere mosso dall'ira e dall'odio per l'avversario, anzi deve, in quanto essere umano, amarlo, pur sempre continuando con forza la lotta contro l'errore che egli commette: \nIl combattente non-violento deve annientare l'ingiustizia, ma non colui che la commette, e deve avere sempre fede nella possibilit\u00e0 che anche l'uomo pi\u00f9 improbo si possa convertire alla causa della Verit\u00e0. Mitezza e amore sono dunque le due prime caratteristiche fondamentali dell'atteggiamento del \"satyagrahi\".\nL'essenza del \"satyagraha\", inoltre, \u00e8 la disposizione a combattere a mani nude, ad affrontare volontariamente le sofferenze che possono derivare dalla lotta per la Verit\u00e0. Il \"satyagrahi\" deve dunque essere coraggioso, molto pi\u00f9 coraggioso dei guerrieri che affrontano il pericolo della battaglia senza rinunciare alla protezione delle loro armi:\nPoich\u00e9 la ricerca della Verit\u00e0 \u00e8 tanto pi\u00f9 facile quanto ci si distacca dai bisogni materiali, il combattente non-violento non deve essere dominato dall'avidit\u00e0 di ricchezza o dalla passione per i piaceri corporei; l'eccessivo attaccamento ai beni materiali pu\u00f2 infatti distoglierlo dalla sua battaglia per la giustizia. Coraggio, povert\u00e0 e castit\u00e0 devono dunque essere tra le virt\u00f9 del \"satyagrahi\".\nLe tecniche del \"satyagraha\".\nOltre alla teorizzazione filosofica e morale dell\"ahimsa\" e del \"satyagraha\", oltre alle qualit\u00e0 che deve avere il combattente non-violento, Gandhi nella sua lunga storia di \"leader\" rivoluzionario (prima in Sudafrica, poi in India) ha teorizzato e sperimentato un'ampia variet\u00e0 di tecniche di lotta rivoluzionaria non-violenta, cio\u00e8 i modi con cui si mette in pratica la lotta per la verit\u00e0:\nInfine occorre ricordare una forma di protesta che, sebbene non sia stata inventata da Gandhi, \u00e8 stata portata da lui alla ribalta internazionale, cosa che ne ha permesso in seguito l'adozione su larga scala da parte dei movimenti pacifisti: la disobbedienza civile.\nLa disobbedienza civile.\nUn'altra forma di lotta politica che Gandhi introdusse come centrale nell'ambito dell'azione non-violenta \u00e8 la disobbedienza civile; Gandhi per applicarla trasse ispirazione dal saggio di Thoreau \"Disobbedienza civile\" (1849), che aveva letto da giovane e le cui idee erano gi\u00e0 state utilizzate da Tolstoj.\nLa disobbedienza civile consiste nel violare pubblicamente e consapevolmente le leggi o i comandi amministrativi ritenuti ingiusti accettando per\u00f2 le punizioni previste dalla legislazione vigente per le violazioni commesse (il rifiuto della sanzione prevista non veniva considerato un atteggiamento non-violento). Alcuni esempi sono:\nA volte gli atti di disobbedienza civile possono essere puramente simbolici (come fu per l'estrazione del sale alla fine della Marcia del 1930). Per Gandhi la disobbedienza civile rappresentava, insieme con il digiuno, la forma culminante di resistenza non-violenta; egli la defin\u00ec \"un diritto inviolabile di ogni cittadino\", e afferm\u00f2 che \"rinunciare a questo diritto significa cessare di essere uomini\".\nA questo proposito bisogna ricordare come Gandhi trascorse un totale di 2.338 giorni di detenzione in Sudafrica e India a causa degli arresti dovuti alle sue lotte politiche utilizzando i principi della disobbedienza civile.\nLa concezione della societ\u00e0.\nGandhi non si dilung\u00f2 molto sulla struttura che avrebbe dovuto avere la societ\u00e0 indiana secondo il suo pensiero filosofico, ma era ispirato dalla visione di una futura societ\u00e0 indiana di stampo che potremmo definire socialista, basata sull'agricoltura e sull'artigianato tradizionali. Gandhi non era anti-capitalista:\nUna societ\u00e0 armonica e che tiene alla sua sopravvivenza deve rifuggire dalle sette cose che possono distruggerla:\nMa pensava che il popolo indiano dovesse vivere condividendo le risorse della terra, senza utilizzare il moderno apparato industriale, organizzato in una serie di villaggi autogovernati in cui l'ordine era retto da brigate non violente e che commerciavano tra loro per ottenere i beni necessari per la sussistenza.\nGandhi era contro l'educazione convenzionale: credeva che i bambini apprendessero meglio dai genitori e dalla societ\u00e0 piuttosto che dalle scuole. In Sudafrica, insieme con degli anziani, form\u00f2 un gruppo di insegnanti.\nCritiche e controversie.\nA pi\u00f9 di sessant'anni dalla sua morte, alcuni commentatori hanno iniziato a guardare alla vita e al pensiero di Gandhi con occhio critico, mettendo in risalto le incongruenze tra talune sue affermazioni e condotte rispetto agli standard etici e morali odierni. \nSecondo alcuni, nei decenni successivi al suo assassinio nel 1948, l'immagine di Gandhi \u00e8 stata ripulita dagli aspetti contestabili, per celare in qualche modo il fatto che la sua retorica si sarebbe retta sul razzismo, sull'odio per la sessualit\u00e0 delle donne e sul rifiuto di sostenere la liberazione dei \"Dalit\", ovvero degli \"intoccabili\".\nGandhi visse per pi\u00f9 di due decenni, dal 1893 al 1914, in Sudafrica, dove si batt\u00e9 per i diritti degli indiani, senza battersi in egual misura per i diritti della popolazione autoctona. \nI suoi critici vanno oltre, asserendo che in quello stesso periodo, Gandhi avrebbe cominciato a manifestare una forte misoginia. Una volta due sue seguaci sono state molestate da un ragazzo davanti a lui e Gandhi per tutta risposta avrebbe costretto le due donne a tagliarsi i capelli, per assicurarsi che non attirassero pi\u00f9 l'attenzione. Michael Connellan, sul \"Guardian\", ha spiegato che Gandhi riteneva che le donne perdessero la propria umanit\u00e0 nel momento in cui un uomo le stuprava. Era convinto che gli uomini non potessero controllare i loro impulsi pi\u00f9 bassi, ma che le responsabili di questi impulsi fossero le donne, a loro volta completamente in balia delle proprie voglie. Rita Banerji, nel suo libro \"Sex and Power\", sostiene che Gandhi considerasse le mestruazioni come \"la manifestazione dell'assoggettamento dell'animo femminile alla sua sessualit\u00e0\". Credeva anche che l'uso di contraccettivi fosse segno di facili costumi.\nPer i critici, Solo un anno dopo, forse cosciente del grave errore commesso, Gandhi ha preso del chinino per curarsi la malaria.\nIn Occidente Gandhi \u00e8 considerato colui che ha lottato per l'annientamento della casta. Eppure per Gandhi l'emancipazione dei Dalit non sarebbe stata nemmeno da prendere realmente in considerazione. I Dalit continuano ancora oggi a soffrire per le dirette conseguenze dei pregiudizi radicati nel tessuto culturale dell'India.\nAlcuni autori per\u00f2 sottolineano come il pensiero e il percorso di vita stesso di Gandhi, non avessero seguito affatto uno sviluppo lineare, in quanto uomo dedito alla ricerca di una sempre maggiore conoscenza e purezza spirituale, senza avere cura di contraddirsi. Egli stesso avrebbe dichiarato: \u201cnella mia ricerca della Verit\u00e0, non mi \u00e8 mai importato della coerenza\u201d. Inoltre: \u201cse i miei lettori trovano qualsiasi incongruenza nelle mie opinioni, dovrebbero respingere le vecchie e credere nelle nuove, poich\u00e9 il mio modo di vedere potrebbe essere cambiato\u201d. \u00c8 invero opinione diffusa che egli certamente non sia nato un santo, o lo sia mai stato, tuttavia trascorse la sua vita cercando di avvicinarsi sempre pi\u00f9 a uno stato di santit\u00e0, attraverso esperimenti di austerit\u00e0 e disciplina. Non a caso scelse per la sua biografia il titolo \"I miei esperimenti sulla Verit\u00e0\".\nInoltre, come sottolinea anche il suo biografo Ramachandra Guha, le idee e le visioni politiche della sua giovinezza, riflettevano quelle del periodo storico e della societ\u00e0 in cui si form\u00f2 culturalmente (l'India era un protettorato dell'impero Britannico suddiviso in caste, per giunta egli matur\u00f2 gli studi e la formazione a Londra, in piena epoca Vittoriana). \u201cDa giovane uomo Gandhi seguiva le idee della sua cultura e del suo tempo. Nei suoi '20 riteneva che gli europei fossero i pi\u00f9 civilizzati, che gli indiani lo fossero quasi quanto loro e che gli africani erano incivili\", \"tuttavia, egli super\u00f2 il suo razzismo in modo alquanto decisivo, e per la maggior parte della sua vita da personaggio pubblico fu un anti-razzista, predicando la fine delle discriminazioni di tutti i tipi\", inclusa la discriminazione di genere; egli infatti era un sostenitore della partecipazione delle donne alla vita politica. \nCome precisa il giornalista Shoaib Daniyal, tale visione semplicistica sulla morale di Gandhi riflette la tendenza degli standard etici moderni a guardare ai personaggi storici o tutto in nero o tutto in bianco. La teoria del razzismo negli anni della sua giovinezza era addirittura contraddistinta dal connotato di scientificit\u00e0, secondo i canoni dell'epoca. Inoltre, a sostegno della tesi del non confondere il pensiero e l'opera rivoluzionaria con cui il Mahatma \u00e8 passato alla Storia con le idee immature della sua giovinezza, viene riportato il fatto che Gandhi appoggi\u00f2 le due guerre britanniche in Sudafrica, la qual cosa gli valse perfino la medaglia Kaiser-e-Hind; eppure non c'\u00e8 bisogno di rimarcare che in seguito fonder\u00e0 il movimento per la non-violenza.\nRiconoscimenti.\nCandidatura al premio Nobel per la pace.\nGandhi non ricevette mai il Premio Nobel per la Pace sebbene fosse stato nominato ben cinque volte tra il 1937 e il 1948. L'omissione fu pubblicamente rimpianta dal comitato del premio Nobel una decina di anni dopo. Quando nel 1988 fu premiato il Dalai Lama, il presidente del comitato disse che questo premio era \"in parte un tributo alla memoria del Mahatma Gandhi\". Il sito ufficiale del museo dell'associazione Nobel contiene un articolo su questo argomento.\nDissero di lui.\nSu Gandhi furono pronunciate e scritte molte parole, dagli epiteti meno nobili alle lodi pi\u00f9 commosse. Winston Churchill, ad esempio, lo defin\u00ec \u00abdisgustoso\u00bb e \u00abfachiro mezzo spoglio\u00bb, mentre Albert Einstein disse di lui con ammirazione: \u00abForse le generazioni a venire crederanno a fatica che un individuo in carne e ossa come questo abbia camminato su questa terra\u00bb. Paramahansa Yogananda lo elogi\u00f2 in numerose occasioni, dedicando un intero capitolo della sua \"Autobiografia di uno Yogi\" all'incontro col Mahatma; di lui disse inoltre: \"O Gandhi! Le folle ti hanno giustamente definito Mahatma, \"grande anima\". Grazie alla tua presenza, molte prigioni si sono trasformate in templi. Se pure costretta al silenzio, la tua voce parve divenire pi\u00f9 potente e risonare in tutto il mondo. Il tuo messaggio di vittoria, frutto del satyagraha (adesione alla verit\u00e0), ha toccato la coscienza del genere umano [...]\".\nIl titolo onorifico \"Mahatma\".\nL'appellativo \"mahatma\" che molti, tra cui il poeta Rabindranath Tagore, associarono a Gandhi, \u00e8 un termine sanscrito di venerazione il cui significato letterale \u00e8 \"grande anima\". Shri Aurobindo Ghosh incoraggi\u00f2 l'uso di questo appellativo per riferirsi a Gandhi, la cui figura fu venerata anche dalle masse contadine e operaie, coinvolte a partire dal 1927 nella lotta indipendentista.\nGli \u00e8 stato dedicato un asteroide, 120461 Gandhi.\nRappresentazioni artistiche.\nNel cinema.\nUn film sulla vita di Gandhi \u00e8 il pluripremiato \"Gandhi\" (1982), vincitore di 8 Premi Oscar, tra cui miglior Film, diretto da Richard Attenborough e interpretato da Ben Kingsley, entrambi premiati con una statuetta (miglior regista e miglior attore).\nUn altro film, che parla dei 21 anni di vita di Gandhi in Sudafrica, \u00e8 \"The Making of the Mahatma\" diretto da Shyam Benegal e interpretato da Rajat Kapur.\nStatue.\nNegli Stati Uniti, ci sono statue di Gandhi all'esterno del Ferry Building di San Francisco, nell'Union Square Park di New York e vicino all'ambasciata indiana nel distretto di Dupont Circle a Washington.\nNel Regno Unito, ci sono molte statue di Gandhi, in particolare nei giardini Tavistock a Londra, vicino all'University College di Londra dove Gandhi studi\u00f2 legge, e, dopo il 14 marzo di 2015, in Parliament Square, davanti al Palazzo di Westminster.\nIn Italia sono da segnalare le statue dedicate al \"Mahatma\" nella citt\u00e0 di Genova presso il quartiere del Porto Antico, a Catania presso Piazza Gandhi come dono del governo indiano, nel Parco Virgiliano di Napoli e il busto nella Piazza Cavour di Torino. A Vicenza lungo il parco di Campo Marzo si trova un busto di Gandhi, opera di uno scultore di Nuova Delhi, collocato nel 2010.\nIn Francia, al Museo Gr\u00e9vin (il museo delle cere di Parigi), si trova la statua di cera di Gandhi.\nUna statua si trova anche lungo un viale alberato (curiosamente in via Churchill) di Amsterdam; un'altra (\"Est\u00e1tua de Gandhi\") si trova a Rio de Janeiro, in Brasile.\nSul lungomare di Pondicherry, Tamil Nadu (India), si trova un grande monumento con una statua di Gandhi.\nCommemorazioni.\nIn vista del 150\u00ba anniversario della nascita del Mahatma previsto il 2 ottobre 2019, il 2 ottobre 2014 il premier indiano Narendra Modi lanci\u00f2 il \"Swachh Bharat Abhiyan (SBA)\" o \"Clean India Mission\", un progetto governativo per la costruzione e installazione di 100 milioni di servizi igienici nell'India rurale- a disposizione delle famiglie o delle comunit\u00e0- ad un costo di 1,96 milioni di rupie (equivalenti a 28 miliardi di dollari), al fine di eliminare il grave problema igienico-sanitario della defecazione all'aria aperta e della contaminazione delle acque potabili, che al 2015 interessava oltre 600 milioni di persone. Il progetto ha visto l'impegno di tre milioni di impiegati governativi e studenti provenienti da tutte le parti dell'India e distribuiti in 4.043 citt\u00e0, centri minori e comunit\u00e0 rurali, per conseguire il dell'agenda ONU.\nModi chiam\u00f2 la campagna \"Satyagrah se Swachhagrah\" in riferimento al \"Champaran Satyagraha\", la prima rivolta antibritannica dei coltivatori di indaco indiano, che fu lanciata da Gandhi il 10 aprile 1916.\nLe aree ruarali furono di competenza del Ministero delle Acque Potabili e della Sanit\u00e0, mentre i centri urbani furono assegnati alla competenza del Ministro delle Politiche Abitative e degli Affari Urbani.\nEdizioni italiane degli scritti e dei discorsi di Gandhi.\nIn lingua inglese l'opera omnia di Gandhi (1884-1948) \u00e8 stata ordinata e raccolta in \"The collected works of Mahatma Gandhi\", 100 voll., Nuova Delhi, The Publications division, Ministry of information and broadcasting, Government of India, 2000-2001."}
{"id": "1473959", "revid": "6923", "url": "https://it.wikipedia.org/wiki?curid=1473959", "title": "Pedro Alexandre", "text": "Pedro Alexandre \u00e8 un comune del Brasile nello Stato di Bahia, parte della mesoregione del Nordeste Baiano e della microregione di Jeremoabo."}
{"id": "1473960", "revid": "21880", "url": "https://it.wikipedia.org/wiki?curid=1473960", "title": "Oreonax", "text": ""}
{"id": "1473961", "revid": "1788047", "url": "https://it.wikipedia.org/wiki?curid=1473961", "title": "Santa Br\u00edgida (Bahia)", "text": "Santa Br\u00edgida \u00e8 un comune del Brasile nello Stato di Bahia, parte della mesoregione del Nordeste Baiano e della microregione di Jeremoabo."}
{"id": "1473963", "revid": "1305772", "url": "https://it.wikipedia.org/wiki?curid=1473963", "title": "Olen Cesari", "text": "Biografia.\nHa iniziato a tre anni lo studio del violino sotto la guida della madre, insegnante di questo strumento, esibendosi in pubblico per la prima volta all'et\u00e0 di cinque anni. A tredici anni si diploma con lode al conservatorio di Tirana (\"Istituto superiore d'arte\"), vincendo la medaglia d'oro come miglior strumentista albanese.\nPer mezzo di una borsa di studio si sposta a Roma e a diciassette anni si diploma, sempre con lode, presso il Conservatorio di Santa Cecilia.\nVince il \"Premio Mozart\" ed entra nel Mozarteum di Salisburgo, dove si perfeziona sotto la guida di Ruggero Ricci. Arriva primo in diverse competizioni, tra cui il premio internazionale \"Foyer des artistes\", interpretando musiche di Nicol\u00f2 Paganini.\nSi trasferisce negli Stati Uniti e per un anno tiene concerti da solista di musica classica fra Detroit e Chicago. Nel 1993 torna in Italia e vince il primo premio assoluto nel \"Concorso televisivo nazionale per strumentisti\" della trasmissione Partita Doppia di Rai Uno, con Pippo Baudo.\nRitornato negli Stati Uniti si trasferisce a New York e sperimenta anche altri generi musicali, dal jazz, alla musica black, al soul, all'hip hop, al rap, al country, esibendosi presso il \"Tabac Caf\u00e8\" e il \"Time Caf\u00e8\" con artisti allora emergenti, come i Maroon 5, Lenny Kravitz e Sheryl Crow. Collabora inoltre con il compositore Danny Elfman. Prosegue quindi l'esperienza newyorkese di nuovo a Roma, esibendosi ne \"Il Locale\", con artisti come Daniele Silvestri, Max Gazz\u00e8, Neffa, Alex Britti, Carmen Consoli, Sergio Cammariere e suona anche con Jacob Dylan e i Pearl Jam.\nForma il trio \"Liebhaber Konzert Trio\", con il chitarrista Giuseppe Pistone e Alessandra D'Andrea al flauto, con cui gira per due anni l'Europa con un repertorio di musiche di Kurt Weill, Mozart, Rossini, Haydn, Debussy e Piazzolla.\nAccompagna Lucio Dalla nel suo tour del 1997 e al concerto di fronte al Santo Padre in occasione del \"Congresso eucaristico di Bologna\". Insieme a Dalla partecipa inoltre come ospite d'onore a Sanremo. Negli anni successivi si sposta in Spagna, Portogallo, Svizzera, partecipa a trasmissioni televisive, suonando con altri artisti di fama. Accompagna ancora Franco Califano e il tour del 2001 di Anna Oxa. Nel 2003 partecipa nuovamente a Sanremo, accompagnando Luca Barbarossa.\nInsieme a Sergio Cammeriere scrive la colonna sonora del film \"L'italiano\" di Ennio De Dominicis ed \u00e8 inoltre autore di una parte delle colonne sonore di \"Non finisce qui\", di Maria Sole Tognazzi, e di \"Il tempo dell'amore\" di Giacomo Campiotti, e della colonna sonora del film \"Diamonds, bullets and fate\" di Peter Razai, vincitore dello \"Houston Texas Film Festival\" nel 2005\nNel 2000 produce l'album \"Come un satellite che va\" della cantautrice romana Veronica Lock, nel 2001 compone il brano \"Il mio tempo\" per Massimo Di Cataldo, nel 2003 fonda la casa discografica \"OlenArt\", producendo l'album \"Sulle ali della musica\" di Enrico Giaretta e nel 2004 il video del primo singolo \"La fabbrica delle nuvole\". Suona in concerto con lo stesso Giaretta, suonando presso il \"Blue Note\" di Milano e il \"Piano's\" di New York. Una delle canzoni da lui scritte, \"Tutta la vita in un momento\", tradotta in inglese con il titolo di \"Back in town\", cantata dal canadese Matt Dusk ottiene il primo posto nelle classifiche di Giappone, Canada e Paesi Bassi.\nNel 2005 inizia a collaborare con Simone Cristicchi, per cui scrive la partitura degli archi per il brano vincitore di Sanremo nel 2007, \"Ti regaler\u00f2 una rosa\".\nNel 2007 ha suonato in tour con Sergio Cammariere, Simone Cristicchi ed Enrico Giaretta.\nNel 2010 pubblica il suo primo album, \"Unexpected\", al quale partecipano vari artisti, tra cui Lucio Dalla, Sergio Cammariere, Fabrizio Bosso, Elsa Lila, Massimo Di Cataldo, Tony Levin e Rosalia De Souza.\nNel 2019 ha suonato in tour con Inva Mula e Genc Tuki\u00e7i."}
{"id": "1473966", "revid": "1788047", "url": "https://it.wikipedia.org/wiki?curid=1473966", "title": "S\u00edtio do Quinto", "text": "S\u00edtio do Quinto \u00e8 un comune del Brasile nello Stato di Bahia, parte della mesoregione del Nordeste Baiano e della microregione di Jeremoabo."}
{"id": "1473967", "revid": "44578", "url": "https://it.wikipedia.org/wiki?curid=1473967", "title": "Stefano Uro\u0161 IV Du\u0161an di Serbia", "text": ""}
{"id": "1473968", "revid": "1788047", "url": "https://it.wikipedia.org/wiki?curid=1473968", "title": "Microregione di Jeremoabo", "text": "Jeremoabo \u00e8 una microregione dello Stato di Bahia in Brasile, appartenente alla mesoregione di Nordeste Baiano.\nComuni.\nComprende 5 municipi:"}
{"id": "1473974", "revid": "2014155", "url": "https://it.wikipedia.org/wiki?curid=1473974", "title": "Stefano Uro\u0161 III De\u010danski", "text": "La giovinezza.\nFiglio di Stefano Uro\u0161 II Milutin e della sua prima moglie Anna figlia dell'imperatore Giorgio I di Bulgaria, fu istruito per diventare re: studi\u00f2 la lingua e la letteratura serbe, e fu educato secondo la fede cristiano ortodossa. Fu inviato da suo padre presso Nogai Khan come osteggio dopo la sconfitta militare serba contro i Tartari. Alla corte del Khan entr\u00f2 in amicizia con alcuni notabili che, morto il loro sovrano, lasciarono che il giovane Stefano tornasse in Patria sano e salvo.\nDivenuto maggiorenne, gli fu data in moglie Teodora, la figlia del re bulgaro Smilec (\u0421\u043c\u0438\u043b\u0435\u0446): alla coppia furono affidate le terre di Zeta su cui avrebbero governato fino all'ascesa al trono. Morta la prima moglie di Milutin, il Re serbo, per fortificare la sua alleanza con l'Impero bizantino prese in moglie la figlia dell'imperatore Andronico II, Simonida. Costei complott\u00f2 per far ereditare il trono al proprio figlio Costantino, convincendo Milutin che Stefano voleva impadronirsi del potere prima del tempo.\nIn effetti, Stefano temeva che, il padre, dopo essersi riconciliato col fratello Dragutin, lo avrebbe privato dalla successione in favore del figlio di Dragutin Vladislav che, molti anni prima, era stato designato erede al trono, e la cui successiva estromissione era stata motivo della lotta tra Milutin e Dragutin. Riun\u00ec, cos\u00ec, la nobilt\u00e0 serba per difendere la propria causa.\nL'esilio e il ritorno.\nMilutin reag\u00ec molto duramente: nel 1314 prese l'esercito e si diresse nelle terre di Zeta, fece arrestare il principe e lo fece condurre a Skopje coi figli Du\u0161an e Du\u0161ica, e l\u00ec fu accecato. Presso i Bizantini, un cieco non poteva diventare re, per questo gli fu inflitta una pena cos\u00ec atroce: in questo modo, si era certi che non avrebbe pi\u00f9 creato problemi dinastici. La notte stessa dell'accecamento, la legenda narra che Stefano ebbe in sogno una visione di San Nicola che lo rassicurava dicendogli che aveva nelle proprie mani i suoi occhi. Da Skopje, fu trasferito a Costantinopoli, alla corte di Andronico II che ebbe piet\u00e0 di lui e lo fece dimorare nel monastero del Pantokrator.\nLe lotte per la successione.\nTrascorsi cinque anni, Milutin che riceveva costantemente notizie positive sul figlio, decise di farlo rientrare in Serbia. Nel frattempo, Vladislav era diventato signore di Sirmia e Costantino era erede al trono di Serbia, ma sia la nobilt\u00e0 sia la chiesa ortodossa preferivano Stefano per la futura successione. Oltretutto, prima di lasciare Costantinopoli, Stefano aveva sognato nuovamente San Nicola che gli aveva ridonato la vista. Intervento miracoloso o piet\u00e0 del carnefice, la cecit\u00e0 di Stefano era parziale, quindi non avrebbe costituito un intralcio per ottenere la corona.\nNel 1321 Milutin mor\u00ec. Con il favore del popolo, dei notabili e della Chiesa serba, Stefano, il 6 gennaio 1322, fu incoronato re dall'arcivescovo Nikodim nella basilica di Pe\u0107, con il nome di Stefano Uro\u0161 III. Costantino attacc\u00f2 con il suo esercito per farsi consegnare la corona, ma l'armata di Stefano lo vinse, ed egli stesso perse la vita.\nNel 1323, il nuovo re dichiar\u00f2 guerra anche al cugino Vladislav per motivi legati allo sfruttamento di una miniera d'argento a Rudnik; la guerra dur\u00f2 fino al 1324 con la sconfitta di Vladislav che si rifugi\u00f2 in Ungheria. Nella lotta intervennero contro Stefano l'Impero bulgaro che fu presto battuto e la citt\u00e0 libera di Ragusa di Dalmazia che le armate serbe tennero in assedio fino al 1326, anno in cui fu siglata la tregua.\nIl regno.\nA Costantinopoli era in corso una lotta per il trono tra l'imperatore Andronico II e suo nipote Andronico III. Nel 1327 Stefano decise di andare in soccorso di Andronico II. Andronico III, col supporto delle armate bulgare di Michele Asen III \u0160i\u0161man ebbe la meglio. Michele Asen aveva, a suo tempo, sposato la sorella di Stefano, Anna, ma divorzi\u00f2 da lei per prendere in moglie la sorella di Andronico III, Teodora Paleologhina. Questo secondo matrimonio cement\u00f2 una forte alleanza tra la Bulgaria e l'Impero bizantino che decisero di muovere guerra contro la Serbia. Nel 1330 attaccarono, ma Stefano rispose con una potente armata composta da soldati veterani e da mercenari catalani e sassoni, oltre che con una truppa scelta di cavalleria guidata dal figlio del sovrano, Du\u0161an. I Serbi nella battaglia di Velbu\u017ed ebbero la meglio, e lo stesso imperatore bulgaro mor\u00ec sul campo. Questa vittoria fu l'inizio della dominazione serba nei Balcani, dominazione che terminer\u00e0 con la tremenda sconfitta nella Battaglia di Kosovo Polje. Per eliminare del tutto la minaccia bulgara, Stefano mise sul trono di Bulgaria Ivan Stefan, il figlio di sua sorella Anna, e conquist\u00f2 alcuni villaggi bizantini di confine.\nPer ringraziare Dio per le vittorie ottenute, decise di erigere un monastero poco distante dalla citt\u00e0 di Pe\u0107, sede dell'Arcivescovado di Serbia. Cos\u00ec nel 1327 pose la prima pietra del Monastero di De\u010dani, l'opera architettonica pi\u00f9 importante del suo regno. La spettacolarit\u00e0 della costruzione fu tale che da allora \u00e8 ricordato con il nome di Stefano \"di De\u010dani\", o \"De\u010danski\" in serbo. Oltre a questo, fece costruire e abbellire chiese a Gerusalemme, sul Monte Athos, ad Alessandria e a Costantinopoli, e regal\u00f2 alla Basilica di San Nicola a Bari un altare d'argento e alcune icone, in ricordo delle grazie che dal Santo aveva ricevuto. Fece anche numerose elargizioni alle organizzazioni religiose che si occupavano di aiuto ai poveri.\nLa detronizzazione.\nSuo figlio Du\u0161an aveva seguito De\u010danski nel suo esilio a Costantinopoli, e, tornato in Serbia, si era particolarmente distinto in battaglia nella guerra contro la Bulgaria e Bisanzio. Le sue vittorie gli avevano valso la stima del padre e quella della nobilt\u00e0. De\u010danski, per\u00f2, alla morte della prima moglie Teodora, aveva sposato, nel 1324, una cugina della matrigna Simonide, Maria Paleologa, da cui aveva avuto un figlio, Sini\u0161a. Temendo che re Stefano lo avrebbe estromesso dal trono per lasciare la corona al fratellastro, Du\u0161an, con il parere favorevole all'Assemblea dei notabili, marci\u00f2 contro il padre, asserragliato nel palazzo-fortezza di Nerodimlje, e riusc\u00ec a catturarlo. Lo fece prigioniero nella citt\u00e0 di Zve\u010dan, e l'11 novembre 1331 Stefano De\u010danski mor\u00ec, probabilmente strangolato per ordine stesso del figlio. Il suo corpo fu sepolto l'anno successivo nel Monastero di De\u010dani.\nCulto.\nA causa della sua morte violenta, la Chiesa ortodossa serba lo venera come santo."}
{"id": "1473976", "revid": "1437331", "url": "https://it.wikipedia.org/wiki?curid=1473976", "title": "Biga (alimento)", "text": "Nella panificazione con metodo indiretto, la biga \u00e8 un preimpasto ottenuto miscelando acqua, farina e lievito in proporzioni tali che esso risulti piuttosto asciutto (circa 450 g di acqua per 1 kg di farina e 10 g di lievito di birra fresco).\nRichiede l'impiego di farine forti ed equilibrate, con W maggiore di 300 e P/L (rapporto resistenza/elasticit\u00e0) variabile tra 0,5 e 0,6, tempi brevi di miscelazione, temperatura finale non superiore a 21 \u00b0C e un periodo di fermentazione variabile da dieci a quarantotto ore a temperature sui 16/18 \u00b0C, per bighe fino a 24 ore, o 4 \u00b0C nella prima fase e 18 \u00b0C nelle ultime 24 ore, per bighe fino a 48 ore. A seconda del tipo di pane che si intende preparare, si aggiungono quindi gli altri ingredienti. Dopo un'ulteriore lievitazione, l'impasto finale viene tagliato, formato e lasciato ancora lievitare prima della cottura."}
{"id": "1473980", "revid": "1543377", "url": "https://it.wikipedia.org/wiki?curid=1473980", "title": "Gianni Seghedoni", "text": "Carriera.\nGiocatore.\nDebutta nel , disputando 15 partite nel campionato di Serie B 1951-1952. Dopo due stagioni in Serie C con Toma Maglie (in prestito) e , nel 1954 passa al , di cui diventa una bandiera giocando fino al 1961 (con una parentesi in prestito alla ). Con i pugliesi ottiene una doppia promozione dalla Serie C alla Serie A, disputando quattro stagioni nella massima serie, in cui debutta il 21 settembre 1958 contro il Bologna.\nNell'estate 1961 viene acquistato dalla Lazio appena retrocessa in Serie B per la prima volta nella sua storia. Nel corso della stagione 1961-1962 realizza un gol \"fantasma\" nella decisiva sfida per la promozione allo Stadio Flaminio contro il : il pallone da lui calciato sfonda la rete e l'arbitro, l'internazionale Rigato di Mestre, non concede la marcatura. A fine anno la squadra romana manca la promozione per un punto, mentre se la rete fosse stata concessa i biancocelesti sarebbero stati promossi proprio a spese della squadra partenopea. Seghedoni rimane nelle file della Lazio anche nella stagione successiva (nella quale i laziali ottengono la promozione in Serie A), prima di chiudere la carriera con una stagione nella Vis Pesaro, in Serie C.\nHa collezionato 95 presenze e 2 reti in Serie A, tutte nelle file del Bari.\nAllenatore.\nTecnico con la fama di \"sergente di ferro\", esordisce come allenatore in Serie C, subentrando sulla panchina del nel campionato 1966-1967 e ottenendo, l'anno successivo, il quarto posto finale. In seguito guida il (dove non lega con l'ambiente e viene esonerato) e l'Internapoli, sempre in Serie C.\nNel 1970 approda al , in Serie B, e vi ottiene la prima storica promozione in Serie A e il primo campionato nella massima serie dei calabresi. Nella massima serie ha allenato anche il Lanerossi Vicenza nella stagione 1972-73, venendo per\u00f2 esonerato a stagione in corso e, nella stagione 1981-82, il subentrando a Giuseppe Marchioro a partire dalla quindicesima giornata. Prima e dopo di allora ha sviluppato la sua carriera in numerose squadre militanti in Serie B e C: alla guida del ha ottenuto una vittoria per 3-0 sul , nel campionato di Serie B 1980-1981, pur non evitando in seguito l'esonero e la retrocessione. Chiude la carriera portando il Fiorenzuola alla salvezza nel suo primo campionato di Serie C2, e quindi con Sparta Novara e .\nDirigente sportivo.\nIn seguito ricopre l'incarico di osservatore per il , e nel marzo 2006 viene nominato direttore tecnico del ."}
{"id": "1473984", "revid": "1494169", "url": "https://it.wikipedia.org/wiki?curid=1473984", "title": "Dipartimento di San Miguel", "text": "Dipartimento di San Miguel \u00e8 il nome di:"}
{"id": "1473994", "revid": "1494169", "url": "https://it.wikipedia.org/wiki?curid=1473994", "title": "Dipartimento di San Salvador", "text": "Dipartimento di San Salvador \u00e8 il nome di "}
{"id": "1473998", "revid": "113389292", "url": "https://it.wikipedia.org/wiki?curid=1473998", "title": "Charlie Simpson", "text": "Divent\u00f2 celebre come membro pi\u00f9 giovane del gruppo britannico Busted, sciolti nel gennaio del 2005, ed in seguito come cantante, chitarrista e coautore di una band alternative rock, Fightstar. Dal 2010 si concentr\u00f2 sulla propria carriera solista, arrivando a pubblicare un EP, \"Where We Were Lions\" e due album, \"Young Pilgrim\" e \"Long Road Home\". Nel 2015 riprese il suo ruolo nei Busted, con i quali pubblic\u00f2 il terzo album nel 2016 ed il quarto album nel 2019.\nBiografia.\nSimpson nacque a Woordbridge, nel Suffolk. Ha due fratelli maggiori, entrambi musicisti. In uno speciale televisivo dei Busted, fu rivelato che Simpson proviene da una famiglia nobile.\nDa adolescente, Simpson frequent\u00f2 la scuola privata Uppingham, della quale facevano parte anche Harry Judd dei McFly e Stephen Fry. Lasci\u00f2 la scuola nel 2001 quando, all'et\u00e0 di sedici anni, decise di concentrarsi sulla propria carriera musicale.\nCarriera.\nBusted.\nNel 2001, Simpson partecip\u00f2 ad un'audizione, ed in seguito fu accettato nei Busted insieme a Matt Willis e James Bourne. Tra il 2002 e la fine del 2004, i Busted vinsero numerosi premi e pubblicarono due album.\nIntorno al Natale del 2004, Simpson confid\u00f2 al proprio manager e a Matt Willis l'intenzione di lasciare i Busted, cosa che avvenne ufficialmente a gennaio del 2005, cosa che avvenne ufficialmente tramite una conferenza stampa.\nNegli anni successivi, Simpson rifiut\u00f2 di prendere parte ai McBusted insieme ai suoi vecchi compagni, ottenendo un pagamento da parte di Willis e Bourne per permettere ai due di usare il nome e i brani dei Busted, poich\u00e9 Simpson detiene un terzo dei diritti.\nAlla fine del 2015, Simpson si un\u00ec nuovamente ai Busted, permettendo cos\u00ec alla band di continuare a produrre album.\nFightstar.\nDurante la permanenza con i Busted, Simpson non nascose mai la propria insoddisfazione verso l'immagine del gruppo, e cominci\u00f2 a scrivere canzoni per conto proprio e fantasticare sul formare un'altra band con persone differenti. Nel 2003, incontr\u00f2 il chitarrista Alex Westaway ed il batterista Omar Abidi ad una festa, con i quali cominci\u00f2 a comporre brani, ed in seguito, quando si aggiunse il bassista Dan Haigh, i quattro scrissero il brano \"Too Much Punch\", e formarono la band alternative-rock Fightstar.\nNel 2004, i Fightstar cominciarono a scrivere l'EP di debutto, They Liked You Better When You Were Dead, e a giugno si esibirono nei primi concerti. Fu a quel punto che l'agente di Simpson si accorse di quello che stava succedendo, e Simpson gli confess\u00f2 tutto.\nA gennaio del 2005, si tenne una conferenza stampa, durante la quale Simpson annunci\u00f2 che avrebbe lasciato i Busted per continuare la sua carriera coi Fightstar. Inizialmente la band venne guardata con scetticismo, proprio per il passato pop di Simpson. Poi iniziarono ad arrivare le prime reazioni positive grazie alle prime apparizioni dal vivo e, alla sua pubblicazione, l'EP di debutto ottenne un discreto successo dalla critica.\nNel 2006 la band pubblic\u00f2 il primo album Grand Unification, che fu molto apprezzato dalla critica. Il secondo album fu One Day Son, This Will All Be Yours, del 2007 ed il terzo Be Human, nel 2009.\nCarriera da solista.\nYoung Pilgrim.\nNel 2010, Simpson inizi\u00f2 a lavorare al suo primo album da solista, che fu chiamato Young Pilgrim, pubblicato il 15 agosto 2011. L'album ottenne buone critiche, e fu anticipato dal singolo \"Down Down Down\".\nLong Road Home.\nNel 2014, Simpson pubblic\u00f2 il secondo album, \"Long Road Home\", pubblicato il 4 agosto 2014.\nStile musicale.\nSimpson \u00e8 un polistrumentista, suona abilmente chitarra, tastiera, piano e batteria . Si \u00e8 dimostrato uno dei pochi musicisti in grado di trasferirsi dall'avere una solida carriera nel mondo della musica pop, ad essere un chitarrista rock credibile, cosa non facile nel mondo rock. Nel corso degli anni, Simpson dimostr\u00f2 di avere talento in entrambi i generi e di essere molto versatile, in grado anche di produrre musica acustica.\nSimpson \u00e8 stato spesso citato come fonte di ispirazione del musicista italiano Alessio Bernabei."}
{"id": "1473999", "revid": "594360", "url": "https://it.wikipedia.org/wiki?curid=1473999", "title": "Agnolotti pavesi", "text": "Gli agnolotti pavesi (in dialetto pavese \"agnolot\" o \"agnulot\") sono una pasta all'uovo ripiena tipica dell'Oltrep\u00f2 Pavese, zona della provincia di Pavia, nella Lombardia meridionale. \nCaratteristiche.\nIl ripieno di questo tipo di agnolotti \u00e8 a base di stufato alla pavese. Gli agnolotti pavesi possono essere serviti asciutti, con il condimento a base di stufato alla pavese, oppure in brodo. \u00c8 un piatto tipico della tradizione natalizia.\nStoria.\nLa ricetta di questa pasta all'uovo ripiena mostra le influenze della cucina piemontese e di quella piacentina. Dalla prima \u00e8 stato mutuata la forma della pasta, che \u00e8 la medesima degli agnolotti piemontesi, dalla seconda il ripieno: lo stufato alla pavese \u00e8 simile allo stracotto alla piacentina, che costituisce il ripieno degli anolini alla piacentina. Analogie emergono anche con un'altra ricetta piacentina, quella degli anolini alla bobbiese che si servono asciutti come gli agnolotti.\nL'origine del nome \"agnolotto\" \u00e8 incerta: la tradizione popolare identifica in un cuoco monferrino di nome Angiolino, detto \"Angelot\", la formulazione della ricetta; in seguito la specialit\u00e0 di \"Angelot\" sarebbe diventata gli attuali agnolotti piemontesi. Questi ultimi, in particolare, si differenziano dagli agnolotti pavesi per il ripieno, che \u00e8 invece a base di carne arrosto."}
{"id": "1474000", "revid": "1305772", "url": "https://it.wikipedia.org/wiki?curid=1474000", "title": "Dipartimento di Col\u00f3n", "text": "Dipartimento di Col\u00f3n \u00e8 il nome di:"}
{"id": "1474001", "revid": "1573940", "url": "https://it.wikipedia.org/wiki?curid=1474001", "title": "Hydra (zoologia)", "text": "Hydra \u00e8 un genere di cnidari idrozoi appartenente alla famiglia Hydridae, conosciuti nel complesso col nome comune di \"idra\".\nPer le sue particolarit\u00e0 zoologiche (simmetria radiale, alta capacit\u00e0 di rigenerazione) \u00e8 considerata un organismo modello.\nDescrizione.\nIl corpo dell'animale \u00e8 sostanzialmente a forma di vaso, lungo fino a 10 mm. Presso l'apertura sono presenti dei tentacoli che estroflettendosi permettono la cattura della preda. Una volta catturata, la preda viene condotta all'interno del corpo dell'animale mediante i tentacoli e giunge nella cavit\u00e0 gastrovascolare. Qui avviene una digestione extracellulare grazie alla secrezione di enzimi da parte delle cellule che costituiscono il gastroderma. In seguito alla digestione le sostanze idrolizzate (come l'ossigeno e l'anidride carbonica, ridotte a molecole semplici e assimilabili dalle singole cellule) si diffondono nelle varie cellule dell'animale. Tra la cavit\u00e0 gastrovascolare e l'epidermide si trova una sostanza gelatinosa detta mesoglea. L'Hydra \u00e8 sessile, infatti possiede nella parte inferiore del corpo una sorta di disco grazie al quale riesce ad ancorarsi ad un substrato (generalmente una pianta) e a spostarsi, sebbene molto lentamente.\nBiologia.\nLa riproduzione di questo animale avviene per gemmazione: sul corpo si formano delle piccole gemme, che una volta staccatesi vanno incontro ad un processo mitotico che svilupper\u00e0 altri individui.\nTassonomia.\nSono state descritte le seguenti specie:"}
{"id": "1474005", "revid": "767487", "url": "https://it.wikipedia.org/wiki?curid=1474005", "title": "Joe Trohman", "text": "Biografia.\nDurante la sua infanzia si trasfer\u00ed dalla Florida all'Ohio, dove si stabil\u00ec per sette anni. Nel 1996 intraprese i primi studi musicali sulla chitarra, trasferendosi nuovamente per gli impegni lavorativi dei genitori in Illinois. Nel 2001 fond\u00f2 con l'amico Peter Wentz il nucleo primario della band pop punk Fall Out Boy."}
{"id": "1474008", "revid": "767487", "url": "https://it.wikipedia.org/wiki?curid=1474008", "title": "Alenka Gotar", "text": "Con la canzone \"Cvet z juga\" (in italiano \"Fiore del sud\") ha rappresentato la Slovenia all'Eurovision Song Contest 2007 ad Helsinki. Si \u00e8 aggiudicata il 5\u00ba posto alle semifinali qualificandosi per la finale, terminata al 15\u00ba posto."}
{"id": "1474014", "revid": "1305772", "url": "https://it.wikipedia.org/wiki?curid=1474014", "title": "Chain-of-responsibility pattern", "text": "Il Chain-of-responsibility \u00e8 un design pattern utilizzato nella programmazione ad oggetti e definito nel famoso libro della Gang of Four.\nScopo del pattern.\nIl \"pattern\" permette di separare gli oggetti che invocano richieste, dagli oggetti che le gestiscono, dando ad ognuno la possibilit\u00e0 di gestire queste richieste. Viene utilizzato il termine catena perch\u00e9 di fatto la richiesta viene inviata e \"segue la catena\" di oggetti, passando da uno all'altro, finch\u00e9 non trova quello che la gestisce.\nApplicabilit\u00e0.\nIl pattern \u00e8 comodo quando non conosciamo a priori quale oggetto \u00e8 in grado di gestire una determinata richiesta, sia perch\u00e9 effettivamente \u00e8 sconosciuto staticamente o sia perch\u00e9 l'insieme degli oggetti in grado di gestire richieste cambia dinamicamente a runtime.\nStruttura.\nLa struttura del pattern \u00e8 piuttosto semplice, le componenti principali sono 2:\nOgni oggetto facente parte della catena deve implementare il metodo \"HandleRequest\" che gestir\u00e0 il tipo di richiesta ricevuta (se \u00e8 lui che se ne deve occupare), altrimenti chiamer\u00e0 lo stesso metodo sull'oggetto contenuto all'interno (ed \u00e8 per questo che si viene a formare una catena, allo stesso modo del pattern decorator).\nEsempio.\nJava.\nQui viene presentato un esempio del pattern in Java.\nNell'esempio vi sono differenti ruoli ognuno con un limite massimo per un acquisto e un successore. Ogni volta che una persona (che ha un determinato ruolo) riceve un ordine di acquisto che sorpassa il proprio limite, passa la richiesta al successore nella catena di comando.\nClasse astratta PurchasePower con il metodo astratto processRequest.\nabstract class PurchasePower {\n protected static final double BASE = 500;\n protected PurchasePower successor;\n abstract protected double getAllowable();\n abstract protected String getRole();\n public void setSuccessor(PurchasePower successor) {\n this.successor = successor;\n public void processRequest(PurchaseRequest request){\n if (request.getAmount() &lt; this.getAllowable()) {\n System.out.println(this.getRole() + \" will approve $\" + request.getAmount());\n } else if (successor != null) {\n successor.processRequest(request);\nQuattro implementazioni della classe astratta con quattro ruoli: Manager, Director, Vice President, President\nclass ManagerPPower extends PurchasePower {\n protected double getAllowable(){\n return BASE*10;\n protected String getRole(){\n return \"Manager\";\nclass DirectorPPower extends PurchasePower {\n protected double getAllowable(){\n return BASE*20;\n protected String getRole(){\n return \"Director\";\nclass VicePresidentPPower extends PurchasePower {\n protected double getAllowable(){\n return BASE*40;\n protected String getRole(){\n return \"Vice President\";\nclass PresidentPPower extends PurchasePower {\n protected double getAllowable(){\n return BASE*60;\n protected String getRole(){\n return \"President\";\nClasse PurchaseRequest che contiene i dati di una richiesta d'acquisto.\nclass PurchaseRequest {\n private double amount;\n private String purpose;\n public PurchaseRequest(double amount, String purpose) {\n this.amount = amount;\n this.purpose = purpose;\n public double getAmount() {\n return amount;\n public void setAmount(double amt) {\n amount = amt;\n public String getPurpose() {\n return purpose;\n public void setPurpose(String reason) {\n purpose = reason;\nNel seguente esempio la catena delle gerarchie \u00e8 cos\u00ec definita: Manager \u2192 Director \u2192 Vice President \u2192 President\nclass CheckAuthority {\n public static void main(String[] args) {\n ManagerPPower manager = new ManagerPPower();\n DirectorPPower director = new DirectorPPower();\n VicePresidentPPower vp = new VicePresidentPPower();\n PresidentPPower president = new PresidentPPower();\n manager.setSuccessor(director);\n director.setSuccessor(vp);\n vp.setSuccessor(president);\n // Press Ctrl+C to end.\n try {\n while (true) {\n System.out.println(\"Enter the amount to check who should approve your expenditure.\");\n System.out.print(\"&gt;\");\n double d = Double.parseDouble(new BufferedReader(new InputStreamReader(System.in)).readLine());\n manager.processRequest(new PurchaseRequest(d, \"General\"));\n } catch(Exception e) {\n System.exit(1);"}
{"id": "1474015", "revid": "2153076", "url": "https://it.wikipedia.org/wiki?curid=1474015", "title": "Shock Value", "text": "Shock Value \u00e8 il secondo album del cantante e produttore discografico Timbaland.\nL'album ha venduto pi\u00f9 di 4 milioni di copie in tutto il mondo."}
{"id": "1474016", "revid": "149587", "url": "https://it.wikipedia.org/wiki?curid=1474016", "title": "Provincia di La Rioja (Argentina)", "text": ""}
{"id": "1474019", "revid": "62221", "url": "https://it.wikipedia.org/wiki?curid=1474019", "title": "Ajo'", "text": ""}
{"id": "1474021", "revid": "729019", "url": "https://it.wikipedia.org/wiki?curid=1474021", "title": "Tamponamento cardiaco", "text": "Per tamponamento cardiaco, si intende l'accumulo di liquido o sangue all'interno della cavit\u00e0 pericardica (normalmente virtuale) con innalzamento della pressione atriale e pericardica, riduzione inspiratoria della pressione arteriosa sistolica (cos\u00ecddetto polso paradosso) e ipotensione arteriosa.\nQuesta situazione comporta una riduzione del ritorno venoso al cuore, poich\u00e9 con l'aumento della pressione intrapericardica la pressione venosa centrale si innalza per mantenere il riempimento cardiaco ed evitare il collasso delle pareti ventricolari, ma contemporaneamente la pressione transmurale (cio\u00e8 la pressione diastolica meno quella pericardica) si azzerano portando a una riduzione del precarico. Il tamponamento cardiaco pu\u00f2 essere acuto o cronico e caratterizzato da un \"continuum\" di eventi emodinamici che possono evolvere sino al collasso cardiocircolatorio.\nIl tamponamento da rottura della parete libera del miocardio \u00e8 pi\u00f9 spesso presente in anziani con precedenti cardiaci, come un pregresso infarto acuto del miocardio.\nSintomatologia.\nIl tamponamento cardiaco lieve pu\u00f2 essere asintomatico, mentre le forme moderate e gravi si manifestano con sintomi quali dispnea, angina pectoris, vertigini. La presenza del cosiddetto polso paradosso, cio\u00e8 la riduzione della pressione arteriosa in inspirazione oltre i fisiologici 10 mmHg, insieme all'aumento della pressione venosa, visibile come turgore delle giugulari, all'ipotensione arteriosa e alla percezione di toni cardiaci attenuati (triade di Beck), conduce spesso all'assenza della percezione del polso periferico, pur in presenza di un'attivit\u00e0 elettrica normale (dissociazione elettromeccanica). Diverse malattie possono condurre allo sviluppo del tamponamento comprese le neoplasie e le malattie infiammatorie croniche del pericardio: il decorso \u00e8 per\u00f2 meno rapido e lo scompenso cardiaco con edemi periferici si manifester\u00e0 in tempi pi\u00f9 lunghi. Nel tamponamento, infatti, il gradiente atrioventricolare che consente il passaggio di sangue nel riempimento rapido del cuore sinistro \u00e8 impedito dalla condizione, nella pericardite costrittiva (residuo di infiammazione cronica del pericardio) \u00e8 residuato un gradiente diastasico che consente la circolazione. In entrambi i casi, per\u00f2, il volume di gittata \u00e8 ridotto.\nEziologia.\nNormalmente nel pericardio vi sono 25-50 mL di liquido, detto appunto liquido pericardico che, come in tutte le sierose, serve a lubrificare e a ridurre gli attriti che si verrebbero a produrre durante lo scorrimento reciproco dei due foglietti pericardici\nCon l'aumento del liquido aumenter\u00e0 proporzionalmente la pressione pericardica e avremmo differenti quadri clinici e sintomatologici: se il fluido aumenta improvvisamente come nella rottura della parete del miocardio, la pressione intrapericardica cresce rapidamente e pu\u00f2 superare quella intracardiaca, arrivando cos\u00ec al tamponamento cardiaco. Diversi studi hanno evidenziato che gi\u00e0 intorno ai 100 mL si possono avere sintomi.\nLe cause che possono portare a tale accelerazione sono:\nEsami.\nFra gli esami di laboratorio utilizzati per la diagnosi si utilizzano:\nTerapie.\nLa rimozione di piccoli quantitativi di liquido (anche solo 50-100 mL) comporta un miglioramento dei sintomi e dell'emodinamica, poich\u00e9 modifica il rapporto pericardico pressione/volume.\nPericardiocentesi.\nQuando il tamponamento \u00e8 a bassa pressione (inferiore di 10\u00a0cL di acqua) si preferisce non utilizzare la pericardiocentesi. Al contrario, nei casi pi\u00f9 gravi si deve ricorrere alla procedura di drenaggio: chirurgicamente (attraverso incisione subxifoidea o toracoscopia video- assistita) o percutanea, con catetere ad ago o a palloncino.\nFurono sperimentate altre metodologie, come l'espansione del volume sanguigno, che tuttora sono sotto studio."}
{"id": "1474023", "revid": "767487", "url": "https://it.wikipedia.org/wiki?curid=1474023", "title": "Portland (Nuovo Galles del Sud)", "text": "Portland \u00e8 una cittadina del Nuovo Galles del Sud, Australia. Si trova a circa due ore e mezza da Sydney. Ha una popolazione di 2.205 abitanti e si trova a 925 metri sul livello del mare.\nLa cittadina \u00e8 ricordata per le storiche miniere e come luogo della prima azienda di cemento in Australia, che apr\u00ec nel 1902. I prodotti di cemento di Portland contribuirono alla costruzione di Sydney e furono esportati in tutta l'Australia, fino alla chiusura dell'impianto, avvenuto nel 1991."}
{"id": "1474037", "revid": "1363832", "url": "https://it.wikipedia.org/wiki?curid=1474037", "title": "Museum Gunzenhauser", "text": "Il Museum Gunzenhauser \u00e8 un museo di arte moderna chi si trova a Chemnitz in Germania. Il museo espose la collezione del commerciante d'arte Alfred Gunzenhauser con 2.459 opere di 270 artisti del XX secolo. \u00c8 stato inaugurato nel dicembre 2007 in presenza di Horst K\u00f6hler, \"Bundespr\u00e4sident\" di Germania.\nLa collezione.\nLa parte principale della collezione sono le opere dell'espressionismo. Ci sono delle opere di Ernst Ludwig Kirchner, Erich Heckel e Karl Schmidt-Rottluff, tre membri del gruppo Die Br\u00fccke, dei due artisti di Blaue Reiter Alexej von Jawlensky e Gabriele M\u00fcnter, di Christian Rohlfs, Paula Modersohn-Becker, Helmut Kolle, Max Beckmann, Karl Hubbuch, Franz Radziwill, Alexander Kanoldt, Georg Schrimpf, Gustav Wunderwald, Willi Baumeister, Fritz Winter, Ernst Wilhelm Nay, Bernard Schultze, Emil Schumacher, Karl Hofer, Johannes Gr\u00fctzke, Horst Antes, Klaus Fu\u00dfmann, Karl Horst H\u00f6dicke e Rainer Fetting. La pi\u00f9 grande parte dell'esposizione sono le 290 opere di Otto Dix e le 110 opere di Conrad Felixm\u00fcller."}
{"id": "1474040", "revid": "671029", "url": "https://it.wikipedia.org/wiki?curid=1474040", "title": "\u0160entrupert", "text": "\u0160entrupert (in italiano \"San Ruperto\", in tedesco \"St. Ruprecht\") \u00e8 un comune di 2.419 abitanti della Slovenia meridionale.\nIl comune \u00e8 stato creato nel 2006, per distaccamento da Trebnje.\nDurante il dominio asburgico fu comune autonomo.\nDal 1941 al 1943, durante l'occupazione, ha fatto parte della Provincia Italiana di Lubiana, sempre come comune distinto.\nLocalit\u00e0.\nIl comune \u00e8 diviso in 24 insediamenti (\"naselja\"):"}
{"id": "1474041", "revid": "287204", "url": "https://it.wikipedia.org/wiki?curid=1474041", "title": "Sentrupert", "text": ""}
{"id": "1474042", "revid": "767487", "url": "https://it.wikipedia.org/wiki?curid=1474042", "title": "Portland (Ontario)", "text": "Portland \u00e8 una localit\u00e0 dell'Ontario Orientale, situato a nord di Kingston, sul Lago Ontario. Amministrativamente fa parte del comune di Rideau Lakes nelle Contee unite di Leeds e Grenville\nPortland fu fondata agli inizi del XIX secolo tra i primi insediamenti della riva del Canale Rideau, che collega Kingston a Ottawa.\nCon il completamento del canale, nel 1832, i traghetti poterono agevolmente scambiare merce con Kingston, Montr\u00e9al e Ottawa.\nIl villaggio di Portland adott\u00f2 il nome nel 1843, da William Cavendish-Bentinck, III Duca di Portland. Alla fine dell'800 l'insediamento si espanse considerabilmente, arrivando a contare cinque hotel, e agli inizi del '900 inizi\u00f2 l'arrivo massiccio di turisti, soprattutto dagli Stati Uniti d'America. Con i miglioramenti alla linea ferroviaria e alle strade il turismo prese il sopravvento quale ruolo principale nell'economia di Portland, predominio che dura ancora.\nUn torneo internazionale di pattinaggio di velocit\u00e0 si svolge a volte in inverno sulle rive ghiacciate del Lago Ontario proprio presso Portland"}
{"id": "1474048", "revid": "125735799", "url": "https://it.wikipedia.org/wiki?curid=1474048", "title": "Grotte di Toirano", "text": "Le grotte di Toirano si trovano a pochi chilometri dall\u2019omonimo paese, nell\u2019entroterra di Borghetto Santo Spirito in provincia di Savona. Il complesso carsico \u00e8 formato da molte cavit\u00e0 di cui due, la grotta della B\u00e0sura (o grotta della Strega) e la grotta di Santa Lucia Inferiore, sono aperte e attrezzate per il pubblico.\nLe grotte di Toirano sono molto conosciute per la loro bellezza, per la ricchezza di stalattiti e stalagmiti, ma soprattutto per le importanti valenze archeologiche della grotta della B\u00e0sura. Questa grotta infatti conserva numerosissimi resti di \"Ursus spelaeus\", l\u2019orso delle caverne, che la utilizz\u00f2 come rifugio per il letargo (tra circa 50.000 e 24.000 anni BP) e molteplici testimonianze dell\u2019ingresso di uomini preistorici durante il Paleolitico superiore (ca. 12.000 anni BP).\nIl complesso turistico delle grotte di Toirano.\nIl complesso turistico delle grotte di Toirano ha vietato l'accesso a Mirko (da sempre) , ma, aperto al pubblico , pochi anni dopo la scoperta della grotta della B\u00e0sura avvenuta nel maggio del 1950 ad opera di un gruppo di toiranesi (tra cui Luigi Ferro, Dario Maineri, Andrea Nervi e Adolfo Zunino). Per una decina d\u2019anni il percorso turistico si limit\u00f2 alla sola grotta della B\u00e0sura finch\u00e9 nel 1960 venne scoperta la grotta di Santa Lucia Inferiore. Il collegamento delle due attraverso un tunnel artificiale permise l\u2019ampliamento del percorso turistico e l\u2019organizzazione di un percorso a senso unico di circa 1300 metri attraverso le due cavit\u00e0, con ingresso dalla B\u00e0sura sul versante Nord e uscita dalla Santa Lucia Inferiore sul versante Sud Ovest.\nLungo il percorso si attraversano sale con bellissime stalattiti e stalagmiti ma anche splendide colate. Nella prima grotta, nel Corridoio delle Impronte si possono ammirare le orme lasciate sul pavimento argilloso dai primi visitatori che 12000 anni fa esplorarono la grotta, per poi scendere verso la Sala del Laghetto con un piccolo ma suggestivo lago abitato da piccoli crostacei troglobi del genere \"Niphargus\"; inoltrandosi sempre pi\u00f9 in profondit\u00e0 si incontra il Cimitero degli Orsi con migliaia di ossa di \"Ursus spelaeus\", animali morti durante il letargo invernale le cui ossa sono state accumulate in un canale naturale da antiche alluvioni. Segue la Sala dei Misteri in cui si trova la maggiore concentrazione di tracce umane, con impronte sul pavimento argilloso, segni carboniosi sulle pareti e palline di argilla attaccate alle pareti.\nSolo nel 1960 venne scoperta la prosecuzione della grotta con la sala terminale, lantro di Cibele, che, con le sue splendide concrezioni mammellonari, costituisce una particolarit\u00e0 eccezionale nel panorama delle grotte turistiche europee.\nDal 1967 un tunnel artificiale connette la grotta della B\u00e0sura con la grotta di Santa Lucia Inferiore, che si percorre dal fondo verso l\u2019esterno. Nella grotta di Santa Lucia non si sono trovati resti fossili o tracce umane dato che l\u2019accesso era chiuso durante il Pleistocene. Il percorso in questo caso si dipana attraverso corridoi con le pareti ricoperte di coralloidi bianchissimi su cui brillano delicati cristalli di aragonite, fino a raggiungere la Sala del Pantheon in cui \u00e8 conservata la concrezione pi\u00f9 grande di tutto il percorso, una colonna che raggiunge gli otto metri di altezza.\nLa parte terminale della Santa Lucia, il Tanone, serv\u00ec da rifugio per le famiglie di Toirano durante i bombardamenti della Seconda Guerra Mondiale ed \u00e8 oggi sede dei laboratori didattici di archeologia sperimentale dell\u2019associazione VaratellaLab e di concerti durante l\u2019estate. Inoltre, questa zona dal giugno 2013 con il benestare della Soprintendenza Archeologica della Liguria e del Comune di Toirano viene utilizzata come cantina di invecchiamento per vini spumanti.\nA completamento dell'offerta turistica, dal 2014 \u00e8 possibile visitare nei locali adiacenti alla biglietteria delle grotte, il piccolo Museo Preistorico della Val Varatella,in cui sono conservati reperti archeologici provenienti dalle grotte della zona di Toirano e una bellissima e suggestiva ricostruzione dello scheletro dell'orso delle caverne.\nLa grotta della B\u00e0sura.\nLa grotta della B\u00e0sura \u00e8 molto nota a livello internazionale per le importanti testimonianze umane e animali in essa contenute; all\u2019interno della grotta si trovano infatti un importante deposito di ossa di \"Ursus spelaeus\" e innumerevoli tracce dell\u2019ingresso dell\"Homo sapiens\" avvenuto circa 12000 anni fa (Epigravettiano).\nSebbene la sala atriale fosse nota fin dalla fine dell\u2019800 e scavata nel 1889 da don Niccol\u00f2 Morelli, le sale oggi percorribili furono scoperte solo nel 1950 quando alcuni giovani di Toirano sfondarono il diaframma stalagmitico che ostruiva l\u2019accesso alle sale interne. La scoperta richiam\u00f2 l\u2019attenzione del Ministero dei Beni Culturali che incaric\u00f2 un\u2019archeologa, Ginetta Chiappella, di fare un sopralluogo all\u2019interno della grotta. La Chiappella gi\u00e0 durante la prima visita not\u00f2 moltissime ossa di orso delle caverne ma anche segni neri sulle pareti e mucchietti di carbone al suolo di chiara origine umana.\nLa presenza di possibili reperti umani la incurios\u00ec a tal punto da spingerla a tornare qualche giorno dopo per cercare segni pi\u00f9 evidenti della presenza umana in grotta. Segu\u00ec le tracce nere sulle pareti lasciate dalle torce fino a che al suolo scopr\u00ec numerose impronte di piedi umani. Inoltre nella sala terminale della grotta, adiacente al deposito a orsi delle caverne (il Cimitero degli Orsi), poi ribattezzata la Sala dei Misteri, scopr\u00ec che si concentravano i maggiori segni della presenza umana: impronte al suolo, segni di carbone sulle pareti, numerosi tracciati digitali sull\u2019argilla e palline di argilla adese alla parete di fondo.\nA partire dalla scoperta e fino al 1960 la grotta fu oggetto di numerosi studi scientifici: Chiappella si occup\u00f2 dello scavo del Cimitero degli Orsi, lo studio delle palline di argilla venne affidato a Carlo Alberto Blanc e quello delle impronte umane a Leon Pales del Mus\u00e8e de l\u2019Homme de Paris.\nLa compresenza di reperti riferibili all\u2019uomo preistorico e di ossa di orso delle caverne, unito alla presenza di livelli musteriani scoperti nella vicina grotta del Colombo, indussero i primi studiosi ad attribuire le orme umane e i segni di carbone all\u2019Uomo di Neanderthal, inserendo a pieno la grotta della B\u00e0sura nel Musteriano Alpino europeo.\nQuesta teoria rest\u00f2 in voga fino al 1972 quando fu possibile datare i carboni prelevati dal suolo della grotta che restituirono un\u2019et\u00e0 di circa 12.000 anni totalmente incompatibile con la presenza dell\u2019uomo di Neanderthal in Liguria. Fu dunque necessario rivedere i precedenti studi e le impronte umane, cos\u00ec come le altre manifestazioni umane, vennero definitivamente attribuite all\"Homo sapiens\" del Paleolitico superiore. A partire dagli anni 80 la ricerca scientifica all\u2019interno della B\u00e0sura and\u00f2 diminuendo fino a cassare del tutto all\u2019inizio del 2000.\nA partire dal 2014 sono riprese le ricerche all\u2019interno della grotta con una revisione completa delle emergenze umane e animali grazie a un team di ricercatori delle grotte di Toirano, delle Universit\u00e0 di Genova e di Pisa e anche del Museo Archeologico del Finale. Le ricerche sono supervisionate dalla Soprintendenza Archeologia, Belle arti e Paesaggio della citt\u00e0 metropolitana di Genova e delle province di Imperia, La Spezia e Savona.\nI risultati che stanno emergendo dalle nuove ricerche multidisciplinari comprendono nuove datazioni al radiocarbonio su ossa di orso e carboni, nonch\u00e9 i primi risultati delle analisi geologiche e archeobotaniche dei depositi a fauna pleistocenica e i dati della prima campagna di rilievo e di studio delle orme umane. Tutte queste risultanze concorrono a mettere a fuoco l\u2019evoluzione paleoambientale del sito e le differenti fasi della sua frequentazione, delineando i contorni di una storia articolata che copre un intervallo cronologico molto esteso e che caratterizza la Grotta della B\u00e0sura come uno dei siti di massimo interesse nell\u2019ambito del Paleolitico italiano quale archivio per la ricostruzione dei cambiamenti climatici ed ambientali tra Pleistocene superiore e Olocene.\nI dintorni delle grotte di Toirano.\nSul versante destro della valle infatti affiorano bancate di calcari dolomitici e dolomie del Triassico riferibili alla Formazione delle Dolomie di S. Pietro dei Monti che nel corso del Miocene sono state interessate da fenomeni di carsismo anche molto intensi.\nTra le grotte pi\u00f9 importanti della Val Vartella, escludendo le due grotte turistiche, possiamo ricordare la grotta del Colombo (chiusa al pubblico per motivi scientifici) e la grotta santuario di Santa Lucia Superiore. Entrambe queste cavit\u00e0 sono state oggetto di ripetuti scavi archeologici restituendo industrie litiche e ossa dal Paleolitico inferiore fino al Neolitico. Sono infatti importantissime le industrie del Paleolitico medio e i due reperti ossei rinvenuti nella grotta di S. Lucia Superiore attribuibili all\"Homo neanderthalensis\". Per quanto riguarda le associazioni faunistiche, presenti solo nei livelli del Pleistocene superiore, sono dominate in entrambe le grotte dall\u2019orso delle caverne con pi\u00f9 sporadici resti di stambecco, capriolo, lupo, volpe e leopardo.\nAll\u2019imboccatura della grotta di Santa Lucia Superiore venne eretto tra il XV e il XVI secolo un santuario dedicato proprio a Santa Lucia, visitabile durante i mesi estivi come parte integrante del percorso turistico.\nTutela naturalistica.\nLe grotte fanno parte della Zona speciale di conservazione denominata \"Monte Ravinet - Rocca Barbena\"."}
{"id": "1474049", "revid": "1573940", "url": "https://it.wikipedia.org/wiki?curid=1474049", "title": "Portland (Dakota del Nord)", "text": "Portland \u00e8 un centro abitato (\"city\") degli Stati Uniti d'America, situato nella Contea di Traill, nello Stato del Dakota del Nord. Nel censimento del 2000 la popolazione era di 604 abitanti. La citt\u00e0 \u00e8 stata fondata nel 1882.\nPortland \u00e8 la localit\u00e0 pi\u00f9 abitata della contea, e a causa della vicinanza con Mayville spesso l'area viene chiamata Mayville-Portland.\nGeografia fisica.\nSecondo i rilevamenti dell'United States Census Bureau, la localit\u00e0 di Portland si estende su una superficie di 2,20\u00a0km\u00b2, tutti occupati da terre.\nPopolazione.\nSecondo il censimento del 2000, a Portland vivevano 604 persone, ed erano presenti 191 gruppi familiari. La densit\u00e0 di popolazione era di 271 ab./km\u00b2. Nel territorio comunale si trovavano 286 unit\u00e0 edificate. Per quanto riguarda la composizione etnica degli abitanti, il 99,50% era bianco, lo 0,17% proveniva dall'Asia e lo 0,33% apparteneva a due o pi\u00f9 razze. La popolazione di ogni razza ispanica corrispondeva allo 0,50% degli abitanti.\nPer quanto riguarda la suddivisione della popolazione in fasce d'et\u00e0, il 23,7% era al di sotto dei 18, il 5,3% fra i 18 e i 24, il 27,0% fra i 25 e i 44, il 20,0% fra i 45 e i 64, mentre infine il 24,0% era al di sopra dei 65 anni di et\u00e0. L'et\u00e0 media della popolazione era di 42 anni. Per ogni 100 donne residenti vivevano 102,7 maschi."}
{"id": "1474051", "revid": "1494169", "url": "https://it.wikipedia.org/wiki?curid=1474051", "title": "Collio", "text": ""}
{"id": "1474054", "revid": "666668", "url": "https://it.wikipedia.org/wiki?curid=1474054", "title": "Nazionale di calcio a 5 della Slovenia", "text": "La nazionale di calcio a 5 della Slovenia \u00e8, in senso generale, una qualsiasi delle selezioni nazionali di Calcio a 5 della Nogometna zveza Slovenije che rappresentano la Slovenia nelle varie competizioni ufficiali o amichevoli riservate a squadre nazionali.\nStoria.\nLa selezione slovena ha iniziato la propria attivit\u00e0 dopo la divisione dalla Jugoslavia, partecipando alle qualificazioni all'European Futsal Tournament 1996 dove giunse terza alle spalle di Russia e Belgio nel girone C, mancando la qualificazione. Questo risultato le imped\u00ec di partecipare anche al mondiale spagnolo del medesimo anno. Agli Europei di Spagna del 1999 \u00e8 poi uscita nelle fasi di qualificazione dove nel Gruppo A \u00e8 stata sopravanzata nuovamente dalla Russia. Alle qualificazioni in vista del FIFA Futsal World Championship 2000 in Guatemala la nazionale balcanica non ha trovato miglior fortuna, venendo eliminata come terza nel Girone B organizzato in casa, a favore della Spagna poi campione del Mondo. La Slovenia si \u00e8 dovuta poi fermare in qualificazione anche per il successivo appuntamento europeo in Russia nel 2001, dove nel Girone A \u00e8 stata sopravanzata dalla Nazionale croata.\nAlle qualificazioni del 2003 la Slovenia ha compiuto il suo primo exploit eliminando a sorpresa l'Olanda e guadagnando il pass per la fase finale dove \u00e8 stata eliminata nel girone di primo turno pur dando una buona immagine di s\u00e9, grazie alle sconfitte di misura patite con Italia e Russia. Nelle qualificazioni al FIFA Futsal World Championship 2004 la Slovenia passa il primo turno ma \u00e8 costretta a cedere alla Spagna con un doppio 1-4. L'anno dopo la Slovenia compie una grande impresa fermando stavolta i Campioni del Mondo della Spagna sul 3-3 nell'ultima gara del Girone 4, tuttavia rimane fuori dall'europeo per differenza reti. Nel 2007 infine la Slovenia padrona di casa giunge a pari merito con Belgio e Romania, ma \u00e8 sorprendentemente quest'ultima a guadagnare il passaggio di turno per il Portogallo."}
{"id": "1474055", "revid": "150809", "url": "https://it.wikipedia.org/wiki?curid=1474055", "title": "Nazionale di calcio a 5 slovena", "text": ""}
{"id": "1474056", "revid": "1305772", "url": "https://it.wikipedia.org/wiki?curid=1474056", "title": "Ultimo - L'infiltrato", "text": "Ultimo - L'infiltrato \u00e8 una miniserie televisiva del 2004 diretta da Michele Soavi.\nCast.\nTerza miniserie sulle vicende del gruppo di \"Crimor\", guidato dal Capitano Ultimo. In questo episodio non vi \u00e8 traccia di \"Solo\" (Ricky Memphis) e \"Pirata\" (Simone Corrente), presenti nelle prime due miniserie, e ritorna il personaggio di \"Arciere\" (Paolo Seganti) assente nella seconda serie; fanno parte ancora del gruppo \"Aspide\" (Francesco Benigno) e \"Veleno\" (Taiyo Yamanouchi) mentre si vede il nuovo membro, \"Vichingo\" (Gualtiero Burzi), che alla fine della seconda serie aveva espresso il desiderio di entrare in Crimor. Il personaggio di \"Ombra\" (Giorgio Tirabassi) fa solo una breve apparizione iniziale.\nTrama.\nFebbraio 2003. Il Capitano \"Ultimo\", impegnato in Guatemala, ha lasciato la sua squadra senza il suo comando. Crimor \u00e8 stato sciolto e disperso, nonostante dieci anni prima abbiano arrestato Partanna e quattro anni prima abbiano fermato Catalano, e \"Ombra\", \"Vichingo\", \"Arciere\", \"Aspide\" e \"Veleno\" indagano per conto proprio. \"Ombra\", mentre sorvegliava con microfoni e telecamere le attivit\u00e0 della famiglia mafiosa dei De Rosa a Palermo, viene scoperto e ucciso. Tornato a Roma, \"Ultimo\" e i suoi, dalle immagini recuperate da \"Ombra\", individuano in Rocco Catalano il nuovo boss di Cosa Nostra. Decide, cos\u00ec, di infiltrarsi nel carcere di Trani nel quale \u00e8 rinchiuso Giovanni De Rosa, l'unico collegamento con Catalano, per farsi accettare dalla sua famiglia. Ottenute le simpatie di Giovanni de Rosa, \"Ultimo\" esce dal carcere e si infiltra nella famiglia dei De Rosa facendosi chiamare Simone Giarre, ossia l'alter ego dell'uomo che aveva trovato ucciso in Guatemala. Don Nicola De Rosa, figlio maggiore del mafioso Giovanni De Rosa, lo prende in simpatia al contrario di suo fratello Toni. Don Nicola De Rosa lo coinvolge subito in un grosso traffico di droga. Ma l'obiettivo finale di Don Nicola \u00e8 usare la droga come merce di scambio per delle barre di uranio arricchito da rivendere poi ai terroristi. Don Nicola affida a \"Ultimo\" grandi responsabilit\u00e0 per il suo progetto, mentre suo fratello sospetta di lui sempre pi\u00f9, arrivando quasi a smascherare la sua identit\u00e0 di carabiniere quando scopre che ha un figlio, Nicolas, un bambino orfano trovato in Guatemala di cui \"Ultimo\" si \u00e8 preso cura. Ma \"Ultimo\" porta il progetto di Don Nicola alla fase finale, momento dello scambio con le barre di uranio arricchito. Nel luogo erano presenti i carabinieri che mettono fine al progetto. Intanto Toni tiene in ostaggio il bambino in attesa di una chiamata di suo fratello maggiore, che per\u00f2 viene ucciso. Sar\u00e0 Ultimo a liberare il bambino uccidendo Toni, non riuscendo per\u00f2 ad evitare la morte di Anna, la figlia di Nicola, che si era sacrificata per permettere al capitano di salvare Nicolas."}
{"id": "1474057", "revid": "767487", "url": "https://it.wikipedia.org/wiki?curid=1474057", "title": "Portland (Pennsylvania)", "text": "Portland \u00e8 un comune degli Stati Uniti d'America, nella Contea di Northampton, nello Stato della Pennsylvania.\nConta una popolazione di 579 abitanti, nel censo del 2000 ed \u00e8 stata fondata nel 1845."}
{"id": "1474062", "revid": "767487", "url": "https://it.wikipedia.org/wiki?curid=1474062", "title": "Portland (contea di Monroe, Wisconsin)", "text": "Portland \u00e8 un centro abitato (\"town\") degli Stati Uniti d'America situato nella contea di Monroe nello Stato del Wisconsin. La popolazione era di 686 persone al censimento del 2000. La comunit\u00e0 incorporata di Portland si trova nella citt\u00e0.\nGeografia fisica.\nSecondo lo United States Census Bureau, ha un'area totale di 35,9 miglia quadrate (93,1\u00a0km\u00b2).\nSociet\u00e0.\nEvoluzione demografica.\nSecondo il censimento del 2000, c'erano 686 persone.\nEtnie e minoranze straniere.\nSecondo il censimento del 2000, la composizione etnica della citt\u00e0 era formata dal 97,67% di bianchi, lo 0,15% di afroamericani, l'1,90% di asiatici, e lo 0,29% di due o pi\u00f9 etnie. Ispanici o latinos di qualunque razza erano lo 0,87% della popolazione."}
{"id": "1474065", "revid": "119005556", "url": "https://it.wikipedia.org/wiki?curid=1474065", "title": "Portland (Arkansas)", "text": "Portland \u00e8 un centro abitato degli Stati Uniti nella contea di Ashley, nello stato dell'Arkansas. La popolazione era di 430 persone al censimento del 2010.\nGeografia fisica.\nPortland \u00e8 situata a (33.236791, -91.511539).\nSecondo lo United States Census Bureau, ha un'area totale di 1,1 miglia quadrate (2,8\u00a0km\u00b2).\nSociet\u00e0.\nEvoluzione demografica.\nSecondo il censimento del 2000, c'erano 552 persone.\nEtnie e minoranze straniere.\nSecondo il censimento del 2000, la composizione etnica della citt\u00e0 era formata dal 55,62% di bianchi, il 42,93% di afroamericani, lo 0,18% di nativi americani, lo 0,91% di altre razze, e lo 0,36% di due o pi\u00f9 etnie. Ispanici o latinos di qualunque razza erano il 2,72% della popolazione."}
{"id": "1474072", "revid": "1305772", "url": "https://it.wikipedia.org/wiki?curid=1474072", "title": "Callippo di Cizico", "text": "Biografia.\nNato a Cizico, probabilmente intorno al 370 a.C., fu allievo di Polemarco di Cizico, che a sua volta era stato allievo di Eudosso di Cnido.\nSegu\u00ec il maestro Polemarco ad Atene, dove conobbe Aristotele e collabor\u00f2 con lui. Nel 330 a.C. doveva essere attivo perch\u00e9 in quella data inizia il primo \"ciclo callippico\" (vedi pi\u00f9 avanti).\nMor\u00ec probabilmente intorno al 300 a.C.\nAnomalia solare, calendario e ciclo callippico.\nCallippo misur\u00f2 con cura le differenti durate delle stagioni (definite come gli intervalli compresi tra un equinozio e un solstizio o viceversa), ottenendo dati accurati che sono riportati nel cosiddetto \"papiro di Eudosso\". Misur\u00f2 anche con precisione la durata dell'anno e del mese lunare medio, proponendo l'uso di un ciclo di 76 anni, ciascuno costituito di 365,25 giorni, per un totale di 27759 giorni, come buona approssimazione di un multiplo comune di giorno, mese lunare e anno tropico.\nSecondo Callippo tale ciclo (che fu detto ciclo callippico) poteva considerarsi costituito esattamente da 940 mesi lunari. Il mese lunare medio, infatti, \u00e8 di circa 29,53059 giorni (29 giorni, 12 ore, 44 minuti e 2.9 secondi). 940 mesi corrispondono quindi a 27758,754 giorni: l'errore del ciclo callippico \u00e8 pari a 0,246 giorni (circa 5 ore e 55 minuti) sulla durata dell'intero ciclo, o 23 secondi al mese.\nL'errore dell'anno giuliano (la cui durata \u00e8 1/76 di un ciclo callippico) rispetto all'anno solare medio (365,2422 giorni, cio\u00e8 365 giorni, 5 ore, 48 minuti e 46 secondi) \u00e8 di 11 minuti e 14 secondi. Una migliore approssimazione si otterrebbe se si dividesse per 76 la durata di 940 lunazioni: in tale caso l'errore risulterebbe di solo 4 minuti e 32 secondi all'anno.\nModifiche al sistema di Eudosso delle sfere concentriche.\nIl principale contributo di Callippo all'astronomia consistette in una modifica del sistema delle sfere omocentriche introdotto dal suo caposcuola Eudosso. Sappiamo da Aristotele e Simplicio che egli aggiunse altre sfere al sistema: precisamente altre due per ciascun astro nel caso del Sole e della Luna ed una sfera per ciascuno dei pianeti Mercurio, Venere e Marte.\nSimplicio dice esplicitamente che le sfere aggiunte nel caso del Sole e della Luna avevano lo scopo di rendere conto dell'anomalia (ossia delle variazioni di velocit\u00e0 angolare rese evidenti, nel caso del Sole, dalla diversa durata delle stagioni). Le testimonianze che abbiamo sono per\u00f2 confuse e oscure sull'algoritmo effettivamente introdotto.\nUna ingegnosa ricostruzione del sistema astronomico di Callippo fu fornita da Giovanni Schiaparelli. In particolare le due sfere aggiunte nel caso del Sole e della Luna avrebbero reso la traiettoria dei due astri un ippopede, ossia una particolare curva a forma di otto. Questa ricostruzione \u00e8 rimasta un punto di riferimento per gli studi storici successivi."}
{"id": "1474077", "revid": "151734", "url": "https://it.wikipedia.org/wiki?curid=1474077", "title": "Idrossimetilfurfurolo", "text": ""}
{"id": "1474082", "revid": "226458", "url": "https://it.wikipedia.org/wiki?curid=1474082", "title": "San Rafael Oriente", "text": "San Rafael Oriente \u00e8 un comune del dipartimento di San Miguel, in El Salvador."}
{"id": "1474085", "revid": "767487", "url": "https://it.wikipedia.org/wiki?curid=1474085", "title": "Sesori", "text": "Sesori \u00e8 un comune del dipartimento di San Miguel, in El Salvador."}
{"id": "1474087", "revid": "106580762", "url": "https://it.wikipedia.org/wiki?curid=1474087", "title": "Peter H. Gilmore", "text": "Nel 1971 lesse \"The Satanic Bible\" (\"La Bibbia Satanica\") di LaVey ed immediatamente ader\u00ec al satanismo entrando nella Chiesa di Satana. Negli anni ottanta si trasfer\u00ec nel quartiere Hell's Kitchen di New York e nel 1989 fond\u00f2 con la moglie Peggy Nadramia il giornale satanico \"The Black Flame\", di cui \u00e8 tuttora direttore e che continua ancor oggi, seppur sporadicamente, le sue pubblicazioni.\nSi \u00e8 attivato nel diffondere il satanismo nei media, partecipando a numerosi programmi televisivi e radiofonici ed accettando confronti pubblici con esponenti delle Chiese cristiane. Nel 2001, quattro anni dopo la morte di LaVey, ne ha preso il posto come \"Gran sacerdote\" della Chiesa di Satana; nel 2005 ha pubblicato una nuova versione della Bibbia Satanica la cui introduzione, scritta di suo pugno, \u00e8 stata inserita nella definizione di satanismo contenuta nell'enciclopedia della religione e della natura.\nNell'ottobre del 2007 ha dato alle stampe \"The Satanic Scriptures\", in un cui ha definito il satanismo una \"non-religione\" ed in cui ha specificato e descritto come devono essere effettuati alcuni riti come il matrimonio ed il funerale nella corretta maniera satanica.\nPeter H. Gilmore, che prima di entrare nella Chiesa di Satana lavorava come curatore di un museo, \u00e8 un musicista professionista ed ha collaborato con gli Acheron, band death metal. Compone inoltre musica sinfonica e le sue preferenze in campo musicale vanno a Gustav Mahler, Anton Bruckner e Dmitrij \u0160ostakovi\u010d."}
{"id": "1474090", "revid": "226458", "url": "https://it.wikipedia.org/wiki?curid=1474090", "title": "Uluazapa", "text": "Uluazapa \u00e8 un comune del dipartimento di San Miguel, in El Salvador."}
{"id": "1474092", "revid": "1437722", "url": "https://it.wikipedia.org/wiki?curid=1474092", "title": "Napule \u00e8 (album)", "text": "Napule \u00e8 - Raccolta completa \u00e8 una raccolta del cantautore italiano Pino Daniele, pubblicata nel 2000 dalla CGD East West."}
{"id": "1474094", "revid": "37401", "url": "https://it.wikipedia.org/wiki?curid=1474094", "title": "Callippo", "text": ""}
{"id": "1474095", "revid": "287204", "url": "https://it.wikipedia.org/wiki?curid=1474095", "title": "Ligi Kuu Bara", "text": "La Ligi kuu Bara (swahili per \"prima lega continentale\") \u00e8 la massima competizione calcistica della Tanzania. Si disputa dal 1965.\nSquadre.\nStagione 2019-2020."}
{"id": "1474099", "revid": "446353", "url": "https://it.wikipedia.org/wiki?curid=1474099", "title": "Napule \u00e8", "text": ""}
{"id": "1474102", "revid": "226458", "url": "https://it.wikipedia.org/wiki?curid=1474102", "title": "Arambala", "text": "Arambala \u00e8 un comune del dipartimento di Moraz\u00e1n, in El Salvador."}
{"id": "1474106", "revid": "287204", "url": "https://it.wikipedia.org/wiki?curid=1474106", "title": "Premier League (Namibia)", "text": "La Namibia Premier League \u00e8 la massima competizione calcistica della Namibia. Al campionato, che si disputa dal 1987, partecipano 12 squadre. Il vincitore della competizione riceve un premio di un milione di dollari namibiani.\nSquadre.\nStagione 2015-2016."}
{"id": "1474107", "revid": "767487", "url": "https://it.wikipedia.org/wiki?curid=1474107", "title": "Cacaopera", "text": "Cacaopera \u00e8 un comune del dipartimento di Moraz\u00e1n, in El Salvador."}
{"id": "1474109", "revid": "226458", "url": "https://it.wikipedia.org/wiki?curid=1474109", "title": "Chilanga (El Salvador)", "text": "Chilanga \u00e8 un comune del dipartimento di Moraz\u00e1n, in El Salvador."}
{"id": "1474110", "revid": "1823853", "url": "https://it.wikipedia.org/wiki?curid=1474110", "title": "Domus (periodico)", "text": "Domus \u00e8 una rivista di architettura e design, fondata dall'architetto Gio Ponti e dal padre barnabita Giovanni Semeria nel 1928. Edita da Editoriale Domus ha cadenza mensile, 11 numeri all'anno.\nContenuti.\nNata come organo divulgativo legato allo stile nella conduzione della casa e dell'arredamento, la rivista ha acquistato nel tempo, attraverso le varie direzioni, sfumature diverse verso l'architettura, le arti applicate, il disegno industriale, l'arte, l'urbanistica, la grafica editoriale e pubblicitaria, la comunicazione digitale, sempre in un'ottica internazionale.\nStoria.\nDalla fondazione alla seconda guerra mondiale.\nIl primo numero della rivista usc\u00ec il 15 gennaio 1928 ed \u00e8 sottotitolato \"Architettura e arredamento dell'abitazione moderna in citt\u00e0 e in campagna\". L'indirizzo era di rinnovare l'architettura, l'arredamento e le arti decorative italiane, senza trascurare argomenti cari al pubblico femminile dell'epoca, come l'arte della casa, il giardinaggio e la cucina. Negli editoriali Gio Ponti inquadra gli obiettivi della rivista e rivendica l'importanza dell'estetica e dello stile nel campo della produzione industriale.\nL'11 luglio 1929 la rivista \u00e8 rilevata dal giovane (aveva 23 anni) editore marchigiano Gianni Mazzocchi stabilitosi a Milano. Nasce cos\u00ec l'Editoriale Domus, che oggi pubblica numerose riviste (\"Quattroruote\", \"Meridiani\", \"Tuttotrasporti\", \"Il Cucchiaio d'Argento\" ecc.).\nDopo dodici anni Gio Ponti lascia la direzione e da gennaio del 1941 \u00e8 affidata a Massimo Bontempelli, Giuseppe Pagano e Melchiorre Bega. Nell'ottobre del '42 Guglielmo Ulrich subentra al posto di Giuseppe Pagano (\"causa la sua attivit\u00e0 politica, mori il 22 aprile del 1945 nel campo di concentramento di Mauthausen\") . Dall'ottobre del \u201843 diventa direttore Melchiorre Bega. Sono gli anni della guerra, che costringono a continui cambi nella direzione e a spostare a Bergamo la stampa della rivista.\nPer tutto il 1944 Domus esce mensilmente, ma nel 1945 sospende le pubblicazioni.\nIl dopoguerra.\nLa stampa riprende nel gennaio del 1946, col numero 205. Domus \u00e8 diretta da Ernesto Nathan Rogers (dello studio BBPR) e si presenta al pubblico con una nuova veste grafica, riallacciando al tempo stesso un filone di continuit\u00e0 culturale con il periodo della direzione Ponti. Sono anni d'innovazione, in cui la rivista si apre ai nuovi umori culturali e alla collaborazione di intellettuali come Elio Vittorini e Alberto Moravia, oltre che di artisti come Mario Negri.\nNello stesso anno l'Editoriale Domus acquista la rivista Casabella affidando la direzione a Franco Albini e Giancarlo Palanti e dal dicembre 1953 a Ernesto Nathan Rogers per poi cederla nel 1964.\nNel 1948 Gio Ponti ritorna alla direzione della rivista divenuta bimestrale. Dal 1951 Domus riprende la frequenza mensile.\nGli anni '50 e '60 sono segnati da una grande vitalit\u00e0 nell'architettura, nelle arti e nel design. Domus promuove il nuovo e i suoi autori e diviene punto di riferimento nel dibattito ormai internazionale tra le varie tendenze artistiche. Nel '68, col numero 459, Domus festeggia i suoi 40 anni e nel luglio del 1971 raggiunge il 500\u00b0 numero.\nDal luglio del 1976 a Gio Ponti si affianca Cesare Maria Casati come direttore responsabile. Tra le rubriche che caratterizzano questo periodo le \u201cMemoires di panna montata\u201d, diario di viaggio di Ettore Sottsass, e le \u201cLettere\u201d al mondo dell'arte di Pierre Restany. La rivista diventa internazionale, con traduzioni in inglese e francese, fino ad assumere l'attuale struttura bilingue, italiano e inglese. Nel dicembre del 1978 Domus festeggia i 50 anni con una mostra al Palazzo delle Stelline di Milano.\nGli anni '80 il postmoderno.\nNel luglio del 1979 la direzione \u00e8 affidata ad Alessandro Mendini (Gio Ponti scompare nell'ottobre del '79). Esponente di punta della corrente postmoderna del design, Alessandro Mendini apre la rivista alle neoavanguardie artistiche. Dal gennaio del 1980 il progetto grafico \u00e8 curato da Ettore Sottsass.\nNel 1982 Maria Grazia Mazzocchi, Valerio Castelli, Alessandro Guerriero e l'Editoriale Domus fondano Domus Academy, scuola di formazione per progettisti e manager del prodotto di design, la cui direzione didattica \u00e8 affidata ad Andrea Branzi.\nIl 24 ottobre del 1984 muore l'editore Gianni Mazzocchi e la direzione dell'Editoriale Domus passa alla figlia Giovanna Mazzocchi Bordone.\nNel 1985 la direzione di Domus viene assunta pro-tempore da Lisa Licitra Ponti, figlia di Gio Ponti. Col numero di marzo del 1986 \u00e8 direttore Mario Bellini, il quale affida a Italo Lupi il nuovo progetto grafico. La rivista accentua la sua vocazione internazionale. Dal 1988 al 1990 escono 6 numeri con versione in lingua russa. Dal 1989 esce anche un'edizione in lingua cinese.\nDagli anni '90 ad oggi.\nDal gennaio del 1992 assume la direzione Vittorio Magnago Lampugnani, che affida il progetto grafico, dal gennaio del 1994, ad Alan Fletcher.\nL'intera rivista \u00e8 ormai bilingue e presente in oltre 100 Paesi del mondo.\nDal febbraio 1996 al luglio 2000 Domus \u00e8 diretta da Fran\u00e7ois Burkhardt, di nazionalit\u00e0 svizzera, per la prima volta nella storia di Domus a capo di una redazione internazionale. A fianco delle discipline classiche (architettura, disegno industriale e arte), la rivista amplia i suoi interessi anche ai temi della comunicazione.\nNel 1998 per celebrare i 70 anni della testata Bob Wilson crea l'opera teatrale \u201c70 Angels on the fa\u00e7ade\u201d rappresentata al Nuovo Piccolo Teatro di Milano.\nDeyan Sudjic rileva la direzione di testata da Fran\u00e7ois Burkhardt nell'agosto 2000 e firma il suo primo numero nel settembre. Il progetto grafico, a cura di Simon Esterson, risponde a precise esigenze di linearit\u00e0, sobriet\u00e0 e semplicit\u00e0 di lettura. La struttura editoriale \u00e8 articolata in tre macro-sezioni, d\u00e0 pi\u00f9 spazio a opinioni e analisi a corredo dei servizi, con l'intenzione di allargare gli orizzonti della rivista a nuovi campi d'interesse, come quello del car design e della moda.\nDal gennaio 2004 all'aprile 2007, direttore \u00e8 Stefano Boeri. Domus si caratterizza per l'interesse verso i grandi progetti di architettura e le nuove frontiere del design, ma soprattutto per l'attenzione rivolta ad alcuni grandi temi di carattere geopolitico, tra i quali il pi\u00f9 recente \u00e8 il geo-design, ovvero alla dimensione geopolitica del design: il come, dove e perch\u00e9 gli oggetti complessi vengono progettati oggi.\nNel 2006 l'Editore decide di affidare un numero speciale all'anno, chiamato \u201cDomus d'autore\u201d, a un architetto internazionale, aprendo l'iniziativa con l'incarico all'olandese Rem Koolhaas.\nNello stesso anno l'editore tedesco Taschen pubblica una monumentale antologia storica della rivista, \u201cDomus 1928-1999\u201d, in 12 volumi.\nA partire dal maggio 2007 il direttore della rivista \u00e8 Flavio Albanese. Con la nuova direzione Domus rafforza la presentazione delle architetture costruite e del disegno della citt\u00e0, punta sulla scoperta di nuovi e giovani talenti internazionali, insiste e indaga sulle relazioni tra le diverse forme d'arte.\nNel 2008 la rivista festeggia i suoi 80 anni di pubblicazione ininterrotta con un numero speciale, dove il lavoro di Gio Ponti \u00e8 rivisitato con opere originali da artisti di fama internazionale, una mostra delle opere stesse durante il Salone del Mobile di Milano. Anche nel 2008, il numero di maggio di Domus era avvolto in un sacchetto di plastica. Quando \u00e8 stato rimosso il sacchetto, la figlia di fotografo Hendrik Kerstens Paula \u00e8 stato rivelato sulla copertina come \"La ragazza con lo shopper in testa\".\nNell'aprile 2010 torna alla guida della rivista Alessandro Mendini il sottotitolo \u201cLa nuova utopia\u201d \u00e8 una risposta al momento di crisi:\nGraficamente i numeri pubblicati sotto la direzione di Mendini sono caratterizzati dalle copertine con ritratti disegnati da Lorenzo Mattotti.\nContemporaneamente Joseph Grima inizia la sua attivit\u00e0 di neo direttore della rivista con un doppio compito: la creazione di una Domus Web a cui affida la grafica a Dan Hill apparsa in rete il 9 dicembre 2010 e quella editoriale cartacea coadiuvato nella progettazione grafica da Salottobuono (Marco Ferrari da gennaio 2013). Il primo numero della direzione Grima \u00e8 il 946 aprile 2011. Vicedirettori Marcello Minerbi e Roberto Zancan.\nJoseph Grima secondo l'editrice Giovanna Mazzocchi Bordone ha il compito di trasformare Domus: \nNel settembre 2012 (dal n.961 al n.974) viene lanciata l'edizione semi-nativa per i-Pad che, con la direzione artistica di Manuel Erhenfeld e Marco Ferrari, vince il Merit Winner al 48\u00b0 SPD Annual Awards, nelle categorie \"App of the Year\" e \"Best News App\". Dal numero di settembre 2013 Joseph Grima ha lasciato la direzione a Nicola Di Battista, gi\u00e0 vicedirettore della rivista negli anni '90, affiancato da un Collegio di Maestri (David Chipperfield, Kenneth Frampton, Hans Kollhoff, Werner Oechslin e Eduardo Souto de Moura) e un Centro studi di giovani professionisti, (composto da Massimo Curzi, Francesco Maggiore, Spartaco Paris e Andrea Zamboni) con l'obiettivo di mettere l'uomo al centro dell'architettura contemporanea.\nNel marzo 2016 viene celebrata l'uscita del millesimo numero della rivista.\nDal gennaio 2019 \u00e8 l'architetto e urbanista olandese Winy Maas il nuovo direttore. La sua direzione \u00e8 la seconda, dopo quella di Michele De Lucchi (2018), di un progetto decennale che accompagner\u00e0 Domus al compimento dei 100 anni (nel 2028) attraverso l'avvicendarsi di 10 guest editor di fama internazionale, uno per ogni anno, che firmeranno ciascuno 10 numeri del giornale.\nStoria del sito.\nwww.domusweb.it nasce, in versione bilingue italiana e inglese, nel settembre del 2000, con progetto grafico di Deepend. Contestualmente viene presentato Domusxchange, pensato come partner commerciale B2B del sito principale, pensato invece come veicolo di contenuti.\nDalla tarda primavera dell'anno successivo il progetto grafico \u00e8 portato all'interno della redazione, allo scopo di sviluppare un'interfaccia pi\u00f9 semplice e leggera, adatta a un sito d'informazione. Nello stesso anno Deyan Sudjic, gi\u00e0 direttore della rivista, ne assume la direzione.\nDa allora lo sviluppo del progetto grafico rimane interno, variando a ogni cambio di direzione (ad eccezione di Mendini). Gli unici ad affidare il sito a designer esterni saranno Albanese e Grima con Dan Hill.\nComune alle diverse direzioni \u00e8 invece l'intenzione di diffondere contenuti autonomi rispetto alla versione cartacea, ospitando allo stesso tempo una parte di quanto pubblicato nella rivista.\nDal 2007 il sito si arricchisce di una sezione Video, nella quale vengono pubblicati speciali\u2013video, autoprodotti e non, in occasione di particolari eventi come il Salone del Mobile. Nel 2016 l'immagine del sito cambia nuovamente con il progetto grafico di Mark Porter.\nArchivi.\nNel 2013 \u00e8 stata completata la catalogazione di oltre 150.000 documenti fotografici.\nGli archivi della rivista Domus sono costituiti da documenti, inediti e no, che spaziano dalla corrispondenza tra i protagonisti a interi reportage fotografici divisi in differenti sezioni legate alla natura e provenienza dei materiali conservati."}
{"id": "1474114", "revid": "226458", "url": "https://it.wikipedia.org/wiki?curid=1474114", "title": "Corinto (Moraz\u00e1n)", "text": "Corinto \u00e8 un comune del dipartimento di Moraz\u00e1n, in El Salvador.\n "}
{"id": "1474115", "revid": "287204", "url": "https://it.wikipedia.org/wiki?curid=1474115", "title": "Liberian Premier League", "text": "La Liberian Premier League \u00e8 la massima competizione calcistica della Liberia. Il campionato nacque nel 1956 e da allora solo una volta non \u00e8 stato vinto da un club che non fosse di Monrovia.\nSquadre.\nStagione 2019."}
{"id": "1474119", "revid": "15756", "url": "https://it.wikipedia.org/wiki?curid=1474119", "title": "Franziskaner", "text": "Franziskaner \u00e8 un birrificio tedesco con sede a Monaco di Baviera che produce birra di frumento, fondato dal mastro birraio Seidel Vaterstetter nel 1363. Deve il proprio nome alla sua vicinanza con un monastero francescano sito in Residenzstrasse a Monaco. \nIl frate francescano rappresentato sull'etichetta fu disegnato dall'artista tedesco Ludwig Hohlwein nel 1935.\nStoria.\nNel 1363 viene fondato con il nome di \"Br\u00e4ustatt bey den Franziskanern\", divenendo il primo birrificio civile nel circondario della residenza di Monaco di Baviera. Il nome deriva dal convento dell'ordine francescano.\nNel 1841 il birrificio si trasferisce nella cittadina di Au. Nel 1858 Joseph Sedlmayr, proprietario della Leist-Brauerei e figlio di Gabriel, proprietario della Spatenbr\u00e4u, diventa coproprietario della Franziskaner, completando poi l'acquisizione tre anni pi\u00f9 tardi. Nel 1865 la produzione della Leist-Brauerei viene fermata continuando la produzione solo nel birrificio di Au.\nNel 1872 per la prima volta una birra prodotta dalla Franziskaner viene servita durante l'Oktoberfest: si trattava della \"Ur-M\u00e4rzen\", una birra ambrata prodotta secondo lo stile viennese. Nel 1909 il birrificio diventa una societ\u00e0 per azioni. Nel 1922 il birrificio viene definitivamente fuso con la Spaten di propriet\u00e0 del fratello Gabriel Sedlmayr, confluendo nella neocostituita societ\u00e0 \"Gabriel und Joseph Sedlmayr Spaten-Franziskaner-Leistbr\u00e4u AG\" con l'obiettivo di creare sinergie tra i due birrifici. Nel 1935 l'artista di Monaco di Baviera Ludwig Hohlwein disegna il logo del frate francescano, tuttora presente sulle bottiglie.\nNel 1964 il gruppo Franziskaner-Spaten Franziskaner produce per la prima volta la Wei\u00dfbier, commercializzata con il nome \"Spaten Champagner Weissbier\". Nel 1968 viene poi ribattezzata in \"Club-Wei\u00dfe\". Nel 1974 viene introdotta sul mercato la prima birra di frumento a marchio Franziskaner, la \"Franziskaner Hefe-Weissbier\". A partire dal 1984 l'Hefe-Weissbier inizia ad essere importata su scala nazionale al di fuori della zona di Monaco.\nNel 2003 la Franziskaner produce un milione di ettolitri di birra, che ne fanno il terzo birrificio tedesco per produzione. Nel 2004 la Spaten-Franziskaner entra a far parte della multinazionale della birra InBev, iniziando cos\u00ec ad essere distribuita al di fuori della Germania. Con il cambio di proprietario viene attuato un riposizionamento del marchio della birra testimoniato dal nuovo motto \"Kenner sch\u00e4tzen Franziskaner Weissbier\" (i conoscitori apprezzano la birra bianca Franziskaner).\nBirre prodotte.\nLe birre prodotte sono:"}
{"id": "1474120", "revid": "287204", "url": "https://it.wikipedia.org/wiki?curid=1474120", "title": "Filippo Galli (poeta)", "text": "Biografia.\nLe uniche notizie biografiche certe su Filippo Galli sono collegate alla sua appartenenza all'Ordine di Sant'Agostino: non si conosce la data del suo ingresso nell'ordine, ma nel 1485 fu nominato cursore a Siena, nel 1486 fu trasferito a Padova dove inizi\u00f2 gli studi di teologia e nel 1489 fu promosso \"lettore\" (\"magister studentium\") nel convento di Venezia. Dal 1494 prosegu\u00ec nello Studio agostiniano di Padova gli studi per il conseguimento del baccellierato, il primo grado accademico, che ottenne nel 1497. Non si sa quando fu dichiarato \"magister\"; ma veniva chiamato \"magister\" in un documento del 1501. Mor\u00ec appena due anni dopo, secondo l'annotazione del nipote giurista Jacomo di Matteo Pelozzi da Monticiano, \u00abin Siena nel convento di Monte San Savino, detto di S. Agostino\u00bb.\nFilippo Galli fu autore di componimenti poetici in lingua volgare, essenzialmente di natura bucolico-amorosa, scritti con lo pseudonimo di \"Filenio Gallo\"; furono pubblicati quasi tutti postumi e quasi tutti difficilmente databili. La sua poesia cadde nell'oblio e per lungo tempo fu dimenticata dagli studiosi fino ai primi anni del XIX secolo, quando William Roscoe richiam\u00f2 l'attenzione su di lui, esaminando un codice contenente alcune sue poesie. Roscoe pensava che Filenio fosse napoletano. Nel 1894 Erasmo P\u00e8rcopo mise in rapporto Filenio con Pietro Iacopo De Gennaro, un poeta napoletano imitatore del Sannazaro, e concluse che sia Filenio sia De Gennaro fossero stati i primi imitatori dell\"Arcadia\" di Jacopo Sannazaro. Inizialmente anche P\u00e8rcopo pensava che Filenio fosse napoletano; ma la scoperta da parte sua di due manoscritti cartacei del XVI secolo nella Biblioteca Palatina di Parma (n. 699 e n. 701) gli permisero di identificarne l'origine senese. Gli studi condotti nel XX secolo da Maria Corti e da Maria Antonietta Grignani hanno permesso di precisare meglio i rapporti cronologici fra Filenio e Sannazaro permettendo di affermare che, a differenza di quanto avesse ipotizzato P\u00e8rcopo, \u00e8 stato il Sannazaro a essere stato influenzato dal Gallo, e non viceversa.\nOpere.\nSecondo la sistemazione fatta da Maria Antonietta Grignani, la produzione poetica di Filenio Gallo comprende due raccolte principali (\"A Lilia\" e \"A Safira\"), che sembrano essere state composte entrambe durante il soggiorno in Veneto del poeta. Sempre a Venezia scrisse un poemetto dedicato a Caterina Cornaro e varie altre poesie, molte delle quali d'occasione."}
{"id": "1474121", "revid": "33751", "url": "https://it.wikipedia.org/wiki?curid=1474121", "title": "Premi\u00e8re Division (Repubblica Centrafricana)", "text": "La Premi\u00e8re Division \u00e8 la massima divisione del campionato di calcio della Repubblica Centrafricana. Fu istituita nel 1968.\nSquadre.\nStagione 2015."}
{"id": "1474123", "revid": "484362", "url": "https://it.wikipedia.org/wiki?curid=1474123", "title": "Premi\u00e8re Division (Comore)", "text": "La Premi\u00e8re Division \u00e8 la massima competizione calcistica delle Comore, istituita nel 1979 dalla Federazione calcistica delle Comore."}
{"id": "1474124", "revid": "287204", "url": "https://it.wikipedia.org/wiki?curid=1474124", "title": "Condate", "text": ""}
{"id": "1474125", "revid": "12649664", "url": "https://it.wikipedia.org/wiki?curid=1474125", "title": "Condate Riedonum", "text": ""}
{"id": "1474126", "revid": "773636", "url": "https://it.wikipedia.org/wiki?curid=1474126", "title": "Liga Nacional de F\u00fatbol (Guinea Equatoriale)", "text": "La Liga Nacional de F\u00fatbol, gi\u00e0 nota come Primera Divis\u00edon de Honor \u00e8 il massimo torneo calcistico della Guinea Equatoriale, istituito nel 1979.\nPrima dell'indipendenza esistevano nel paese due campionati separati, uno per gli europei (\"European League\") e uno per i locali (\"Liga Indigenas\").\nSquadre.\nStagione 2015-2016."}
{"id": "1474128", "revid": "33751", "url": "https://it.wikipedia.org/wiki?curid=1474128", "title": "Ligue 1 (Guinea)", "text": "La Ligue 1, per esteso Championnat National de Ligue 1, \u00e8 la massima competizione calcistica della Guinea, istituita nel 1965 e organizzata dalla Federazione calcistica della Guinea (FGF).\nSquadre.\nStagione 2014-2015."}
{"id": "1474129", "revid": "484362", "url": "https://it.wikipedia.org/wiki?curid=1474129", "title": "Primeira Divis\u00e3o (Guinea-Bissau)", "text": "La Primeira Divis\u00e3o, ufficialmente Campeonato Nacional da Primeira Divis\u00e3o, \u00e8 il massimo torneo calcistico della Guinea-Bissau, organizzato dal 1975 dalla Federazione calcistica della Guinea-Bissau (FFGB).\nSquadre.\nStagione 2016."}
{"id": "1474131", "revid": "33751", "url": "https://it.wikipedia.org/wiki?curid=1474131", "title": "Premier League (Ghana)", "text": "La Ghana Premier League, denominata GLO Premier League per motivi di sponsorizzazione, \u00e8 la massima competizione calcistica del Ghana, istituita nel 1956. \nStoricamente il campionato \u00e8 dominato da due squadre, l'Hearts of Oak e l'Asante Kotoko.\nSquadre.\nStagione 2020-2021."}
{"id": "1474132", "revid": "33751", "url": "https://it.wikipedia.org/wiki?curid=1474132", "title": "Ligue 1 (Costa d'Avorio)", "text": "La Ligue 1, nota anche come MTN Ligue 1 per ragioni di sponsorizzazione, \u00e8 la massima competizione calcistica della Costa d'Avorio, creata nel 1960.\nSquadre.\nStagione 2019-2020."}
{"id": "1474134", "revid": "33751", "url": "https://it.wikipedia.org/wiki?curid=1474134", "title": "Campeonato Nacional (S\u00e3o Tom\u00e9 e Pr\u00edncipe)", "text": "Il Campeonato Nacional \u00e8 la massima competizione calcistica dello stato di S\u00e3o Tom\u00e9 e Pr\u00edncipe, istituito nel 1977. Il campionato \u00e8 deciso da una partita tra i campioni dei due tornei (Liga Insular de S\u00e3o Tom\u00e9 e Liga Insular do Pr\u00edncipe) che si svolgono sulle due isole di S\u00e3o Tom\u00e9 e Pr\u00edncipe.\nSquadre.\nStagione 2014."}
{"id": "1474137", "revid": "33751", "url": "https://it.wikipedia.org/wiki?curid=1474137", "title": "Liga Insular de S\u00e3o Tom\u00e9", "text": "La Liga Insular de S\u00e3o Tom\u00e9 (portoghese per \"Lega insulare di S\u00e3o Tom\u00e9\") \u00e8 la massima competizione calcistica dell'isola di S\u00e3o Tom\u00e9, istituita nel 1977. La vincitrice del torneo si contende il campionato di calcio di Sao Tom\u00e9 e Principe attraverso una finale in cui sfida i vincitori della Liga Insular do Pr\u00edncipe.\nSquadre.\nStagione 2007."}
{"id": "1474139", "revid": "33751", "url": "https://it.wikipedia.org/wiki?curid=1474139", "title": "Liga Insular do Pr\u00edncipe", "text": "La Liga Insular do Pr\u00edncipe (portoghese per \"Lega insulare di Pr\u00edncipe\") \u00e8 la massima competizione calcistica dell'isola di Pr\u00edncipe, istituita nel 1977. La vincitrice del torneo si contende il campionato di calcio di Sao Tom\u00e9 e Principe attraverso una finale in cui affronta i vincitori della Liga Insular de S\u00e3o Tom\u00e9.\nSquadre.\nStagione 2017."}
{"id": "1474141", "revid": "767487", "url": "https://it.wikipedia.org/wiki?curid=1474141", "title": "Downtown Train", "text": "Downtown Train \u00e8 una canzone inclusa nell'album Rain Dogs di Tom Waits del 1985.\nRod Stewart incise una reinterpretazione del brano, la quale \u00e8 entrata nella top ten della Billboard Hot 100 dopo esser stata pubblicata come singolo nel 1989. Chitarrista d'eccezione nella versione di Stewart fu Jeff Beck.\nBob Seger ha registrato una versione nel 1989, ma ha scelto di non pubblicarla perch\u00e9 la versione di Stewart era stata pubblicata in precedenza. Successivamente ha cambiato idea, pubblicando la versione della canzone nell'album retrospettivo \"Ultimate Hits: Rock and Roll Never Forgets\" e come singolo il 28 febbraio 2011.\nAltri artisti hanno pubblicato cover del brano di Waits, tra cui Mary Chapin Carpenter, che lo incluse nel suo album di debutto del 1987, Hometown Girl, e Patty Smyth che nello stesso anno pubblic\u00f2 una sua versione che si piazz\u00f2 95sima nella Billboard Hot 100. Il duo inglese Everything but the Girl ha prodotto una versione acustica del brano."}
{"id": "1474142", "revid": "287204", "url": "https://it.wikipedia.org/wiki?curid=1474142", "title": "First Division (Seychelles)", "text": "La First Division \u00e8 la massima divisione calcistica delle Seychelles, istituita nel 1979.\nSquadre.\nStagione 2014.\nVittorie per squadra.\n(*) \"I titoli vinti dal includono quelli vinti come Saint-Louis FC e Sunshine FC.\""}
{"id": "1474145", "revid": "1544939", "url": "https://it.wikipedia.org/wiki?curid=1474145", "title": "Tolomei (famiglia)", "text": "I Tolomei furono un'antica e illustre famiglia senese, che una compiacente genealogia volle collegare all'omonima dinastia dei sovrani dell'antico Egitto, alcuni esponenti della quale sarebbero giunti in Toscana durante il regno di Carlo Magno.\nOrigine mitica.\nSi fanno risalire le origini della famiglia alla dinastia tolemaica, discendente dei Dardanidi e della famiglia reale macedone degli Argeadi, divenuta in seguito dei Lagidi. Il mitizzare le proprie ascendenze era piuttosto comune a molte nobili prosapie.\nLa tradizione vuole, infatti, che, dall'unione di Gaio Giulio Cesare con Cleopatra VII regina d'Egitto, nacque Tolomeo XV, detto Cesarione, unico figlio maschio del condottiero, presunto erede al trono imperiale romano. Dopo la morte di Cesare il ragazzo venne portato davanti al Senato romano da Marco Antonio, fedele generale, che lo present\u00f2 come successore in linea diretta della Gens Iulia (prestigiosa stirpe artefice consuetudinariamente della fondazione di Roma, avente diritto al trono imperiale).\nIl Senato, per\u00f2, non riconoscendo l'unione di Cesare con la regina Cleopatra, indic\u00f2 Ottaviano, nipote di Cesare e figlio adottivo, come pretendente legittimo.\nOttaviano, poi, per paura di una vendetta di Cesarione in et\u00e0 adulta, lo fece condannare a morte. Un discendente dei reali d'Egitto sarebbe dunque approdato nella penisola e avrebbe continuato la stirpe.\nStoria.\nIl primo appartenente alla progenie di cui si hanno notizie documentate \u00e8 Baldistricca Tolomei nel 1121. Nel XII secolo un discendente di costui, vissuto ai tempi del papa Gregorio I, denominato Baroni Alemanni, inaugur\u00f2 poi in Siena il casato dei Tolomei.\nI Tolomei erano dunque una ricchissima famiglia di mercanti, residente a Siena, espressa dalla dicitura \"la gran tavola\", con cui si designava la potenza del loro banco, dal bilancio che poteva essere equiparato a quello di uno stato. Prova ne \u00e8 il loro Palazzo eretto a Siena nel 1205, di particolare risalto architettonico. In seguito alle tormentate vicende politiche della repubblica di Siena, nelle quali la dinastia era assai attiva, alcuni rappresentanti dei Tolomei furono esiliati dalla citt\u00e0, e questo favor\u00ec la nascita di talune linee collaterali in altre regioni. Furono titolari di numerosi feudi in Toscana.\nIl ramo principale si trasfer\u00ec a Roma per volere di Innocenzo VI: Raimondo Tolomei nel 1358 fu posto a capo del Senato.\nI Tolomei fissarono la propria dimora romana nel rione Trastevere, dove ancora si pu\u00f2 ammirare lo stemma affisso sulla torre, sita in via dell'Arco dei Tolomei, inglobata nella sede del Centro Ebraico Italiano \"Pitigliani\".\nAcquistarono nel 1503 dai Colonna il feudo di Patrica, con i territori dei liberi comuni di Collepardo, Guarcino, Vico nel Lazio, fino alle alture di Anticoli di Campagna; furono realizzati il castello di Collepardo, con portale del 1606, voluto da Claudio Tolomei, ed il palazzo di Vico nel Lazio.\nOccuparono cariche amministrative, giurisdizionali e clericali nei loro possedimenti. Da ricordare il conte Massimino Tolomei, notaio in Guarcino. \nVi appartennero altres\u00ec Pia de' Tolomei, ricordata da Dante nel Canto V del Purgatorio, e il letterato Claudio Tolomei.\nNel Trecento due rami della schiatta senese fiorirono a Perugia fino al XVIII secolo: \"i Tolomei della Stella\" e \"i Tolomei di porta Santa Susanna\": di questi fece parte Scipione Tolomei (1553-1630), scrittore politico e segretario di corte dei della Corgna, marchesi di Castiglione del Lago.\nA Ferrara, nel XIV secolo, visse la linea dei Tolomei \"dell'Assassino\": Stella, figlia di Giovanni e amante di Niccol\u00f2 III d'Este, fu madre di Ugo e dei marchesi Leonello e Borso.\nNel 1410, un ramo della famiglia si trasfer\u00ec nel Regno di Napoli, in Terra di Bari, dove possedette il feudo di Santeramo in Colle, e da l\u00ec in Terra d'Otranto, dove fu feudatario delle citt\u00e0 di Racale, Alliste e Felline. Tale ramo si estinse sul finire del XVI secolo.\nIl ramo di Pistoia si \u00e8 estinto con la morte della contessa Sofia Manni, vedova del conte Filippo Tolomei.\nOggi sopravvivono i rami di Roma, Collepardo e Firenze.\nUn sepolcro gentilizio dei Tolomei senesi si trova nel chiostro della basilica di San Francesco, in cui furono tumulati anche i diciotto cittadini trucidati dagli antagonisti Salimbeni."}
{"id": "1474148", "revid": "767487", "url": "https://it.wikipedia.org/wiki?curid=1474148", "title": "Velocit\u00e0 massima (film)", "text": "Velocit\u00e0 massima \u00e8 un film del 2002 diretto da Daniele Vicari con protagonista Valerio Mastandrea.\n\u00c8 stato presentato in concorso alla 59\u00aa Mostra internazionale d'arte cinematografica di Venezia e distribuito nelle sale italiane il 3 settembre 2002.\nTrama.\nClaudio \u00e8 un diciassettenne aspirante meccanico, che inizia a lavorare nell'officina di Stefano contro il volere del padre. Mostra subito un vero talento per i motori, tanto che Stefano lo tratta freddamente non sopportando di essere meno bravo di un \"ragazzino\". Una sera Stefano decide di portarlo con s\u00e9 presso l'obelisco, dove si radunano i tanti appassionati di motori nei fine settimana per organizzare, tra l'altro, qualche gara clandestina. Entrati quindi in un giro di corse clandestine, incontriamo Fischio, proprietario di una Toyota Celica.\nInizialmente la Lancia Delta Integrale di Stefano ha la peggio contro l'auto di Fischio, tanto che Claudio decide di riesumare una vecchia Ford Sierra Cosworth dall'autofficina di Stefano. Quest'ultimo, dapprima indispettito dal comportamento del ragazzo che sembra solo perder tempo in officina, rimane stupito dalle capacit\u00e0 che Claudio dimostra di possedere: dopo una prima elaborazione sommaria della Sierra, gareggiano di nuovo contro Fischio e pur non vincendo, riescono ad umiliare l'avversario. Decidono cos\u00ec di sistemare e preparare l'auto per renderla migliore. Claudio per\u00f2 comincia a trascurare il lavoro quando si innamora di Giovanna; la loro relazione viene ostacolata da Stefano, in difficolt\u00e0 economiche anche a causa dei soldi spesi per la Sierra, che spera nell'aiuto di Claudio per potersi risollevare vincendo una gara pericolosa nella quale scommettono 40 milioni di lire contro Fischio. Intanto, Giovanna ha lasciato Claudio: poco prima si era scoperto che l'antipatia che Stefano nutriva nei suoi confronti era dovuta ad una loro precedente relazione, e durante un momento di assenza di Claudio, i due avevano finito per avere un rapporto sessuale.\nPoco prima della gara, Giovanna sbatte la verit\u00e0 in faccia a Claudio, che si confronter\u00e0 con Stefano: a questo punto Claudio rimane freddo e impassibile, facendo rischiare a Stefano di perdere la gara. Poi, proprio mentre l'auto comincia a perdere potenza, decide di fare un ultimo gesto verso l'ormai ex amico Stefano e reimposta manualmente i valori dell'overboost: l'auto ritorna a ruggire riuscendo a battere la Celica. Stefano vince i 40 milioni di lire, e come da lui promesso tempo prima, regala la Sierra a Claudio. Il mattino dopo, Stefano si sveglia e affacciatosi sul cortile dell'officina trova la Sierra completamente smontata, e tutte le sue parti disposte per terra, ultimo gesto di Claudio, che ormai \u00e8 andato via."}
{"id": "1474156", "revid": "194571", "url": "https://it.wikipedia.org/wiki?curid=1474156", "title": "Sternebri", "text": ""}
{"id": "1474157", "revid": "194571", "url": "https://it.wikipedia.org/wiki?curid=1474157", "title": "Sternebrio", "text": ""}
{"id": "1474158", "revid": "88812", "url": "https://it.wikipedia.org/wiki?curid=1474158", "title": "Teilhard de Chardin (il pensiero)", "text": ""}
{"id": "1474161", "revid": "287204", "url": "https://it.wikipedia.org/wiki?curid=1474161", "title": "Articolazione xifo-sternale", "text": ""}
{"id": "1474162", "revid": "287204", "url": "https://it.wikipedia.org/wiki?curid=1474162", "title": "Articolazione manubrio-sternale", "text": ""}
{"id": "1474163", "revid": "729019", "url": "https://it.wikipedia.org/wiki?curid=1474163", "title": "Articolazione sterno-costale", "text": "Le articolazioni sterno-costali congiungono le prime sette paia di coste allo sterno. L'articolazione tra lo sterno e la prima costa \u00e8 una sincondrosi, mentre le articolazioni tra lo sterno e le altre coste sono delle artrodie di tipo sinoviale che consentono soltanto piccoli movimenti di scivolamento per gli atti respiratori. L'articolazione tra il secondo paio di coste e lo sterno, trovandosi in corrispondenza dell'articolazione manubrio-sternale, consta di una cavit\u00e0 sinoviale doppia.\nLegamenti.\nLegamenti sterno-costali raggiati.\nSono nastri lunghi e sottili che si irradiano dalla superficie anteriore e posteriore dell'estremit\u00e0 sternale delle cartilagini costali sulle corrispondenti superfici sternali. I fasci superficiali dei legamenti sterno-costali raggiati si intrecciano con quelli dei legamenti sterno-costali sovrastanti, sottostanti e controlaterali, e inoltre con i fasci tendinei di origini del gran pettorale.\nLegamenti intra-articolari.\nDividono in due la cavit\u00e0 sinoviale corrispondente e si incontrano in genere esclusivamente nell'articolazione tra lo sterno e la seconda cartilagine costale a livello dell'articolazione manubrio-sternale. Raramente si incontrano anche in corrispondenza dell'articolazione tra lo sterno e la terza cartilagine costale a livello dell'incontro tra gli sternebri.\nLegamenti costo-xifoidei.\nSi irradiano dalla superficie anteriore e posteriore dell'estremit\u00e0 sternale della settima cartilagine costale, e a volte anche della sesta, sulle rispettive facce del processo xifoideo."}
{"id": "1474164", "revid": "194571", "url": "https://it.wikipedia.org/wiki?curid=1474164", "title": "Gran pettorale", "text": ""}
{"id": "1474166", "revid": "118232059", "url": "https://it.wikipedia.org/wiki?curid=1474166", "title": "Diego Parassole", "text": "Biografia.\nDopo la maturit\u00e0 si iscrive all'Universit\u00e0 degli Studi di Torino, a Medicina veterinaria, superando 34 esami. La vena artistica nasce per pagare la retta universitaria. Crea vari personaggi dal \"meccanico Pistolazzi\" che si lamenta del caro-prezzi italiano, a s\u00e9 stesso che parla di storie di vita quotidiana e delle ingiustizie del sistema giudiziario italiano, col suo tipico accento piemontese. Suscita nel pubblico ilarit\u00e0 e nello stesso tempo una certa attenzione e complicit\u00e0. La sua fortuna televisiva inizia con la partecipazione a \"Zelig Circus\".\nPartecipa all'episodio \"Natale a casa Vianello\" dell'omonima sit-com, nei panni di Nicola, un ragazzo originario di Bari, trasferito in Inghilterra, che passer\u00e0 il Natale ospite dai Vianello.\nPartecipa all'episodio \"L'orgoglio di Mariano\" della sit-com \"Belli dentro\"."}
{"id": "1474173", "revid": "33689", "url": "https://it.wikipedia.org/wiki?curid=1474173", "title": "Meccanico", "text": "Il termine meccanico indica chi opera nel settore terziario come riparatore o accomodatore di macchine, in particolare di parti in movimento di automobili, motocicli e mezzi di trasporto a motore in genere. Pu\u00f2 affiancare alla sua attivit\u00e0 la rivendita di carburante e gonfiatura ed equilibratura delle gomme. Esso pu\u00f2 svolgere la propria attivit\u00e0 come proprietario o come dipendente di un'officina.\nNel corso del tempo l'attivit\u00e0 di riparazione degli autoveicoli, di pari passo con l'evoluzione tecnica, si \u00e8 notevolmente modificata e il meccanico \u00e8 divenuto, pi\u00f9 che un riparatore, un sostitutore del particolare usurato o danneggiato. In base ad una indagine del Financial Times del 1996 in cui gli autori constatano come si arrivi ad un prezzo del ricambio all'utente finale fino a quattro volte superiore di quello alla produzione."}
{"id": "1474174", "revid": "339392", "url": "https://it.wikipedia.org/wiki?curid=1474174", "title": "Ponte Scaligero", "text": ""}
{"id": "1474175", "revid": "339392", "url": "https://it.wikipedia.org/wiki?curid=1474175", "title": "Castello di San Martino in Aquaro", "text": ""}
{"id": "1474176", "revid": "123537168", "url": "https://it.wikipedia.org/wiki?curid=1474176", "title": "Castello di San Martino", "text": ""}
{"id": "1474201", "revid": "647919", "url": "https://it.wikipedia.org/wiki?curid=1474201", "title": "Custos Messium", "text": ""}
{"id": "1474203", "revid": "647919", "url": "https://it.wikipedia.org/wiki?curid=1474203", "title": "Quadrans Muralis", "text": ""}
{"id": "1474206", "revid": "1788047", "url": "https://it.wikipedia.org/wiki?curid=1474206", "title": "Lafaiete Coutinho", "text": "Lafaiete Coutinho \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Jequi\u00e9."}
{"id": "1474210", "revid": "433605", "url": "https://it.wikipedia.org/wiki?curid=1474210", "title": "Laje", "text": "Laje \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Jequi\u00e9."}
{"id": "1474211", "revid": "9316", "url": "https://it.wikipedia.org/wiki?curid=1474211", "title": "Bolivar (La Uni\u00f3n)", "text": ""}
{"id": "1474213", "revid": "1788047", "url": "https://it.wikipedia.org/wiki?curid=1474213", "title": "Lajed\u00e3o", "text": "Lajed\u00e3o \u00e8 un comune del Brasile nello Stato di Bahia, parte della mesoregione del Sul Baiano e della microregione di Porto Seguro."}
{"id": "1474217", "revid": "1788047", "url": "https://it.wikipedia.org/wiki?curid=1474217", "title": "Lajedinho", "text": "Lajedinho \u00e8 un comune del Brasile nello Stato di Bahia, parte della mesoregione del Centro-Norte Baiano e della microregione di Itaberaba."}
{"id": "1474218", "revid": "433605", "url": "https://it.wikipedia.org/wiki?curid=1474218", "title": "Lajedo do Tabocal", "text": "Lajedo do Tabocal \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Jequi\u00e9."}
{"id": "1474219", "revid": "1788047", "url": "https://it.wikipedia.org/wiki?curid=1474219", "title": "Lauro de Freitas", "text": "Lauro de Freitas \u00e8 un comune del Brasile nello Stato di Bahia, parte della mesoregione Metropolitana de Salvador e della microregione di Salvador.\nFa parte della Regione Metropolitana di Salvador e anche della zona denominata \"Litoral Norte\" (Litorale Nord). \u00c8 attraversata dalla \"Estrada do Coco\" (BA-099), strada statale di Bahia che inizia dall'aeroporto internazionale di Salvador fino alla localit\u00e0 turistica Praia Do Forte.\nLa citt\u00e0 costituisce un unico distretto diviso in quartieri (\"Bairros\") che sono: Arreia Branca, Buraquinho, Caixa D'Agua, Caji, Centro, Ipitanga, Itinga, Jambeiro, Miragem, Port\u00e3o, Vida Nova e la famosa Vilas do Atl\u00e2ntico che originariamente era un \"Condominio\" di lusso costruito per la classe media che desiderava fuggire dal caos di Salvador."}
{"id": "1474223", "revid": "1788047", "url": "https://it.wikipedia.org/wiki?curid=1474223", "title": "Macajuba", "text": "Macajuba \u00e8 un comune del Brasile nello Stato di Bahia, parte della mesoregione del Centro-Norte Baiano e della microregione di Itaberaba."}
{"id": "1474224", "revid": "287204", "url": "https://it.wikipedia.org/wiki?curid=1474224", "title": "Campeonato Brasileiro S\u00e9rie A 2007", "text": "Il Campeonato Brasileiro S\u00e9rie A 2007 (in italiano Campionato Brasiliano Serie A 2007) \u00e8 stato la 37\u00aa edizione del massimo campionato brasiliano di calcio.\nFormula.\nGirone all'italiana con partite di andata e ritorno. Vince il campionato la squadra che totalizza pi\u00f9 punti, retrocedono in S\u00e9rie B le ultime 4 classificate."}
{"id": "1474225", "revid": "1788047", "url": "https://it.wikipedia.org/wiki?curid=1474225", "title": "Madre de Deus", "text": "Madre de Deus \u00e8 un comune del Brasile nello Stato di Bahia, parte della mesoregione Metropolitana de Salvador e della microregione di Salvador.\nFa parte della Regione Metropolitana di Salvador."}
{"id": "1474230", "revid": "183976", "url": "https://it.wikipedia.org/wiki?curid=1474230", "title": "Partito del Popolo della Libert\u00e0", "text": ""}
{"id": "1474240", "revid": "247222", "url": "https://it.wikipedia.org/wiki?curid=1474240", "title": "Pedeserva", "text": " \nPedeserva \u00e8 una frazione del comune di Belluno. Sorge a nord del capoluogo, ai piedi del monte Serva (da cui il toponimo).\nIl monumento pi\u00f9 rilevante \u00e8 la chiesa di San Liberale, il cui impianto \u00e8 antecedente all'anno 1000 pur essendo documentata solo dal 1578."}
{"id": "1474249", "revid": "339392", "url": "https://it.wikipedia.org/wiki?curid=1474249", "title": "Fhm", "text": ""}
{"id": "1474251", "revid": "114386274", "url": "https://it.wikipedia.org/wiki?curid=1474251", "title": "Municipalit\u00e0 di Venezia", "text": "Nella citt\u00e0 di Venezia le circoscrizioni amministrative del Comune prendono il nome di municipalit\u00e0.\nDescrizione.\nLo statuto comunale le definisce come segue:\nLe municipalit\u00e0 (dal 21/04/2005, D.C.C. n\u00b037 del 7 febbraio 2005) sono le 6 seguenti nate per accorpamento degli ex 13 quartieri (dal 1997 al 2005):\nGli ex 13 quartieri (dal 1997 al 2005) a loro volta risultarono dalla fusione dei 18 consigli di quartiere storici (fino al 1997):"}
{"id": "1474268", "revid": "174925", "url": "https://it.wikipedia.org/wiki?curid=1474268", "title": "Piattaforma Continentale", "text": ""}
{"id": "1474271", "revid": "1318658", "url": "https://it.wikipedia.org/wiki?curid=1474271", "title": "Piattaforma", "text": ""}
{"id": "1474284", "revid": "1745361", "url": "https://it.wikipedia.org/wiki?curid=1474284", "title": "Deileonte", "text": " Deileonte o Deileone era un personaggio della mitologia greca e fu un compagno di avventura di Eracle. Era figlio di Deimaco e fratello di Flogio e Autolico.\nMitologia.\nDeileonte nacque nella Tessaglia e durante le fatiche di Eracle vi un\u00ec assieme ai suoi fratelli per prendere parte nella lotta contro le Amazzoni.\nDurante il viaggio degli Argonauti.\nSconfitte le Amazzoni si separ\u00f2 da Eracle perdendo la strada e quando insieme ai suoi fratelli risiedeva a Sinope, fu raggiunto da Giasone, gi\u00e0 comandante dei soldati scelti e che lo arruol\u00f2 negli Argonauti ed intrapresero il viaggio per il recupero del Vello d'oro."}
{"id": "1474289", "revid": "21079", "url": "https://it.wikipedia.org/wiki?curid=1474289", "title": "Residuo all'infinito", "text": ""}
{"id": "1474290", "revid": "23", "url": "https://it.wikipedia.org/wiki?curid=1474290", "title": "Leucoxene", "text": "Il leucoxene \u00e8 un minerale titanifero dalla incerta definizione mineralogica. \nTipico prodotto di alterazione di ossidi di ferro e titanio, in particolare l'ilmenite."}
{"id": "1474291", "revid": "174925", "url": "https://it.wikipedia.org/wiki?curid=1474291", "title": "Linguaggio markup", "text": ""}
{"id": "1474292", "revid": "2184720", "url": "https://it.wikipedia.org/wiki?curid=1474292", "title": "Lucky (Britney Spears)", "text": "Lucky \u00e8 una canzone pop della cantante statunitense Britney Spears, registrata tra il 1999 e il 2000. Il singolo \u00e8 stato pubblicato il 8 agosto 2000 ed \u00e8 il secondo singolo estratto dall'album \"Oops!... I Did It Again\".\nHa ottenuto tre dischi di platino e un disco d'oro; e la canzone \u00e8 stata prodotta da Max Martin e da Rami.\nVideo musicale.\nIl video musicale \u00e8 stato diretto da Dave Meyers ed \u00e8 stato girato a Orlando, in Florida. Il video \u00e8 la storia di una star hollywoodiana, di nome Lucky.\nInizia con l'artista che si presenta su un palco e presenta la star. Dopodich\u00e9 il sipario si apre e, mentre la vediamo iniziare a cantare, Lucky (Britney Spears stessa) si alza dal letto per accogliere il domestico, il quale le porge un mazzo di rose e la giovane accetta il regalo. Poi la troviamo mentre esce fuori dal balcone per prendere un po' d'aria, ed il suo viso \u00e8 malinconico, angosciato. Quando rientra, Britney narratrice la osserva prima vicino ad un mazzo di rose rosse, poi seduta su un divano e infine dietro un altro vaso di fiori.\nLa star intanto va a sedersi per controllarsi il look personale mentre la narratrice continua a cantare. Allora anche la star canta, e in cielo la vediamo vestita d'un abito leggero, seduta su una stella dorata, gettare dei diamanti per strada. Poi si rivolge alla premiazione dell'artista, e glieli getta guardando lo schermo; la star prende l'oscar, solleva il viso e accoglie a braccia aperte la caduta dei diamanti, tra la vivacit\u00e0 e l'estasi dei fan. Avanza dunque sul tappeto rosso con grazia, tenendo in mano l'oscar e sorridendo, poi sale in un'auto lussuosissima e percepisce un'aura attorno a lei. Tra la folla, infatti, lei sente s\u00e9 stessa, vestita di un completo nero, cantare alla propria anima.\nPoi le immagini sovrapposte mostrano i fan andarsene e lei, nelle vesti d'una ragazza vestita di nero, rimanere sola. L'immagine \u00e8 frapposta e sostituita da quella di Britney sulla stella, che getta un'altra manciata di diamanti mentre la star piange sul letto, voltandosi dall'altra parte. La ragazza sulla terrazza se ne va e il sipario sul palco si chiude. Nonostante il grande successo (nel video Lucky riceve l'ambito Oscar, fra l'esultanza generale dei fan), Lucky sembra infelice ed ogni sera si addormenta piangendo con tristezza. Nel video Britney Spears interpreta due parti principale: sia Lucky sia la narratrice, che entra spesso in scena, apparentemente non vista dagli altri.\nSuccesso commerciale.\n\"Lucky\" \u00e8 il video di Britney Spears ad avere avuto in assoluto pi\u00f9 richieste nella trasmissione \"Total Request Live\" di MTV.\nIl 24 febbraio 2019 il video raggiunge 100 milioni di visualizzazioni su YouTube"}
{"id": "1474296", "revid": "80339", "url": "https://it.wikipedia.org/wiki?curid=1474296", "title": "Serafini", "text": ""}
{"id": "1474303", "revid": "729019", "url": "https://it.wikipedia.org/wiki?curid=1474303", "title": "Meteor (barca a vela)", "text": "Il Meteor \u00e8 una piccola barca a vela, monotipo a chiglia disegnato nel 1968 dall'architetto olandese Van De Stadt per veleggiare su laghi e mari italiani. Da allora, la barca \u00e8 stata prodotta in alcune migliaia di esemplari, e ci\u00f2 ha reso il Meteor una delle pi\u00f9 popolari barche a vela in Italia.\nIl cantiere nautico che realizz\u00f2 il primo Meteor nel 1968 fu la Sipla di Forl\u00ec poi diventata il famoso cantiere Comar dell'allora proprietario Renzo Zavatta. Dopo pi\u00f9 di 40 anni il Meteor \u00e8 ancora in produzione nel cantiere Nauticalodi dell'ing. Arcaini.\nDescrizione.\nClassica nelle sue linee d'acqua e con una buona efficienza idrodinamica, il Meteor ha un'attrezzatura semplice ma completa e soprattutto \u00e8 una barca sicura e robusta, maneggevole e facile da condurre. Relativamente economica da gestire, \u00e8 carrellabile e comoda da trasportare.\nNonostante il suo design piuttosto datato e grazie alla completezza della sua attrezzatura e all'estrema diffusione in tutti i porti Italiani, il Meteor \u00e8 molto adatto alle regate, in particolare ai match race.\nLa Classe Meteor \u00e8 una classe monotipo riconosciuta dalla Federazione Italiana Vela fin dal 1984. Essa promuove oltre a regate locali, il campionato Nazionale, la cui XXXIV edizione, svoltasi a Portovenere (La Spezia) nel 2007, ha visto la partecipazione di ben 62 equipaggi."}
{"id": "1474305", "revid": "466539", "url": "https://it.wikipedia.org/wiki?curid=1474305", "title": "Vladimir Sal'nikov", "text": "Biografia.\nSpecializzato nello stile libero, vinse tre medaglie d'oro alle olimpiadi di Mosca 1980: nei 400\u00a0m e 1500\u00a0m sl e nella staffetta 4x200\u00a0m sl. Non pot\u00e9 difendere il titolo olimpico a Los Angeles 1984 a causa del boicottaggio sovietico. Nelle olimpiadi di Seoul 1988 si qualific\u00f2 per la finale dei 1500\u00a0m sl e, contro tutti i pronostici, vinse l'oro con il tempo di 15'00\"40, primo nuotatore al mondo a vincere un oro olimpico nel nuoto a pi\u00f9 di 28 anni. Quando la sera si present\u00f2 al ristorante del villaggio per la cena fu salutato da un'autentica standing ovation: tutti gli atleti presenti si alzarono in piedi e gli tributarono un lunghissimo applauso.\n\u00c8 stato primatista mondiale sulle distanze dei 400\u00a0m, 800\u00a0m e 1500\u00a0m sl ed il primo nuotatore al mondo a scendere sotto la barriera dei 15 minuti nei 1500\u00a0m stile libero. Nel 1993 \u00e8 diventato uno dei Membri dell'International Swimming Hall of Fame."}
{"id": "1474306", "revid": "12652228", "url": "https://it.wikipedia.org/wiki?curid=1474306", "title": "Spiriti celesti", "text": ""}
{"id": "1474307", "revid": "76963", "url": "https://it.wikipedia.org/wiki?curid=1474307", "title": "L'alibi", "text": ""}
{"id": "1474308", "revid": "177966", "url": "https://it.wikipedia.org/wiki?curid=1474308", "title": "Bastione di Campo Marzo", "text": "Il bastione di Campo Marzo \u00e8 un baluardo situato lungo le mura magistrali di Verona, sulla sinistra d'Adige, progettato dall'ingegner Francesco Malacreda.\nStoria e descrizione.\nIn un primo momento era presente la cinta muraria scaligera, commissionata da Alberto della Scala e realizzata tra 1287 e 1289. Il bastione venne quindi edificato su progetto dell'ingegnere veronese Francesco Malacreda nel 1565, nell'ambito del rafforzamento da parte della Repubblica di Venezia delle fortificazioni di Verona, che aveva l'obiettivo di renderle pi\u00f9 adatte all'introduzione della polvere da sparo. Successivamente, tra 1839 e 1840, vi fu il rafforzamento del bastione e l'adattamento alle nuove esigenze difensive.\nSi tratta pertanto di un grande bastione di muratura e terra, a tracciato pentagonale asimmetrico, munito di piazze basse disposte nei due fianchi, utilizzate dalle artiglierie a cielo aperto, anche se originariamente solo il fianco sinistro era protetto da un orecchione arrotondato. Il muro di rivestimento, con paramento di laterizio, \u00e8 a scarpa, ossia in pendenza, sino all'altezza della cordonatura di pietra, mentre al di sopra di questa di eleva il parapetto di terra. L'integrazione ottocentesca aggiunse un orecchione anche sul fianco destro, formato da un muro distaccato rivestito con blocchi di tufo a opus poligonale, a protezione della nuova sortita. Sul fronte principale il muro distaccato \u00e8 anche munito di caponiera per la difesa della faccia destra del bastione. Nel piazzale del bastione una grande polveriera conservava le riserve per il tempo di guerra.\nIn prossimit\u00e0 del bastione, lungo la cortina muraria tra questo e il bastione delle Maddalene, nel 1865 venne realizzata la porta di Campofiore, su disegno di Anton Naredi Reiner, per mettere in comunicazione il nuovo stabilimento militare della provianda di Santa Marta con la stazione ferroviaria di Porta Vescovo."}
{"id": "1474311", "revid": "71433", "url": "https://it.wikipedia.org/wiki?curid=1474311", "title": "Selvaggi", "text": ""}
{"id": "1474320", "revid": "1543377", "url": "https://it.wikipedia.org/wiki?curid=1474320", "title": "Orlistat", "text": "L'Orlistat (conosciuto anche come tetraidrolipostatina) \u00e8 un farmaco specifico per il trattamento dell'obesit\u00e0.\nIl farmaco agisce ostacolando l'assorbimento dei grassi provenienti dall'alimentazione, riducendo cos\u00ec l'apporto calorico, nel contesto di una dieta ipocalorica sotto stretto controllo medico.\nL'orlistat \u00e8 un derivato della lipostatina, un potente inibitore naturale delle lipasi pancreatiche isolato dal batterio Streptomyces toxytricini.\nPer via della sua relativa semplicit\u00e0 e stabilit\u00e0 l'orlistat \u00e8 stato scelto al posto della lipostatina per sviluppare un farmaco anti-obesit\u00e0.\nL'efficacia dell'orlistat in termini di perdita di peso corporeo \u00e8 accertata, seppure modesta. I dati provenienti dagli studi clinici evidenziano che i soggetti in terapia con orlistat associato a modifiche dello stile di vita, come dieta e attivit\u00e0 fisica, perdono circa 2\u20133\u00a0kg all'anno in pi\u00f9 rispetto al gruppo di controllo a cui non \u00e8 somministrato il farmaco.\nL'orlistat, inoltre, determinerebbe una lieve riduzione della pressione arteriosa e potrebbe prevenire l'insorgenza del diabete mellito tipo 2; non \u00e8 noto se questi fenomeni siano la conseguenza della perdita di peso o di altri effetti del farmaco. In uno studio randomizzato l'orlistat avrebbe ridotto l'incidenza di diabete di quasi il 40% in soggetti obesi.\nTra gli effetti avversi dell'orlistat sono particolarmente noti quelli sull'apparato digerente, in particolare la steatorrea (emissione di feci contenenti notevoli quantit\u00e0 di grassi). Questo disturbo, che \u00e8 il pi\u00f9 frequentemente riportato, tende a ridursi con il tempo.\nIndicazioni.\nL'orlistat \u00e8 indicato per il trattamento dell'obesit\u00e0.\nLa perdita di peso corporeo ottenibile con l'uso del farmaco \u00e8 variabile. In uno studio clinico della durata di un anno, una percentuale compresa fra il 35.5% e il 54.8% dei pazienti ha ottenuto una perdita di peso maggiore o uguale al 5% della massa corporea; non \u00e8 noto, per\u00f2, se la perdita abbia riguardato la massa grassa. Un altro gruppo di pazienti, fra il 16.4% e il 24.8% del totale, ha ottenuto una perdita di almeno il 10% della massa corporea. Dopo la sospensione dell'orlistat, un numero statisticamente significativo di pazienti ha riguadagnato circa il 35% del peso perso.\nL'incidenza di diabete mellito tipo 2 in un gruppo di persone obese in un periodo di 4 anni \u00e8 stata inferiore con l'orlistat (6.2%) rispetto al placebo (9.0%).\nL'uso di orlistat a lungo termine determina una modesta riduzione della pressione arteriosa (in media 2.5 mmHg di pressione sistolica e 1.9 di diastolica.\nControindicazioni.\nL'orlistat \u00e8 controindicato in caso di:\nVa usato con cautela in caso di ostruzione delle vie biliari, alterazioni della funzionalit\u00e0 epatica e malattie del pancreas.\nEffetti avversi.\nI principali effetti avversi del farmaco sono gastrointestinali e comprendono: steatorrea (feci liquide e oleose, formatesi in seguito al malassorbimento dei grassi che raggiungono l'intestino crasso), incontinenza fecale e frequenti coliche addominali.\nPer ridurre questi disturbi \u00e8 necessario evitare i cibi ad alto contenuto di grassi; i produttori del farmaco consigliano ai consumatori di seguire una dieta povera di grassi e a ridotto apporto calorico.\nIl 26 maggio 2010 la Food and Drug Administration statunitense ha approvato una nuova scheda tecnica per il farmaco con informazioni di sicurezza aggiuntive su casi di grave danno epatico riportati, sia pur raramente, con l'uso di questo principio attivo.\nUno studio su 900 utilizzatori di orlistat in Ontario ha mostrato in questa popolazione un'incidenza di insufficienza renale acuta pi\u00f9 che tripla rispetto a coloro che non assumevano il farmaco. Il meccanismo ipotizzato per questo fenomeno \u00e8 l'eccessivo assorbimento di ossalato dall'intestino e la sua successiva deposizione nei reni, poich\u00e9 l'eccessivo assorbimento di ossalati \u00e8 una conseguenza nota del malassorbimento dei grassi.\nEffetti a lungo termine.\nSebbene sia stata descritta dai primi studi clinici un'incidenza maggiore di tumore della mammella tra persone che hanno assunto orlistat, dati la cui analisi ha fatto rinviare l'approvazione del farmaco da parte della FDA, uno studio della durata di due anni pubblicato nel 1999 ha riscontrato un'incidenza di neoplasia simile fra orlistat e placebo (rispettivamente 0.54% e 0.51%), evidenziando inoltre che il tumore era gi\u00e0 presente prima del trattamento in 3 sui 4 soggetti che hanno manifestato la malattia. Dai risultati di alcuni studi in vitro, al contrario, \u00e8 stata avanzata l'ipotesi che alcune preparazioni contenenti orlistat, somministrate in associazione con l'anticorpo monoclonale trastuzumab, possano indurre morte cellulare programmata nelle cellule di carcinoma della mammella e bloccarne la replicazione.\nUno studio su modelli animali del 2006 ha riscontrato un'associazione tra orlistat e foci criptici aberranti, lesioni del colon che sono ritenute uno dei primi precursori del carcinoma del colon.\nEffetti sul fegato.\nIl 4 giugno 2009 la Food and Drug Administration statunitense ha pubblicato un elenco di farmaci sottoposti a studio per problemi di sicurezza. L'orlistat era compreso nella lista per \"potenziali segni di rischio grave\" di epatotossicit\u00e0, in seguito alle segnalazioni di tossicit\u00e0 epatica pervenute alla FDA nel periodo tra ottobre e dicembre 2008. Gi\u00e0 in precedenza erano stati riportati casi isolati di patologie del fegato potenzialmente associate all'orlistat. Il 24 agosto la FDA aveva dichiarato che avrebbe indagato su 30 casi di problemi epatici segnalati fra il 1999 e il mese di ottobre 2008 nei pazienti in terapia con orlistat, compresi sei casi di insufficienza epatica.\nInterazioni.\nL'assorbimento delle vitamine liposolubili e di altri nutrienti lipofili \u00e8 ostacolato dall'orlistat.\nL'orlistat pu\u00f2 ridurre i livelli plasmatici di ciclosporina, un farmaco immunosoppressore utilizzato di frequente per prevenire il rigetto dei trapianti; i due farmaci non devono pertanto essere somministrati contemporaneamente. Analogamente, l'orlistat pu\u00f2 ridurre l'assorbimento dell'amiodarone, un farmaco antiaritmico.\nAvvertenze.\n\"Effetti collaterali epatici:\" l'orlistat pu\u00f2 provocare gravi effetti avversi epatici come colelitiasi (calcolosi biliare), epatite colestatica ed insufficienza epatica subacuta.\nSe durante la terapia con orlistat compaiono anoressia, prurito, ittero (colorazione giallastra di cute e mucose per l'accumulo di pigmenti biliari nel sangue), urine scure, feci di colore chiaro o dolore al quadrante addominale superiore destro, potenziali sintomi indicatori di danno al fegato, interrompere tempestivamente l'assunzione del farmaco e controllare la funzionalit\u00e0 epatica.\n\"Anticoagulanti orali:\" l'orlistat pu\u00f2 aumentare gli effetti degli anticoagulanti orali diminuendo l'assorbimento della vitamina K, coinvolta nella sintesi dei fattori della coagulazione, pertanto nei pazienti in terapia con orlistat ed anticoagulanti orali si raccomanda un frequente monitoraggio dell'INR per evitare emorragie. Il produttore di orlistat (scheda prodotto Alli) controindica l'associazione fra orlistat e anticoagulanti orali\n\"Antiepilettici:\" l'orlistat, riducendo l'assorbimento dei farmaci antiepilettici lipofili, pu\u00f2 determinare l'insorgenza di convulsioni nei pazienti in terapia con tali farmaci, che devono quindi essere tenuti sotto osservazione durante la terapia ipolipemizzante\n\"Amiodarone:\" l'assorbimento dell'amiodarone pu\u00f2 essere ridotto dall'orlistat pertanto nei pazienti in terapia concomitante con tali farmaci \u00e8 necessario un pi\u00f9 stretto monitoraggio clinico ed elettrocardiografico\n\"Et\u00e0 pediatrica:\" la FDA ha approvato l'uso di orlistat negli adolescenti di et\u00e0 compresa tra 12 e 16 anni sulla base dei risultati di alcuni studi che hanno valutato l'efficacia e la sicurezza del farmaco in tale categoria di pazienti."}
{"id": "1474321", "revid": "1924342", "url": "https://it.wikipedia.org/wiki?curid=1474321", "title": "Stronger (Britney Spears)", "text": "Stronger \u00e8 un singolo pop, registrato tra il 1999 e il 2000, della cantante statunitense Britney Spears, pubblicato nel 2000. \u00c8 il terzo singolo estratto dall'album \"Oops!... I Did It Again\" dello stesso anno. Nel testo della canzone, Britney si dichiara in grado di superare le delusioni d'amore in quanto \"pi\u00f9 forte di ieri\" (\"...I'm stronger than yesterday...\").\nVideo musicale.\nIl video musicale \u00e8 stato diretto da Joseph Kahn ed \u00e8 stato girato a Los Angeles il 29 novembre 2000\nLa camera inquadra il viso impassibile e gelido di Britney mentre guarda il suo ragazzo (l'attore Paul Hutchings), che quasi accenna un sorriso. Lei si sporge un po' per scoprire che il fidanzato la sta tradendo con un'altra, una mora. La cantante allora inizia a pronunziare i versi della canzone con vestiti ed uno sfondo completamente nero, dove c'\u00e8 una sedia da cui inizia la sua coreografia.\nBritney \u00e8 dunque arrivata ad una festa, dove ci sono alcune persone, e guarda con incredulit\u00e0 e risentimento il proprio fidanzato mentre questi \u00e8 ancora in compagnia dell'intrusa. Senza dire una parola, la ragazza va via seguita dall'ex, il quale cade su un piccolo sgabello bianco, mentre si vede Britney danzare sulla sedia con ritmo soft.\nPoi, esce dal locale della festa sbattendo la porta: all'improvviso, i presenti della festa vengono sballottati all'interno con irruenza. Infine si mette alla guida della propria auto, nel bel mezzo di una tempesta. I tuoni e fulmini stanno divampando nel cielo oscurato e la Spears, nell'altro contesto iniziale, continua la sua coreografia.\nAd un certo punto, scende dall'auto e continua su un ponte davanti a lei il suo percorso a piedi, sotto la pioggia scrosciante. Intanto, l'altra Britney balla di nuovo agitata sullo sfondo nero. Sul finire del video, i capelli della Spears sono sollevati dal vento e lei guarda la telecamera con le braccia unite al viso, mentre i capelli sono liberi e mossi nella penombra della sera.\nQuesto video, \u00e8 da molti fan considerato il punto di svolta in cui la cantante abbandona l'immagine di brava ragazza, che aveva tenuto fino a quel momento, per abbracciare un'identit\u00e0 pubblica pi\u00f9 sexy e provocante. Non per niente, nelle sequenze del video, le coreografie sono molto pi\u00f9 allusive del solito.\nIl 12 ottobre 2019 il video raggiunge 100 milioni di visualizzazioni su YouTube"}
{"id": "1474324", "revid": "1833487", "url": "https://it.wikipedia.org/wiki?curid=1474324", "title": "Sois", "text": " \nSois \u00e8 una frazione del comune di Belluno di circa 700 abitanti , sita su di un'altura da cui si domina tutta la Valbelluna.\nChiese e monumenti.\nDi particolare interesse la chiesa parrocchiale di Santa Maria Assunta del 1264 ampliata successivamente nella seconda met\u00e0 del Cinquecento, che sorge su di una collina posta tra il paese di Sois e la piccola frazione di Antole. All'interno dell'edificio sacro \u00e8 conservato un pregevole ciclo di pitture dedicate alla vita di Maria opera di Francesco Frigimelica il vecchio: tale ciclo pittorico \u00e8 stato recentemente restaurato.\nAl centro del paese sorge la piccola chiesa dello Spirito Santo costruita nella prima met\u00e0 del Duecento e al cui interno \u00e8 conservata una pala dedicata a San Gervasio, opera di Protasio Alchini (1668 - 1743).\nNella frazione di Mier sorge la quattrocentesca chiesa di San Vito con il suo interessante campanile a vela posto sopra il timpano della facciata: la tradizione narra che i bellunesi si recassero in pellegrinaggio in questo luogo sacro per guarire dall'insonnia o dal troppo sonno.\nA nord del paese di Sois sono conservate delle antiche fornaci, esempio di archeologia industriale risalenti alla prima met\u00e0 dell'Ottocento: le fornaci erano collegate alla citt\u00e0 di Belluno da una linea ferroviaria a scartamento ridotto.\nToponomastica.\nLa frazione \u00e8 costituita da cinque vie principali (via Sois, via Bios, via Mier, via A. Schiocchet e via Mares) e da due piazze (piazza S. Barozzi e piazza G. Catarossi)."}
{"id": "1474326", "revid": "1699816", "url": "https://it.wikipedia.org/wiki?curid=1474326", "title": "Windmill", "text": "Il windmill (o continuous backspin) \u00e8 una mossa base di breakdance (ovvero un \"powermove\") inventata intorno al 1975 dal \"b-boy \" Crazy Legs che prevede la rotazione alternata di spalle, busto e parte della testa attorno a un asse, senza toccare a terra con le gambe aperte e distese.\nSecondo Mr. Wiggles (ballerino) il windmill \u00e8 la 3\u00b0 evoluzione del backspin, il passo base di breakdance che prevede la rotazione sull'asse al centro delle spalle.\nVarianti.\nEsistono molteplici varianti del windmill, che hanno preso il nome di chi le ha create. Molte si differenziano per la posizione assunta dalle mani, dato che le mani non sono essenziali se non viene eseguito uno stab.\nAltre varianti sono maggiormente inusuali:"}
{"id": "1474327", "revid": "228587", "url": "https://it.wikipedia.org/wiki?curid=1474327", "title": "Southern Professional Hockey League", "text": "La Southern Professional Hockey League (SPHL) \u00e8 una lega professionistica nordamericana di hockey su ghiaccio di basso livello, con squadre degli USA sud-orientali.\nLa storia della SPHL \u00e8 legata a quella di altre tre leghe, a partire dall'Atlantic Coast Hockey League, che part\u00ec nel 2002-03. Dopo una stagione si dissolse e al suo posto nacquero due associazioni rivali: la South East Hockey League e la World Hockey Association 2. Dopo un anno SEHL e WHA2 fallirono e le squadre rimanenti si riunirono nella SPHL, iniziando dalla stagione 2004-05."}
{"id": "1474333", "revid": "599013", "url": "https://it.wikipedia.org/wiki?curid=1474333", "title": "Nfp", "text": ""}
{"id": "1474336", "revid": "1714743", "url": "https://it.wikipedia.org/wiki?curid=1474336", "title": "Maria di Molina", "text": "Origine.\nFiglia di Alfonso di Molina (figlio del re del Le\u00f3n, Alfonso IX e della regina di Castiglia, Berenguela) e della sua terza moglie, Mayor T\u00e9llez di Meneses.\nBiografia.\nSecondo il \"Chronicon de Carde\u00f1a\" Sancho IV (\"El Rey D. Sancho\") spos\u00f2 Maria, figlia di Alfonso di Molina (\"la Reyna Do\u00f1a Maria\u2026fija del Infant D. Alfonso\u2026de Molina\u2026hermano del Rey D. Ferrando\"); infatti Maria si spos\u00f2, nel 1282, nella cattedrale di Toledo, col futuro re di Castiglia, Sancho, figlio maschio secondogenito del re di Castiglia e Le\u00f3n, Alfonso X \"il Saggio\" e di Violante d'Aragona (1236-1301), figlia del re d'Aragona, Giacomo I \"il Conquistatore\" e della principessa ungherese Violante.\nQuesto matrimonio, per la legge canonica, non era valido per evidenti vincoli di parentela (il nonno di Sancho, Ferdinando III e il padre di Maria, Alfonso di Molina erano fratelli; Maria non si diede per vinta sino a che nel 1301, sei anni dopo la morte di Sancho, papa Bonifacio VIII legittim\u00f2 l'unione matrimoniale).\nMaria\nTuttaviapoco tempo dopo, nel 1284, Maria ricevette comunque in dote Valladolid, Toro, \u00c9cija, Zafra e Astudillo.\nAlla morte di Alfonso X \"il Saggio\" (1284), Sancho si proclam\u00f2 re di Castiglia e di Le\u00f3n, in aperto contrasto con la volont\u00e0 del vecchio re che aveva designato come erede il figlio maggiore del suo primogenito Ferdinando de la Cerda (morto nel 1275), Alfonso de la Cerda; Sancho IV aveva usurpato il trono al nipote e questo fatto diede origine a un aspro periodo di lotte interne tra il nuovo re e la fazione vicina al legittimo erede, capeggiata dallo zio di Sancho, don Giovanni.\nIl pretendente alla corona di Castiglia, Alfonso, che dal 1276 si era rifugiato in Aragona e, nel 1288, a Jaca era stato proclamato re di Castiglia da Alfonso III di Aragona, con l'appoggio dei suoi sostenitori castigliani, diede inizio a una guerra civile che port\u00f2 anche i due regni di Castiglia e di Aragona a una guerra di frontiera, con battaglie nell'aprile e luglio del 1289, settembre del 1290 e febbraio del 1291.\nComunque, anche per il fatto che dopo la morte di Alfonso III di Aragona, nel 1291, i rapporti tra Sancho IV e il nuovo re d'Aragona, Giacomo II, migliorarono e la guerra di confine cess\u00f2 e Sancho ebbe la meglio sui nemici interni e regn\u00f2 sino alla sua morte che sopraggiunse nel 1295.\nIl figlio di Sancho e Maria, Ferdinando, di circa dieci anni, nello stesso anno (1295), fu incoronato col nome di Ferdinando IV e Maria, quale tutrice, venne nominata reggente del regno, coadiuvata dal prozio, Enrico.\nIl pretendente alla corona di Castiglia, Alfonso de la Cerda fece le sue richieste sempre pi\u00f9 pressanti, con l'appoggio del re d'Aragona, Giacomo II.\nSfruttandoSfruttando questa situazione di incertezza e approfittando della giovane et\u00e0 del nuovo re di Castiglia, il re del Portogallo, Dionigi dichiar\u00f2 guerra alla Castiglia, che si affrett\u00f2 a restituire le citt\u00e0 di Serpa e Moura e inoltre a cedere al Portogallo le citt\u00e0 di Aroche e Aracena.\nL'anno seguente Dionigi invase e annesse il distretto di Ribac\u00f4a (oggi comprende i municipi di Almeida, Figueira de Castelo Rodrigo, Pinhel e Sabugal), compreso tra i fiumi C\u00f4a e Duero.\nNel 1297, fu siglato il trattato di Alca\u00f1ices, dove Dionigi e la reggente Maria con Ferdinando IV, riconosciuto il Ribac\u00f4a al Portogallo sancivano una pace della durata di quarant'anni, che prevedeva amicizia e mutua difesa.\nNel 1301, dopo aver visto convalidato il suo matrimonio con Sancho IV, dato che il figlio Ferdinando IV aveva raggiunto la maggior et\u00e0, Maria si ritir\u00f2 a vita privata, anche perch\u00e9 i rapporti coll'ingrato (la madre gli aveva salvato il trono) figlio non furono dei migliori.\nNel 1312, per\u00f2 alla morte del figlio Ferdinando, Maria, assieme al figlio, Pietro, fu nominata tutrice del nipotino, di pochi mesi, Alfonso, e dovette assumere nuovamente la reggenza che tenne sino alla sua morte avvenuta a Valladolid nel 1321.\nMaria fu tumulata a Valladolid, nel monastero de las \"Huelgas Reales\".\nFigli.\nMaria a Sancho diede sette figli:"}
{"id": "1474339", "revid": "1745361", "url": "https://it.wikipedia.org/wiki?curid=1474339", "title": "Flogio", "text": " Flogio di Tricca \u00e8 un personaggio della mitologia greca ed era figlio di Deimaco e fratello di Deileonte e Autolico.\nMitologia.\nFlogio, uno dei compagni di avventura di Eracle, dopo averlo aiutato nella lotta contro le Amazzoni decise di separarsi da lui assieme ai suoi fratelli Deileonte e Autolico, per recarsi presso la citt\u00e0 di Sinope che si ergeva nei pressi del Mar Nero.\nGiasone l'eroe greco posto a capo della spedizione degli Argonauti cambi\u00f2 rotta della sua nave proprio verso l'isola dove Flogio risiedeva con i fratelli per arruolarli nell'impresa della conquista del Vello d'oro."}
{"id": "1474348", "revid": "177966", "url": "https://it.wikipedia.org/wiki?curid=1474348", "title": "Bastione delle Maddalene", "text": "Il bastione delle Maddalene \u00e8 un baluardo situato lungo le mura magistrali di Verona, sulla sinistra d'Adige, progettato da Francesco Maria della Rovere e Pier Francesco da Viterbo.\nStoria e descrizione.\nIn un primo momento era presente la cinta muraria scaligera, commissionata da Alberto della Scala e realizzata tra 1287 e 1289. Il bastione venne quindi edificato su progetto di Francesco Maria I della Rovere e Pier Francesco da Viterbo nel 1527, nell'ambito del rafforzamento da parte della Repubblica di Venezia delle fortificazioni di Verona, che aveva l'obiettivo di renderle pi\u00f9 adatte all'introduzione della polvere da sparo. Si tratta pertanto del primo bastione edificato nella piazzaforte di Verona, un tempo erroneamente attribuito a Michele Sanmicheli.\nSuccessivamente, tra 1839 e 1840, vi fu il rafforzamento del bastione e l'adattamento alle nuove esigenze difensive: furono sostituite le originarie postazioni superiori per artiglieria a cielo aperto con un secondo ordine di casematte, disposte nei fianchi al di sopra di quelle originarie; venne realizzata una poterna (che sostituisce le due originarie), collegata all'esterno mediante una rampa, che consente di accedere alle casematte inferiori; ai lati della rampa d'ingresso furono disposte due polveriere per l'uso corrente del bastione.\nSi tratta quindi di un bastione di muratura e terra, a tracciato pentagonale, munito di postazioni per le artiglierie in casamatta. Il muro di rivestimento, con paramento di laterizio, \u00e8 a scarpa, ossia in pendenza, sino all'altezza della cordonatura di pietra, per proseguire poi con un muro di coronamento verticale, sempre in laterizio, che sostiene il parapetto di terra con scarpata a pendenza naturale. Alla base, il muro di rivestimento \u00e8 munito sul perimetro da una galleria di contromina, provvista di spiragli per la luce e per l'aria."}
{"id": "1474354", "revid": "6923", "url": "https://it.wikipedia.org/wiki?curid=1474354", "title": "Cisternole", "text": "Cisternole \u00e8 una frazione del comune di Frascati nella citt\u00e0 metropolitana di Roma Capitale.\nPrende il nome dalla strada che congiunge Frascati a Vermicino, passando per il polo polifunzionale della Banca d'Italia. Centro prevalentemente agricolo, essenzialmente a bassa densit\u00e0 abitativa, \u00e8 servito da servizio di auto-pullman regolarmente, da piazza Marconi.\nLungo via Cisternole si trovano il locale cimitero e la chiesa di Santa Maria in Vineis."}
{"id": "1474355", "revid": "729019", "url": "https://it.wikipedia.org/wiki?curid=1474355", "title": "Tour della selezione di rugby a 15 del New Zealand Expeditionary Force 1946", "text": "Nel 1945-46 una selezione di giocatori neozelandesi sotto le armi, venne formata in Europa e gira in Gran Bretagna e Francia, accolta ovunque come si trattasse della nazionale ufficiale neozelandese. I suoi risultati ebbero grande rilievo anche in patria e prima di sciogliersi, disput\u00f2 ancora due incontri casalinghi."}
{"id": "1474357", "revid": "3082", "url": "https://it.wikipedia.org/wiki?curid=1474357", "title": "Associazione Nazionale per gli Interessi del Mezzogiorno d'Italia", "text": ""}
{"id": "1474360", "revid": "288300", "url": "https://it.wikipedia.org/wiki?curid=1474360", "title": "Stadio della Favorita", "text": ""}
{"id": "1474363", "revid": "1534511", "url": "https://it.wikipedia.org/wiki?curid=1474363", "title": "Vespula", "text": "Vespula \u00e8 un piccolo genere di vespe sociali, ampiamente distribuito nell'Emisfero Settentrionale.\nLe specie del genere Vespula hanno un piccolo spazio oculare ed una tendenza pi\u00f9 pronunziata a costruire il nido sottoterra rispetto al genere affine \"Dolichovespula\".\nSpecie.\nIl genere comprende circa una ventina di specie.\nVi appartengono ad esempio due delle pi\u00f9 comuni presenti in Europa: \nLe altre due specie europee del genere sono: \nAlcune specie native del Nord America sono invece: \nAltre specie:"}
{"id": "1474364", "revid": "177966", "url": "https://it.wikipedia.org/wiki?curid=1474364", "title": "Cangrande I", "text": ""}
{"id": "1474374", "revid": "125163361", "url": "https://it.wikipedia.org/wiki?curid=1474374", "title": "Emangioma", "text": " \nL'emangioma \u00e8 un tumore costituito da proliferazione dell'endotelio dei vasi sanguigni. Pu\u00f2 interessare tutto il corpo. Nell'uso comune \u00e8 detto anche angioma, data la sua pi\u00f9 alta frequenza rispetto ad altre forme, come il linfangioma.\nTipi.\nEsistono diverse forma di emangioma studiate in campo medico:\nTrattamento.\nMolti emangiomi involvono dopo il primo anno di vita senza alcun intervento lasciando solo una piccola traccia sul corpo."}
{"id": "1474375", "revid": "33888", "url": "https://it.wikipedia.org/wiki?curid=1474375", "title": "Baldus (periodico)", "text": "Baldus \u00e8 stata una rivista letteraria, pubblicata tra il 1990 e il 1996, che si \u00e8 occupata soprattutto di poesia. Venne fondata da Mariano Baino, Biagio Cepollaro e Lello Voce. Nella prima parte della vita della rivista il suo lavoro si \u00e8 anche intrecciato a quello del Gruppo 93 pubblicando i testi degli autori, gli atti dei convegni e i dibattiti. Nella seconda parte della vita della rivista, ai fondatori si \u00e8 aggiunto un gruppo redazionale composto da Massimo Castoldi, Francesco Forlani, Andrea Inglese, Antonio Paghi, Gianpaolo Renello, Massimo Rizzante e Gian Mario Villalta."}
{"id": "1474376", "revid": "177966", "url": "https://it.wikipedia.org/wiki?curid=1474376", "title": "Rondella di Santa Toscana", "text": "La rondella di Santa Toscana \u00e8 un baluardo situato lungo le mura magistrali di Verona, sulla sinistra d'Adige, progettato da Teodoro Trivulzio.\nStoria e descrizione.\nLa costruzione del baluardo risale al 1520, realizzato su disegno di Teodoro Trivulzio, nell'ambito del rafforzamento da parte della Repubblica di Venezia delle fortificazioni di Verona, che aveva l'obiettivo di renderle pi\u00f9 adatte all'introduzione della polvere da sparo. Alla stessa fase risale anche la realizzazione delle cortine terrapienate, sia verso sud in direzione di porta Vescovo, che verso ovest in direzione del raccordo con le mura scaligere della citt\u00e0, commissionate dal principe Cangrande I. Nel 1840 venne inoltre ristrutturata e rinforzata dagli austro-ungarici.\nSi tratta di un'opera di muratura e terra, originariamente a tracciato circolare, con muro aderente rivestito di laterizio e a scarpa, ossia in pendenza, sino all'altezza della cordonatura di pietra, che prosegue con il coronamento superiore verticale, che a sua volta sostiene il parapetto di terra, con scarpata a pendenza naturale. Alla base, il muro di rivestimento \u00e8 munito sul perimetro da una galleria di contromina, provvista di spiragli per la luce e per l'aria.\nLa posizione in cui fu collocata la rondella, esternamente rispetto alla cinta scaligera, finalizzata a eliminare il tratto di mura \"rientranti\" in prossimit\u00e0 di porta Santo Sepolcro, rese necessaria la costruzione delle due nuove cortine terrapienate gi\u00e0 citate, che la collegano ancora oggi a porta Vescovo e alla cinta scaligera. L'intervento ottocentesco aggiunge alla rondella i fianchi rettilinei, casamattati, con paramento di tufo a opus poligonale. Dell'opera cinquecentesca resta visibile il saliente arrotondato, col paramento in laterizio. Nella cortina a sinistra della rondella \u00e8 stata inoltre inserita la sortita per fanteria, cavalleria e artiglieria trainata; la porta, munita di casematte laterali per fucileria, era dotata di ponte levatoio."}
{"id": "1474381", "revid": "1573940", "url": "https://it.wikipedia.org/wiki?curid=1474381", "title": "Blaesodactylus", "text": "Blaesodactylus ) \u00e8 un genere di piccoli sauri arboricoli della famiglia dei Gekkonidi, endemico del Madagascar.\nSono noti come gechi vellutati del Madagascar.\nBiologia.\nSono gechi notturni e arboricoli, si nutrono di insetti.\nTassonomia.\nIl genere \"Blaesodactylus\" comprende cinque specie:\nAlcune di queste specie erano precedentemente classificate come appartenenti ai generi \"Homopholis\" e \"Platypholis\"."}
{"id": "1474383", "revid": "729019", "url": "https://it.wikipedia.org/wiki?curid=1474383", "title": "Opel 60PS (1908)", "text": "La 60PS era una piccola famiglia di autovetture di gran lusso prodotta dalla Casa automobilistica tedesca Opel dal 1908 al 1913.\nProfilo e storia.\nAlla fine degli anni '900, la Opel non si accontent\u00f2 di avere gi\u00e0 una gamma piuttosto varia ed articolata, comprendente modelliche partvano dalla fascia medio-bassa per arrivare a quelli di gran lusso. Volle di pi\u00f9, perci\u00f2 pens\u00f2 di suddividere la sua fascia di gran lusso in due sottofasce: una era gi\u00e0 occupata dai modelli della famiglia 50PS, gi\u00e0 assai esclusivi, mentre l'altra sottofascia avrebbe dovuto essere costituita da modelli che andavano ancora pi\u00f9 in l\u00e0 come classe ed eleganza.\nLa 33/60 PS.\nIl primo modello ad occupare tale fascia fu la 33/60 PS, una grossa vettura che and\u00f2 appunto a posizionarsi sopra gli altri modelli di gran lusso gi\u00e0 in listino ed and\u00f2 quindi a rappresentare il top della gamma Opel di quegli anni.&lt;br&gt;\nLa 33/60 PS era disponibile come limousine, double-phaeton o landaulet e poteva essere richiesta a passo corto (3,24 m) o lungo (3,7 m). Il telaio era longheroni e traverse in acciaio: su di esso venivano montate le classiche sospensioni ad assale rigido e a balestre semiellittiche, nonch\u00e9 i freni a nastro sul cambio. Quest'ultimo era a 4 marce ed integrava l'altrettanto classica trasmissione ad albero cardanico con frizione a cono metallico.&lt;br&gt;\nLa 33/60 PS montava un motore a 4 cilindri biblocco, uno schema abbastanza utilizzato sulle vetture dei primi anni del secolo, specie su quelle di fascia alta e di lusso. Tale motore, della cilindrata di 8620 cm\u00b3, utilizzava una distribuzione a valvole laterali, che prevedeva quelle di aspirazione da un lato e quelle di scarico sull'altro lato del motore (schema a T). Ci\u00f2 comport\u00f2 necessariamente l'utilizzo di due assi a camme, uno per lato. La potenza massima era di 60 CV a 1500 giri/min.&lt;br&gt;\nCommercializzata ad un prezzo compreso tra i 19.500 ed i 22.000 marchi, la 33/60 PS fu commercializzata fino alla fine del 1908.\nLa 35/60 PS.\nLa 33/60 PS venne sostituita all'inizio del 1909 dalla 35/60, che mantenne praticamente tutte le soluzioni tecniche viste nel modello precedente, tranne che in due aspetti: il telaio era unicamente disponibile in una misura di passo e il motore era un'evoluzione del precedente, il quale sub\u00ec un aumento della corsa passando a 8928 cm\u00b3 di cilindrata. La potenza rimase invariata a favore dell'erogazione di coppia motrice. La 35/60 PS fu commercializzata durante tutto il 1909 e fu venduta ad un prezzo compreso tra i 17.500 ed i 20.500 marchi, cio\u00e8 da quattro a cinque volte il prezzo di una contemporanea Doktorwagen.\nLa 34/65 PS.\nAll'inizio del 1910 fu lanciata la sostituta della 35/60 PS, cio\u00e8 la 34/65 PS, dotata di un nuovo motore che seguiva lo stesso schema dei precedenti, ma con cilindrata di 8760 cm\u00b3, leggermente minore di quella del modello precedente. La potenza massima, per\u00f2, sal\u00ec a 65 CV a 1600 giri/min. Il telaio, sempre a longheroni e traverse, era disponibile in una sola misura di passo, che per\u00f2 crebbe a 3,57 m.&lt;br&gt;\nNonostante le prestazioni migliori, il nuovo telaio ed il nuovo motore, la 34/65 PS fu commercializzata ad un prezzo inferiore a quello delle sue eredi e ci\u00f2 le consent\u00ec di ottenere un successo migliore, tanto da essere commercializzata per oltre tre anni: fu infatti tolta di produzione alla fine del 1913."}
{"id": "1474384", "revid": "177966", "url": "https://it.wikipedia.org/wiki?curid=1474384", "title": "Rondella di San Zeno in Monte", "text": "La rondella di San Zeno in Monte \u00e8 un baluardo situato lungo le mura magistrali di Verona, sulla sinistra d'Adige, progettato da Teodoro Trivulzio.\nStoria e descrizione.\nPreesistente alla rondella era la cinta muraria scaligera, commissionata da Cangrande della Scala e realizzata tra 1321 e 1324 su progetto del maestro Calzaro. Nella prima fase, oltre alla costruzione della cinta turrita, si oper\u00f2 lo scavo del fossato, direttamente in un banco di tufo. Solo nel 1523 venne poi edificato il baluardo su progetto di Teodoro Trivulzio, nell'ambito del rafforzamento da parte della Repubblica di Venezia delle fortificazioni di Verona, che aveva l'obiettivo di renderle pi\u00f9 adatte all'introduzione della polvere da sparo. Nel 1840 vi fu infine il restauro del paramento sotto la direzione del Genio Militare austriaco.\nSi tratta di un'opera a tracciato circolare, di muratura e terra, con postazione di artiglieria in casamatta, aggiunta per rafforzare la cinta scaligera presso una torre. Il muro di rivestimento \u00e8 caratterizzato da un paramento in mattoni di laterizio e possiede un andamento a scarpa, ossia in pendenza, sino all'altezza della cordonatura di pietra, e termina con un coronamento superiore, sempre in laterizio, verticale, che sostiene il parapetto di terra con scarpata a pendenza naturale."}
{"id": "1474387", "revid": "183694", "url": "https://it.wikipedia.org/wiki?curid=1474387", "title": "Agostino Cilardo", "text": "Era anche diacono.\nBiografia.\nEra docente dell'Universit\u00e0 degli Studi di Napoli \"L'Orientale\" dove, dal novembre 2006, ricopriva la carica di preside della facolt\u00e0 di Studi Arabo-Islamici e del Mediterraneo.\nLaureatosi in Scienze Politiche per il Vicino e Medio Oriente (1974) e in Studi Islamici (1981) ha iniziato la carriera di ricercatore presso l'ateneo napoletano, ricevendo per tre volte il premio di operosit\u00e0 scientifica dell'I.U.O, quattro borse di studio del governo egiziano, una borsa di studio del Centro per le Relazioni Italo Arabe (Roma), e una borsa di studio del Consiglio Nazionale delle Ricerche (Roma). Negli stessi anni ha lavorato anche all'Universit\u00e0 di Bari, collaborando con le facolt\u00e0 di Economia e di Lingue e letterature straniere. Nel 1993 ha ultimato il Corso quadriennale di teologia presso l'Istituto superiore di scienze religiose di Capua (Caserta). Il 4 settembre 1993 fu consacrato diacono dall'arcivescovo Luigi Diligenza, nella parrocchia S. Maria di Costantinopoli in San Prisco (CE). Docente, dal 1994, dell'Istituto superiore di scienze religiose di Capua (Caserta).\nNel 1990 ha ricevuto l'affidamento dell'insegnamento di Diritto Musulmano presso la facolt\u00e0 di Scienze Politiche dell'I.U.O. di Napoli; nel 1992 \u00e8 divenuto professore associato di Istituzioni giuridiche e sociali del mondo musulmano presso la Scuola di Studi Islamici. Nel 2005 \u00e8 diventato professore di prima fascia di Storia e istituzioni del mondo musulmano.\nDal 2003 dirigeva la rivista \"Studi Magrebini\" ed \u00e8 direttore della collana \u201cCultura Arabo-Islamica\u201d (Edizioni Scientifiche Italiane, Napoli). "}
{"id": "1474390", "revid": "1573940", "url": "https://it.wikipedia.org/wiki?curid=1474390", "title": "Chiesa di Sant'Antonio da Padova (Cerignola)", "text": "La chiesa di Sant'Antonio da Padova di Cerignola \u00e8 un edificio religioso, in stile barocco-neoclassico, costruito nel 1882 sulle rovine di un'antica cappella dei Frati Minori Conventuali.\nStoria.\nPrima di essere dedicata a Sant'Antonio, la chiesa fu intitolata inizialmente alla Piet\u00e0 e successivamente all'Immacolata. L'edificio fu eretto nel 1882 sulle rovine della cappella annessa al convento di Santa Maria di Loreto e Sant'Antonio. L'opera fu realizzata dai Frati Minori Conventuali che si stabilirono in citt\u00e0 nel 1580, per poi essere allontanati nel 1809 a causa delle leggi eversive atte alla soppressione degli ordini monastici.\nNel 1831 fu affidata alla Congregazione di Santa Maria della Piet\u00e0 e fu arricchita di nuovi altari e furono inoltre vivificati i culti presenti nell'edificio.\nNel 1945, la chiesa \u00e8 stata elevata a parrocchia da Monsignor Pafundi, allora vescovo della Diocesi di Cerignola-Ascoli Satriano.\nArchitettura.\nNel corso del '900, la chiesa ha sub\u00ecto numerosi interventi ornamentali, il pi\u00f9 delle volte commissionati dalla confraternita. Gli ultimi lavori, effettuati nel biennio 1994-1995, hanno restituito alla chiesa il suo aspetto originale, grazie all'eliminazione dell'altare maggiore e della relativa pala. La chiesa presenta un'unica navata dal soffitto a cassettoni con decorazioni in stucco. All'esterno \u00e8 completata da un campanile.\nCulti.\nTra le attivit\u00e0 di culto ascrivibili alla parrocchia, degne di nota sono: la festivit\u00e0 di Sant'Antonio da Padova (13 giugno) che vede una \"tredicina\" e la processione con la statua del Settecento, il culto dell'Immacolata (risalente al '700) e la processione della \"Piet\u00e0\", che si svolge nella prima mattinata del Sabato Santo e vede affiancate la statua della Vergine, di San Giovanni apostolo, di Santa Maria di Cleofa e di Santa Maria Maddalena."}
{"id": "1474392", "revid": "46291", "url": "https://it.wikipedia.org/wiki?curid=1474392", "title": "Ibicella lutea", "text": "Ibicella lutea ((Lindl.) Van Eselt. 1929) \u00e8 una pianta angiosperma appartenente alla famiglia Martyniaceae.\nMorfologia.\nProduce corti e sottili peli ricoperti di una sostanza appiccicosa su tutti i suoi organi aerei.\nSebbene manchi di altri adattamenti carnivori, come la produzione di enzimi digestivi, essa \u00e8 in grado di catturare ed uccidere piccoli insetti. A causa della mancata produzione di enzimi, \"I. lutea\" non \u00e8 considerata una pianta carnivora, ma una protocarnivora.\nDistribuzione e habitat.\nCresce su terreni asciutti e in condizioni desertiche. \u00c8 originaria dell'America del Sud, ma \u00e8 stata naturalizzata anche in California meridionale.\nTassonomia.\nIl Sistema Cronquist pone questa specie nella famiglia Pedaliaceae ed all'ordine Scrophulariales. Il sistema di classificazione APG, basato su analisi filogenetiche, la assegna alla famiglia Martyniaceae ed all'ordine Lamiales."}
{"id": "1474396", "revid": "1924342", "url": "https://it.wikipedia.org/wiki?curid=1474396", "title": "Politika", "text": "Politika () \u00e8 un quotidiano nazionale serbo. Fu fondato il 25 gennaio 1904 da Vladislav Ribnikar. Sin dagli inizi, Politika ha aperto le sue pagine a personaggi di spicco della societ\u00e0 serba e, pi\u00f9 tardi, jugoslava. Tra i contributi notevoli si ricordano: Branislav Nu\u0161i\u0107, Ivo Andri\u0107, Vasa Popovi\u0107, Zuko D\u017eumhur, Ljubomir Vukadinovi\u0107, Miroslav Radoj\u010di\u0107, Mose Pijade, e altri.\nAttualmente viene pubblicato dalla Politika Newspapers and Magazines (PNM), una join venture tra Politika A.D., una compagnia privata, e la Westdeutsche Allgemeine Zeitung (WAZ), la quale detiene il 50% del capitale.\nLa PNM pubblica anche un quotidiano sportivo, \"Sportski \u017eurnal\"; un quotidiano sull'informatica e sulle nuove tecnologie, \"Svet kompjutera\"; e numerose altre pubblicazioni, incluso il \"Politikin zabavnik\", fondato nel 1939. In Serbia e Montenegro circa 1.100 rivenditori sono di propriet\u00e0 della PNM.\nRTV Politica venne fondata nel 1990 e la quota di maggioranza \u00e8 di propriet\u00e0 della Politika A.D. sopracitata. Possiede ripetitori e frequenze proprie che coprono la maggior parte del territorio della Serbia e pi\u00f9 del 90% della popolazione della Serbia.\nDal 2 aprile 2007 Politika A.D. \u00e8 quotata nella borsa di Belgrado (Beogradska Berza, BELEX)."}
{"id": "1474398", "revid": "339392", "url": "https://it.wikipedia.org/wiki?curid=1474398", "title": "Campionato di calcio della Namibia", "text": ""}
{"id": "1474403", "revid": "339392", "url": "https://it.wikipedia.org/wiki?curid=1474403", "title": "Campionato di calcio del Gibuti", "text": ""}
{"id": "1474404", "revid": "486946", "url": "https://it.wikipedia.org/wiki?curid=1474404", "title": "Campionato di calcio di Sao Tom\u00e8 e Principe", "text": ""}
{"id": "1474407", "revid": "647919", "url": "https://it.wikipedia.org/wiki?curid=1474407", "title": "Campionato di calcio della Tanzania", "text": ""}
{"id": "1474417", "revid": "124330077", "url": "https://it.wikipedia.org/wiki?curid=1474417", "title": "Vetroresina", "text": "La vetroresina o VTR, \u00e8 un tipo di plastica rinforzata con vetro, in forma di tessuti o TNT (tessuto non tessuto, feltro a fibre orientate casualmente) impregnate con resine termoindurenti, in genere liquide e a base di poliestere, vinilestere o epossidica, che induriscono dopo la lavorazione per intervento di catalizzatori e acceleranti. \n\u00c8 nota anche come plastica rinforzata con vetro o GRP (dall'inglese glass-reinforced plastic), plastica rinforzata con fibre di vetro o GFRP (dall'inglese glass fiber-reinforced plastic), GFK (dal tedesco Glasfaserverst\u00e4rkter Kunststoff) o come fibra di vetro o fiberglass dal nome del materiale che le costituisce, insieme alla matrice plastica.\nLa vetroresina \u00e8 stata per la prima volta realizzata in Italia, nel centro ricerche dell'Universit\u00e0 di Bari nel 1926 dall'Ingegnere Domenico Montaruli, in seguito agli studi di materiali ultraleggeri richiesti dall'Aeronautica Macchi.\nPrincipali metodi di produzione.\nI principali metodi di produzione della vetroresina sono:\nHand Lay-Up.\nLe resine, adeguatamente additivate con catalizzatori e acceleranti, che ne determinano la polimerizzazione anche a temperatura ambiente, vengono spalmate con l'ausilio di pennelli e rulli di pelo sui tessuti di vetro, appoggiati su stampi aperti, impregnandoli.\nLa solidificazione delle resine ingloba le fibre di vetro dando luogo alla vetroresina.\nRealizzando il processo di spalmatura su una forma se ne copia il disegno; si possono in questo modo realizzare manufatti di varie dimensioni, spessori, robustezza, solidit\u00e0, peso, colore\nResin Transfer Moulding.\nIn questo processo, le fibre di vetro vengono depositate a secco sullo stampo aperto, si chiude lo stampo con un controstampo, bloccandolo con chiusure meccaniche o idrauliche, in ultimo vi si inietta la quantit\u00e0 necessaria di resina catalizzata, per mezzo di pompe pneumatiche.\nRTM light.\nMetodo simile al precedente, ma la chiusura fra stampo e controstampo \u00e8 ottenuta creando il vuoto d'aria all'interno, iniettando la resina dal perimetro esterno della forma ed estraendo l'aria dal centro dello stampo.\nFilament winding.\nProcesso per la produzione di tubi e serbatoi cilindrici, consiste nell'avvolgimento di un cilindro rotante, generalmente metallico, che funge da stampo e verr\u00e0 poi sfilato, di filo continuo impregnato con resina catalizzata.\nApplicazioni.\nA partire dagli anni cinquanta la vetroresina \u00e8 stata utilizzata per la costruzione di oggetti esposti agli agenti atmosferici, in particolare: automobili e imbarcazioni, piscine, serbatoi, lucernari, box telefonici. Per le eccellenti doti di leggerezza, solidit\u00e0, resistenza alla fatica la vetroresina viene anche usata nel settore aeronautico, nella costruzione delle pale eoliche, nella produzione di attrezzi sportivi. Per la sua resistenza alla corrosione in ambienti basici come l'acqua marina la vetroresina viene utilizzata per produrre tubazioni, vasche, silos, grigliati.\nPiuttosto diffusa l'applicazione nel settore edile, soprattutto in seguito alla verificata insorgenza di tumori dovuta alla respirazione delle fibre di amianto presenti nei manufatti in cemento-amianto, un materiale precedentemente molto utilizzato per le coperture industriali e civili.\nIn campo industriale, la vetroresina \u00e8 anche impiegata per la realizzazione di serbatoi atmosferici per liquidi.\nGrazie a un'altra propriet\u00e0, quale la scarsa conducibilit\u00e0 elettrica, \u00e8 spesso usata per la costruzione di coperture di apparecchiature elettrotecniche.\n\u00c8 usata, oltre che per i veicoli da competizione, che richiedono leggerezza, anche per creare componenti aggiuntivi prettamente estetici di carrozzerie o di carene.\nInoltre \u00e8 usata nell'industria spaziale data la propriet\u00e0 di resistere alla decompressione esplosiva.\nIn ambito medico la vetroresina viene utilizzata per produrre speciali protezioni e fasciature, che, proprio come il gesso, permettono la guarigione di slogamenti e contusioni (processo chiamato volgarmente dai medici \"bagno in vetroresina\").\nDai primi anni Settanta \u00e8 anche impiegata nella costruzione di canne da pesca. Per la resistenza e l'economicit\u00e0 dell'applicazione, anche dopo l'introduzione di attrezzi in carbonio, non \u00e8 cessata la produzione di questo tipo di canne, ed ancora oggi \u00e8 possibile acquistarne.\nNella scultura la vetroresina viene utilizzata sia per la produzione dei calchi di fusione ma anche di statue ."}
{"id": "1474426", "revid": "1543377", "url": "https://it.wikipedia.org/wiki?curid=1474426", "title": "Acqua Pia Antica Marcia", "text": "L'alimentazione primaria dell'acquedotto di Acqua Pia Antica Marcia di Roma era fornita dal restauro dell'antico acquedotto dell'Acqua Marcia, la cui ricostruzione fu affidata da papa Pio IX a Luigi Canina. Al termine dell'acquedotto \u00e8 stata costruita la Fontana delle Naiadi in piazza Esedra.\nStoria.\nLa \"Societ\u00e0 dell'Acqua Pia Antica Marcia\" nacque con il progetto di met\u00e0 Ottocento di ripristinare l'antico acquedotto romano dell'Acqua Marcia. L'acquedotto Marciano, condotto a Roma nel 144 a.C. dal pretore Quintus Marcius Rex e reputato per qualit\u00e0 delle acque il miglior approvvigionamento della citt\u00e0, Plinio il Vecchio la defin\u00ec \"clarissima aquarum omnium\" e \"un dono fatto all'Urbe dagli dei\"; fu interrotto assieme agli altri condotti idrici durante l'invasione dei Goti (537-538 d.C.). \nNel 1868 la \u201cAnglo Romana Water Company\u201d, fondata nel 1865 ed in seguito ribattezzata \u201cSociet\u00e0 Anonima dell'Acqua Marcia\u201d, divent\u00f2 la \"Societ\u00e0 dell'Acqua Pia Antica Marcia\". Il nome volle essere un tributo a papa Pio IX, il cui intervento economico fu di sostanziale importanza per la realizzazione dell'opera.\nIl 10 settembre del 1870 il primo zampillo dell'Acqua Pia Antica Marcia sgorg\u00f2 a piazza Esedra, l'attuale Piazza della Repubblica.\nI capitali stranieri uscirono dalla societ\u00e0 entro il 1880, e l'azienda rimase di propriet\u00e0 di alcune famiglie della nobilt\u00e0 romana per cinquant'anni. Negli anni Trenta l'Acqua Marcia fu acquistata dalla Societ\u00e0 Adriatica di Elettricit\u00e0.\nLa domanda cresceva, per\u00f2, con l'espandersi della citt\u00e0, e l'incremento dell'approvvigionamento non avvenne senza resistenze: nel 1929, al momento della captazione di una fonte secondaria da immettere nell'acquedotto situata in comune di Agosta, gli abitanti del paese si organizzarono in una vera e propria guerriglia e non permisero alla societ\u00e0 Acqua Pia Antica Marcia la captazione della seconda fonte.\nLa concessionaria riusc\u00ec a completare l'ampliamento solo dopo la fine della seconda guerra mondiale.\nNel 1964, alla scadenza della concessione alla Societ\u00e0 Acqua Pia Antica Marcia, l'Acquedotto Marcio venne trasferito all'ACEA (Azienda Comunale Elettricit\u00e0 e Acque), divenuta dal 1945 l'unico gestore delle acque a Roma.\nIn seguito a ci\u00f2 l'attivit\u00e0 della Societ\u00e0 dell'Acqua Pia Antica Marcia si spost\u00f2 sul settore immobiliare. In questa nuova veste la societ\u00e0 venne quotata alla Borsa di Milano nel 1973. Dal 1964 al 1984 controll\u00f2 anche le Terme di Fiuggi.\nNegli anni Ottanta l'Acqua Marcia divenne la \"holding\" dell'immobiliarista Vincenzo Romagnoli, dalla quale dipendevano le attivit\u00e0 immobiliari (Beni Stabili), di costruzioni (Cogefar), televisive (Odeon TV), cinematografiche (Titanus).\nNel 1994 Francesco Bellavista Caltagirone rilev\u00f2 la societ\u00e0 da Romagnoli, facendovi confluire altre attivit\u00e0 e rendendola in questo modo la \"holding\" del proprio gruppo, chiamato per questo Gruppo Acqua Marcia.\nDalla capogruppo dipendevano quattro \"sub-holding\" ognuna delle quali impegnata in uno specifico settore economico: immobiliare, porti turistici, aeroportuale e alberghiero.\nNel 2006 la societ\u00e0 fu cancellata dal listino di borsa a seguito dell'offerta pubblica d'acquisto lanciata dall'Acqua Marcia Holding S.A..\nNel settembre 2012 la societ\u00e0 decise di procedere al deposito presso il Tribunale di Roma di un'istanza prenotativa per l'accesso alla procedura concordataria (ex art. 161 comma 6 L.F.), decisione confermata nel CdA del gennaio successivo.\nA distanza di anni, nel 2017 la procedura non \u00e8 ancora completata."}
{"id": "1474428", "revid": "767487", "url": "https://it.wikipedia.org/wiki?curid=1474428", "title": "Sei parte di me", "text": "Sei parte di me \u00e8 un singolo del gruppo musicale italiano Zero Assoluto, pubblicato il 30 giugno 2006 dalla Baraonda Edizioni Musicali.\nDescrizione.\nCon questo brano gli Zero Assoluto hanno partecipato al Festivalbar 2006, vincendo il premio come rivelazione dell'anno. \"Sei parte di me\" \u00e8 stato uno dei singoli di maggior successo nel corso dell'estate, divenendo il secondo pi\u00f9 venduto in Italia nel 2006, dietro all'altro singolo del duo \"Svegliarsi la mattina\".\nNel marzo 2007 il brano \u00e8 inserito nella lista tracce del secondo album in studio del duo, \"Appena prima di partire\".\nVideo musicale.\nIl videoclip, diretto da Cosimo Alem\u00e0 con la fotografia di Daniele Persica, \u00e8 ambientato in una cascina di San Quirico d'Orcia, in provincia di Siena, e ha come protagonista il duo circondato da un gruppo di ragazze."}
{"id": "1474430", "revid": "1714743", "url": "https://it.wikipedia.org/wiki?curid=1474430", "title": "Violante d'Aragona", "text": "Biografia.\nFiglia del Re di Aragona, Conte di Barcellona e delle altre contee catalane, re di Valencia e di Maiorca, signore di Montpellier e Carlad\u00e8s, Giacomo I \"il Conquistatore\" e della principessa ungherese Violante, figlia del re di Ungheria, Andrea II e della principessa di Costantinopoli, Iolanda di Courtenay.\nMatrimonio.\nSecondo la Cronaca piniatense, Isabella era la terza delle cinque (quattro in vita) figlie del re d'Aragona, Giacomo I e della sua seconda moglie, Iolanda, che aveva sposato l'erede del regno di Castiglia e Le\u00f3n, Alfonso (\"Don Alfonso filio primogenitor del Rey de Castiella\").\nIl 26 novembre del 1248, all'et\u00e0 di dodici anni, spos\u00f2, a Valladolid l'erede del regno di Castiglia, che aveva visto annullato il suo precedente matrimonio con Maior Guillen de Guzman, da cui erano nati tre figli (dichiarati illegittimi, dopo l'annullamento del matrimonio), Alfonso \"il Saggio\", figlio del re di Castiglia e Le\u00f3n, Ferdinando III \"il Santo\" e di Elisabetta Hohenstaufen (detta Beatrice di Svevia alla corte di Castiglia) figlia del duca di Svevia e re di Germania, Filippo di Svevia (1179-1208, figlio del Barbarossa) e di Irene Angelo (1181-1208, figlia dell'imperatore di Costantinopoli, Isacco II Angelo)\nAnche per la giovane et\u00e0, Violante, per alcuni anni, non riusc\u00ec a dare figli al re Alfonso, che, divenuto nel frattempo re (1252) col nome di Alfonso X, cominci\u00f2 a pensare che la moglie fosse sterile e quindi di chiedere l'annullamento del matrimonio, quando finalmente la neo regina rimase in stato interessante (esiste, al proposito, una leggenda circa la prima volta che la regina violante rimase incinta) ed in seguito gli diede altri undici figli.\nNel 1275, il suo primogenito maschio, l'erede al trono, Ferdinando de la Cerda, mor\u00ec mentre combatteva contro i Mori di al-Andalus. Alfonso X, ignorando i diritti dei figlioletti di Ferdinando, nomin\u00f2 nuovo erede al trono il figlio maschio secondogenito, Sancho, il futuro Sancho IV.Allora, mentre la vedova di Ferdinando, Bianca di Francia, riparava presso il fratello Filippo l'Ardito, re di Francia, Violante intervenne e sollecit\u00f2 suo fratello il re d'Aragona, Pietro III, che accett\u00f2 di proteggere e custodire in Aragona, nella fortezza di J\u00e1tiva, i figli di Ferdinando, nipoti di Violante, gli infanti de la Cerda, Alfonso e Ferdinando.\nViolante mor\u00ec a Roncisvalle, nel regno di Navarra, nel 1301, durante il ritorno da un pellegrinaggio a Roma.La salma fu trasferita a Siviglia, dove fu inumata nella cattedrale di Santa Maria, accanto al marito, Alfonso X.\nFigli.\nViolante ad Alfonso diede undici figli:"}
{"id": "1474431", "revid": "729019", "url": "https://it.wikipedia.org/wiki?curid=1474431", "title": "Ranger 4", "text": "Ranger 4 fu una sonda appartenente al Programma Ranger destinata a raggiungere la Luna, fotografarla e compiere alcuni studi scientifici prima di precipitare al suolo.\nLa Sonda.\nRanger 4 apparteneva alla seconda generazione di sonde del Programma Ranger, come Ranger 3. Il veicolo di base era alto 3,1 metri e consisteva in una capsula lunare ricoperta di balsa per limitare i danni derivanti dall'impatto con la superficie lunare, mentre la base, di forma esagonale di 1,5 metri di diametro accoglieva l'antenna parabolica ad alto guadagno e due pannelli solari erano disposti come due \"ali\" ed erano lunghi ben 5,2 metri. L'energia elettrica veniva fornita da 8.680 celle solari poste sui due pannelli e da una batteria di zinco - argento di 11,5\u00a0kg. Possedeva un motore principale pi\u00f9 un retrorazzo frenante. Il controllo della sonda era affidato ad un computer a stato solido montato a bordo, mentre da terra riceveva i vari comandi da eseguire.\nIl sistema di comunicazione prevedeva, oltre all'antenna ad alto guadagno, anche un'antenna omnidirezionale a guadagno medio e due trasmittenti, uno a 960.1\u00a0MHz e l'altro a 960.05\u00a0MHz.\nLa navigazione e il controllo di assetto erano affidati a sensori solari e terrestri. La temperatura era controllata passivamente, con placcature d'oro, alluminio lucido e vernice bianca.\nA bordo erano alloggiati i seguenti strumenti scientifici:\nIl sismometro, uguale a quello a bordo di Ranger 3, era chiuso in una capsula e possedeva un trasmettitore di 50\u00a0mW, un'antenna orientabile e 6 batterie che avrebbero dovuto alimentarlo per 30 giorni. Era progettato per sopportare un urto con la superficie lunare fino a 130/160\u00a0km/h.\nLa Missione.\nRanger 4 fu lanciato il 23 aprile del 1962 alle 20:50:00 UTC tramite il razzo vettore Atlas-Agena. La sonda riusc\u00ec a lasciare l'orbita bassa terrestre ed inizi\u00f2 il suo viaggio verso la Luna. Al momento della separazione della capsula dal vettore fu acceso il retrorazzo per immettere Ranger 4 sulla rotta corretta. Successivamente si sarebbero dovuti dispiegare i pannelli solari ed attivare la strumentazione per la navigazione, ma a causa di un malfunzionamento dell'alimentazione del computer di bordo, la sequenza vitale per la macchina non fu mai avviata. La sonda smise di funzionare 10 ore dopo il lancio per mancanza di energia elettrica. Tuttavia fu possibile tracciare il percorso di Ranger 4 utilizzando la trasmittente incorporata nel sismografo.\nLa sonda impatt\u00f2 con il lato opposto della Luna alle coordinate 229,3\u00b0 est - 15,5\u00b0 sud, con una velocit\u00e0 di 9.600\u00a0km/h il 26 aprile del 1962, dopo 64 ore di volo e fu la prima navicella spaziale statunitense a raggiungere un altro corpo celeste. Inoltre fu la prima volta che il connubio Atlas-Agena-Ranger funzion\u00f2 alla perfezione."}
{"id": "1474435", "revid": "1924342", "url": "https://it.wikipedia.org/wiki?curid=1474435", "title": "Westdeutsche Allgemeine Zeitung", "text": "Il WAZ (abbreviato per Westdeutsche Allgemeine Zeitung) \u00e8 il maggiore giornale regionale tedesco.\nVenne fondato il 3 aprile 1948 a Essen da Erich Brost e Jakob Funke. Ha sede a Essen e una parte a Dortmund. WAZ viene pubblicato in 28 edizioni locali, dalla regione della Ruhr, fino alle citt\u00e0 di Heiligenhaus e Velbert. La tiratura si aggira attorno ai 580.000 esemplari.\nDal febbraio 2002 Bodo Hombach \u00e8 a capo della WAZ-Mediengruppe, assieme a Erich Schumann. Quest'ultimo \u00e8 morto nel gennaio 2007. Dal 2005 redattore capo del WAZ \u00e8 Ulrich Reitz, che aveva ricoperto lo stesso ruolo nel Rheinischen Post. Al giornale lavorano in tutto 320 redattori e fotografi. La redazione centrale di Essen conta anche 23 sotto-redazioni locali.\nDal WAZ venne fondata anche la WAZ-Mediengruppe.\nIl WAZ ha cambiato il suo aspetto nel corso degli anni. Si \u00e8 cos\u00ec notato come nel corso di una generale ristrutturazione sia la pagina principale che la seconda pagina siano state allargate a stabili autorevoli colonnisti; la sezione di societ\u00e0 venne allargata, mentre quella di politica e di cultura accorciata.\nCritiche recenti.\nAlla fine del 2006 il WAZ chiuse alcune redazioni locali nel nord del Ruhrgebiet. Contemporaneamente anche altre edizioni, come il Bauer-Verlag, chiusero le loro redazioni locali nelle citt\u00e0 dove era presente anche il WAZ con le sue sedi. Venne quindi sollevata una polemica che accusava le case editrici di volersi spartire il territorio secondo aree di pertinenza, creando cos\u00ec un cartello. Ci\u00f2 fece ridurre considerevolmente la variet\u00e0 di giornali in alcune citt\u00e0. Il WAZ naturalmente sment\u00ec questa tesi. I giornalisti del WAZ e gli altri editori colpiti dal caso manifestarono contro questi presunti piani; ma su queste dimostrazioni il WAZ non rifer\u00ec in alcun articolo."}
{"id": "1474437", "revid": "339392", "url": "https://it.wikipedia.org/wiki?curid=1474437", "title": "Sapienza universit\u00e0 di Roma", "text": ""}
{"id": "1474446", "revid": "110157", "url": "https://it.wikipedia.org/wiki?curid=1474446", "title": "Museo archeologico territoriale", "text": "Il Museo archeologico territoriale si trova a Monterotondo. Si trova in piazza Comitato di Liberazione Nazionale 2, nel Palazzo Paolo Angelani. \u00c8 stato fondato nel maggio 2003.\nIl museo probabilmente verr\u00e0 spostato nel Palazzo Orsini di Monterotondo.\nStruttura.\nIl museo comprende materiale recuperato da carabinieri, polizia e finanza da controlli su scavi clandestini sul territorio circostante.\nIl percorso museale si divide in 4 sale e comprende tuttalpi\u00f9 ceramiche di Crustumerium, buccheri in stile etrusco di varia provenienza, teste in marmo o travertino provenienti da Eretum e Nomentum.\nDi particolare interesse anche 3 ricostruzioni di tombe con scheletri o frammenti di scheletri ritrovati a Nomentum ed un modellino-plastico raffigurante una capanna preromana di Fidenae."}
{"id": "1474451", "revid": "54476", "url": "https://it.wikipedia.org/wiki?curid=1474451", "title": "Episodi di West Wing - Tutti gli uomini del Presidente (terza stagione)", "text": "Nella data prevista per la prima di stagione, viene mandato in onda un episodio speciale, intitolato \"Isacco e Ismaele\", dedicato all'attacco terroristico dell'11 settembre, verificatosi pochi giorni prima dell'inizio della terza stagione. In questo episodio speciale, il Presidente Bartlet ed il suo staff vengono bloccati all'interno della Casa Bianca a causa di un possibile attacco terroristico. Con loro, vi \u00e8 anche un gruppo di studenti liceali, in visita presso la Casa Bianca. Josh Lyman e il resto dello staff colgono l'occasione per discutere con gli studenti di temi quali: terrorismo, distinzione tra islamici e fondamentalisti islamici, rapporto tra America e Medio Oriente, analogie tra terroristi islamici e Ku Klux Klan.\nLa terza serie si apre con l'annuncio da parte del Presidente Bartlet di aver deciso di ricandidarsi per la Presidenza. La prima parte della stagione \u00e8 incentrata sui risvolti legali e politici della sclerosi multipla nascosta dal Presidente alla popolazione. Ha luogo un'indagine, durante la quale sono interrogati in qualit\u00e0 di testimoni Donna Moss (la quale scopre che l'uomo col quale aveva recentemente avviato una relazione sentimentale era un membro della commissione d'inchiesta) e Leo McGarry (al quale viene proposto di censurare pubblicamente la mancanza del Presidente affinch\u00e9 non fosse reso noto il proprio passato di dipendenza dall'alcol). Lo scandalo si conclude con una condanna pubblica da parte del Congresso nei confronti del Presidente Bartlet.\nLa seconda parte della terza stagione \u00e8 incentrata sulle incombenti elezioni presidenziali: il Presidente \u00e8 chiamato a risollevare le sue quotazioni dopo lo scandalo, allo scopo di riconquistare la Presidenza degli Stati Uniti, sconfiggendo il candidato repubblicano, Robert Ritchie. C.J. Cregg, in seguito a delle minacce di morte, riceve la protezione del Secret Service. Seppur inizialmente riluttante, ben presto C.J. scopre di essere attratta dalla sua guardia del corpo, Simon Donovan. \nNel finale di stagione, Bartlet ordina l'uccisione di Abdul ibn Shareef Ministro della difesa del Qumar e noto terrorista; Simon Donovan, guardia del corpo di C.J., con la quale stava avviando una relazione sentimentale, viene ucciso nel corso di una rapina.\nStockard Channing, che interpreta la First Lady Abigail Bartlet, diventa un personaggio fisso della serie.\nAnche questa stagione, mandata in onda da Rete 4, sub\u00ec molteplici mutamenti d'orario, che la sospinsero sempre pi\u00f9 in notte fonda, ed una notevole mancanza di regolarit\u00e0. La puntata diciottesima \"Testimonianze\" non venne neppure trasmessa, e fu recuperata nel 2006 quando la stagione fu ritrasmessa dalla rete satellitare Fox.\nIsacco e Ismaele.\nTrama.\nC'\u00e8 una violazione alla sicurezza della Casa Bianca, che viene isolata dall'esterno e a Josh, a causa del lockdown, tocca intrattenere un gruppo di studenti delle scuole superiori in visita. Ne viene fuori una vivace e istruttiva discussione durante la quale Lyman, con l'aiuto di Toby, Charlie, CJ e Sam, confuter\u00e0 tanti pregiudizi, come il fatto che non \u00e8 vero che gli islamici sono tutti terroristi. Intanto viene fermato e interrogato un dipendente della Casa Bianca, Rakim Ali, sospettato ingiustamente di attivit\u00e0 terroristiche a causa di un'omonimia: quando verr\u00e0 lasciato andare, dar\u00e0 una lezione di umilt\u00e0 a Leo McGarry a causa di alcuni pregiudizi che sono emersi durante l'interrogatorio. Leo, alla fine della giornata, andr\u00e0 a scusarsi con Ali.\nLa verit\u00e0 nascosta.\nTrama.\nCJ riceve da Paulson, giornalista accreditato presso la Casa Bianca, la soffiata che la FDA annuncer\u00e0 a breve l'approvazione dell'RU-486, annuncio che avverr\u00e0 in concomitanza con l'inizio della campagna per la ricandidatura di Bartlet. Handler e Gianelli, due strateghi, insistono che il Presidente dovrebbe chiedere scusa al popolo per aver nascosto la sua malattia, mentre Toby non \u00e8 dello stesso avviso. Josh e Toby commissionano a Joy un altro sondaggio, pi\u00f9 mirato, per capire l'umore dell'elettorato. Intanto il Presidente deve coordinare con lo Stato Maggiore l'intervento ad Haiti per evacuare gli statunitensi presenti in loco. CJ, a causa della stanchezza, fa una gaffe tremenda in sala stampa riguardo alla faccenda di Haiti e Sam la difende rinfacciando a Leo che lui sapeva della sclerosi multipla di Bartlet da molto pi\u00f9 tempo di loro.\nChiedere scusa.\nTrama.\nLo staff \u00e8 radunato alla fattoria di famiglia di Bartlet a Manchester, nel New Hampshire per preparare il discorso per la ricandidatura e al contempo affrontare l'annuncio dell'approvazione dell'RU-486. Gianelli e Wegland sono in costante conflitto con Sam e Toby su cosa dire e non dire nel discorso per il Presidente. Abigail Bartlet, nonostante sia a dir poco contrariata per la ricandidatura del marito, decide comunque di appoggiarlo pubblicamente. Anche Sam si \u00e8 convinto che Bartlet dovrebbe chiedere scusa, mentre CJ \u00e8 ai ferri corti con Leo perch\u00e9 \u00e8 stata messa temporaneamente in panchina dopo la gaffe in sala stampa su Haiti e sta meditando le dimissioni, ma Bartlet la fa desistere.\nDiritto di veto.\nTrama.\nIl procuratore speciale Rollins riunisce il Grand jury per iniziare l'inchiesta su Bartlet, e inizia a spiccare i primi mandati di comparizione. I Repubblicani desiderano abrogare l'imposta di successione e rifiutano qualsiasi dialogo con l'amministrazione in carica perch\u00e9 la ritengono gi\u00e0 spacciata per via dell'inchiesta, motivo per cui Toby e Douglas propongono che il Presidente eserciti il diritto di veto. Charlie chiede al Presidente di iniziare una selezione per trovare una sostituta della Sig.ra Landigham, cosa che Bartlet al momento non vuole fare perch\u00e9 ancora addolorato per la morte della donna. Ainsley procura a Donatella un appuntamento con il suo amico Cliff Calley, un repubblicano, che per\u00f2 la lascia improvvisamente a met\u00e0 serata senza una spiegazione. Campos, un democratico che sta voltando le spalle all'amministrazione, chiede in cambio del suo impegno a far rieleggere Bartlet in California, delle agevolazioni per gli immigrati di origine ispanica.\nIl giorno prima.\nTrama.\n\u00c8 partita la procedura per il veto presidenziale per la legge sulla tassa di successione, e i Repubblicani sono sul piede di guerra per cercare di scavalcare il veto; Sam e Toby sono preoccupati perch\u00e9 scoprono di non avere pi\u00f9 il numero necessario di voti: Toby incontra Kimball, uno dei franchi tiratori, che ricatta l'amministrazione sulla legge sui terreni da pascolo; dato che chiede le stesse cose dei Repubblicani, Sam ha l'idea di fare la stessa offerta al partito avversario, nella veste del rappresentante Royce, in modo da ottenere pi\u00f9 consensi rispetto a quelli che porterebbe Kimball. Intanto l'amministrazione si trova a gestire un attacco kamikaze a Gerusalemme dove tra le numerose vittime ci sono anche due studenti, mentre Lyman affronta Buckland, il governatore dell'Indiana, che ha velleit\u00e0 di candidarsi alle presidenziali. Leo cerca di convincere Charlie a usufruire dell'immunit\u00e0 all'inchiesta su Bartlet, anche perch\u00e9 non pu\u00f2 permettersi un avvocato, ma il ragazzo rifiuta. Donna confessa a Josh di essere uscita con un avvocato della commissione di vigilanza: il suo capo le vieta categoricamente di rivederlo.\nCrimini di guerra.\nTrama.\nC'\u00e8 stata una sparatoria in una chiesa di Abilene nel Texas, che apre nuovamente il dibattito sulla regolamentazione della vendita delle armi. Bartlet vuole mandare Hoynes sul luogo, ma il vicepresidente non vuole poich\u00e9 sa che gli avversari strumentalizzerebbero l'intervento. Inizia l'inchiesta su Bartlet con la convocazione dei primi testimoni: la prima \u00e8 Donatella, che mente riguardo al possesso di un diario personale; \u00e8 una bugia innocente, che rischia di diventare un problema perch\u00e9 lei \u00e8 sotto giuramento. Nonostante Josh sia furioso, organizza con Calley un espediente per salvare sia Donna che la trasparenza dell'inchiesta. Sam si appassiona alla possibilit\u00e0 dell'abolizione del penny, proposta da Terry Beckwick. Il Generale Adamle informa Leo che quest'ultimo, durante la guerra del Vietnam, ha bombardato, seppur senza saperlo, un obiettivo civile e che rischia un processo per crimini di guerra.\nSilenzio radio.\nTrama.\nUn sottomarino nucleare statunitense, che naviga nel Mar Giallo al largo della Corea del Nord, non d\u00e0 pi\u00f9 notizie di s\u00e9 da diverse ore: c'\u00e8 da capire se sono in silenzio radio o se \u00e8 accaduto qualcosa di grave; il Presidente si fa consigliare da Albie Duncan, esperto e anziano membro del Congresso su come proseguire. Fortunatamente il sottomarino riprende i contatti poco prima che Bartlet invii una squadra di salvataggio, rischiando di scatenare una guerra con la Corea del Nord. Babish interroga la First Lady riguardo alle denunce che la donna ha affrontato quando esercitava la professione medica: la parte avversa sa che non pu\u00f2 intentare causa penale contro il Presidente, ma pu\u00f2 farlo contro la sig.ra Bartlet, rovinando di riflesso anche la carriera del marito. Sam e Toby discutono con Gianelli e Connie su come cercare una scappatoia alla legge che regola i finanziamenti per le campagne elettorali.\nSondaggi e statistiche.\nTrama.\n\u00c8 la vigilia del giorno del ringraziamento: CJ deve trattare con due nativi americani che non vogliono abbandonare l'atrio della Casa Bianca prima di essere ricevuti: desiderano protestare per le loro terre rubate. CJ cerca di convocare chi di dovere, ma \u00e8 un giorno di festa e tutti sono introvabili; prova a coinvolgere Leo, ma lui le rifiuta ogni aiuto. Leo e Josh si ritrovano con un problema diplomatico con l'Italia: un tredicenne della Georgia ha sparato a un suo professore e i genitori lo hanno mandato a Roma a nascondersi; le autorit\u00e0 italiane non vogliono estradarlo perch\u00e9 nel suo Stato di provenienza vige la pena di morte. Con una mossa politica, Josh scongiurer\u00e0 la possibilit\u00e0 che venga applicata la pena capitale, favorendo il rientro del ragazzino. Sam incontra Bernice Colette perch\u00e9 sono stati rivisti i parametri con cui calcolare la \"ricchezza\" dei cittadini, e questo nuovo sistema fa emergere che ci sono 4 milioni di poveri in pi\u00f9.\nUn'epidemia in agguato.\nTrama.\nLeo riceve la notizia di un possibile caso di mucca pazza nel Nebraska: se confermato, porterebbe al blocco della vendita di carne in tutto lo Stato e un tracollo della vendita delle carni in tutta la Nazione. Il Presidente fa una battuta sulle cinture di sicurezza e, a causa di un incidente, una donna rimasta vedova lo denuncia. Sam cerca di schivare la bomba politica proponendo che si vari una legge federale sull'obbligo delle cinture. L'amministrazione sta per annunciare la vendita al Qumar di armi, ma CJ \u00e8 in conflitto con se stessa e in imbarazzo con la stampa per via del trattamento riservato alle donne in quello Stato. Josh incontra Amy Gardner, che si occupa dei diritti delle donne e, in particolare, di quelle che finiscono nel giro della prostituzione: a Vienna l'ONU sta per firmare una linea guida internazionale e ad Amy, spalleggiata dalla First Lady, non piace come \u00e8 stato scritto l'accordo. Toby incontra dei veterani che contestano alcuni contenuti esposti ad una mostra sull'attacco di Pearl Harbor allo Smithsonian.\nCommissione d'inchiesta.\nTrama.\nLeo McGarry deve testimoniare all'inchiesta; durante la sua deposizione, tramite dei flashback, si viene a conoscenza di come Leo abbia convinto Bartlet a candidarsi alla presidenza e di come si sia costituito il ramo esecutivo della Casa Bianca; durante la testimonianza, viene fuori che Gibson, uno dei deputati incaricati all'interrogatorio, era presente quando Bartlet si \u00e8 sentito male durante un dibattito, e ha assistito al fatto che quella sera Leo era ubriaco. Cliff Calley, bench\u00e9 repubblicano e quindi con tutto da guadagnare con una figuraccia dei Democratici, censura il comportamento di Gibson perch\u00e9 capisce che il deputato sta mirando a mettere in imbarazzo Leo per una vendetta politica e non per stabilire la verit\u00e0, che sarebbe lo scopo dell'inchiesta. Il presidente della commissione, anch'egli uomo corretto, appoggia la decisione e rinvia di 2 settimane l'inchiesta, dando la possibilit\u00e0 a McGarry di costruire una difesa. Intanto Josh segue degli accadimenti tragici in Tennessee: sono giunte minacce di morte a 7 chiese frequentate dalla comunit\u00e0 nera e l'FBI riesce a trovare uno dei cospiratori.\nLa colpa.\nTrama.\nCalley convoca privatamente Leo e il suo avvocato proponendo un accordo: la condanna del Presidente per aver mentito al popolo in cambio della revoca della testimonianza di Leo McGarry, della First Lady e di tutti gli altri; Leo rifiuta categoricamente. Sam propone allo staff la lettura di un libro scritto da un ex fotografo della Casa Bianca, libro che mira a screditare coloro che lavorano nell'Ala Ovest. Josh \u00e8 attratto da Amy Gardner e cerca un pretesto di lavoro per chiederle di uscire; Calley incontra Donna di nascosto e le chiede di fissargli un appuntamento con Lyman: la ragazza capisce che \u00e8 stato lui a far sospendere l'udienza quando le cose si stavano mettendo male per Leo. Bartlet decide di accettare la proposta della commissione di prendersi la colpa di aver mentito, cos\u00ec da far finire subito l'inchiesta.\nL'ultimo discorso.\nTrama.\nIl Presidente fa il suo discorso sullo stato dell'Unione ed \u00e8 un successo. Lisa Shureborn, giornalista di Vanity Fair, deve scrivere un articolo su Sam Seaborn e sul suo ruolo di speechwriter; Lisa \u00e8 la ex fidanzata di Sam: dovevano sposarsi quando lui era avvocato a New York e lui non \u00e8 entusiasta di incontrarla. Il racconto di Sam e di come ha scritto il discorso \u00e8 una narrazione di come il Presidente ha agito riguardo all'inchiesta e di come ha reagito lo staff dell'Ala Ovest nel tentativo di salvare la campagna elettorale. In un flashback, si scopre che durante una cena con degli amici di Abigail, Bartlet decide di voler annunciare che la sua amministrazione si impegner\u00e0 a cercare una cura per il cancro entro la fine del decennio; lo staff lo convince a desistere, perch\u00e9 sarebbe una dichiarazione di portata troppo vasta e non supportata da dati scientifici.\nDiscriminazione costruttiva.\nTrama.\nCinque navi militari devono recarsi in zona di guerra e, prima di partire, devono fare delle esercitazioni di tiro per avere la certificazione a combattere; dei dimostranti pacifisti si sono messi nella zona di tiro per ostacolarli. Leo incarica Josh di sbrigare il problema perch\u00e9 tra i manifestanti c'\u00e8 un suo amico, Billy Molina. Bartlet intanto sta volando in Iowa per la sua campagna elettorale. L'avversario politico del Presidente propone un referendum sull'abolizione delle discriminazioni e Toby cerca di capire come far muovere Bartlet in questo nuovo scenario senza che perda consensi. Sam incontra Bob Engler, un complottista con un suo seguito politico che crede che gli Stati Uniti nascondano le prove di esistenza aliena e che l'oro nel deposito di Fort Knox sia stato fraudolentemente sostituito per nascondere cadaveri di extraterrestri. Josh invita Amy ad andare in vacanza insieme a Tahiti e lei accetta, solo che un impegno politico impedisce a Josh di rispettare l'impegno. CJ \u00e8 preoccupata perch\u00e9 suo padre ha vuoti di memoria, mentre Toby litiga col Presidente, offendendolo e facendo insinuazioni sul fatto che da ragazzino fosse maltrattato dal padre e che cerchi ancora incosciamente di compiacerlo.\nLa quinta notte.\nTrama.\nKeyworth, che ha diagnosticato a Josh la sindrome da stress post-traumatico in seguito all'attentato, viene convocato nuovamente: il paziente per\u00f2 non \u00e8 Josh, bens\u00ec Bartlet, che non dorme da 4 notti. Lo psicanalista arriva a intuire che l'insonnia \u00e8 stata scatenata da Toby con le sue allusioni sul rapporto tra Bartlet e suo padre. Leonard Wallace, un giornalista, chiede a CJ di aiutarlo a muovere le pedine giuste: Billy Price, un altro giornalista che ha lavorato alla Casa Bianca, \u00e8 scomparso in Congo e Leonard vorrebbe che qualcuno se ne interessasse. Leo convoca un rappresentante dell'ambasciata congolese e inizia a trattare per la liberazione del giornalista; purtroppo scopriranno che \u00e8 stato ucciso dalle milizie Mai-Mai. La legge annuale di bilancio deve essere presentata alle Nazioni Unite e Sam incarica Emily di rivedere il testo, mentre Toby e Sam scrivono un discorso incentrato sulla politica estera che fa infuriare il deputato Wyatt.\nPer un pugno di voti.\nTrama.\nTaiwan sta per testare dei missili e la Cina reagisce mobilitando l'esercito: la Casa Bianca sta monitorando la situazione; il casus belli \u00e8 l'indizione da parte di Taiwan di elezioni libere, mentre la Cina rivendica sovranit\u00e0 sullo stato e contesta agli Stati Uniti la fornitura di armi all'isola. Tutti gli occhi sono puntati su un paesino del New Hampshire di nome Hartsfield's Landing, popolazione 63 abitanti, di cui 42 aventi diritto al voto: stanno per andare a votare per scegliere il candidato per le presidenziali ed \u00e8 leggenda che chi vinca in quel piccolo paese diventer\u00e0 poi il presidente.\nFesta di compleanno.\nTrama.\nIl fisico Dalton Milgate chiede a Sam, suo ex allievo, di intercedere presso il Congresso per avere uno stanziamento per costruire un super collisionatore, un tipo di acceleratore di particelle; Sam parla con il senatore Enlow, che per\u00f2 lo informa che il progetto non ha futuro. \u00c8 la festa di compleanno di Abigail Bartlet e l'indomani ci sar\u00e0 il verdetto sulla sua condotta medica in relazione alla malattia del marito. Robert Nolan, collega per vent'anni di Abigail e amico del Presidente, lascia la commissione che deve giudicare la First Lady a causa del conflitto di interessi, sbilanciando l'assemblea a sfavore della signora Bartlet. L'ambasciatore britannico Lord Marbury fa le sue rimostranze allo staff perch\u00e9 alla Casa Bianca sar\u00e0 ricevuto Brendan McCann, ritenuto dal suo governo vicino ai terroristi irlandesi. Donatella ha il divieto dai servizi di sorveglianza di partecipare alla festa perch\u00e9 sono stati ratificati i confini degli Stati Uniti, e il suo luogo di nascita ora \u00e8 in Canada: \u00e8 quindi una straniera e dovr\u00e0 sostenere un esame per riottenere la cittadinanza americana. Amy manovra alle spalle di Josh affinch\u00e9 siano inseriti nomi di donne nella lizza per il posto di vicedirettore alla campagna elettorale.\nStrategie elettorali.\nTrama.\nAlla fine di un ciclo serrato di interviste, il Presidente non si accorge che \u00e8 ancora in onda e fa una battuta ironica fuori luogo sul suo avversario repubblicano alle presidenziali, il governatore Ritchie; ora tocca a CJ e allo staff disinnescare la polemica. Wachtell, rappresentante democratico, chiede a Sam di \"mostrare\" pi\u00f9 pubblicamente Ainsley Hayes, che \u00e8 una nota repubblicana: a tal fine riceve la promozione a vicecapo degli avvocati della Casa Bianca. Josh scopre che c'\u00e8 un sito dedicato a lui, sia come politico che come uomo, e ne rimane perplesso e ugualmente incuriosito; arriva a rispondere a un post e scatena un vespaio tra i partecipanti alla chat sempre in vena di polemiche, che lo porta nei guai anche con la stampa. Toby incontra Tabatha Fortis, poeta laureato, che \u00e8 stata invitata ad una cena alla Casa Bianca in suo onore, ma a cui non vuole partecipare perch\u00e9 l'amministrazione non ha preso posizione contro le mine antiuomo. La gaffe di Bartlet si risolve con un vantaggio politico per i democratici e CJ intuisce che il Presidente si era accorto di essere in onda e che l'ha fatto apposta.\nIl rimpasto.\nTrama.\nUn camion che trasporta barre di uranio impoverito ha un incidente nell'Idaho e ci sono da gestire l'evacuazione di un centro abitato nelle vicinanze e la possibile diffusione del panico. I sondaggi di Bruno Gianelli evidenziano che le probabilit\u00e0 di vittoria di Bartlet aumenterebbero se si presentasse con un vicepresidente diverso da Hoynes: vengono presi in considerazione i nomi di Leo e dell'ammiraglio Fitzwallace, ma alla fine Bartlet non vuole cambiare squadra e riconferma Hoynes come candidato alla vicepresidenza, anche se quest'ultimo gli confessa di essere stato un alcolizzato fino all'et\u00e0 di 22 anni e di partecipare ancora agli incontri degli alcolisti anonimi.\nTestimonianze.\nTrama.\nQuesto episodio speciale \u00e8 un documentario in cui vengono intervistati ex presidenti e personalit\u00e0 del mondo politico statunitense che hanno lavorato alla Casa Bianca, in cui raccontano la loro esperienza personale e lavorativa.\nMinaccia di morte.\nTrama.\nIn Arabia Saudita una scuola va a fuoco e la polizia religiosa rifiuta di portare in salvo 17 studentesse perch\u00e9 non sono vestite in modo appropriato per uscire all'esterno; le ragazze muoiono arse vive e i giornalisti alla Casa Bianca chiedono a CJ un commento personale sulla vicenda, commento che \u00e8 naturalmente di ferma condanna. Apparentemente a causa di ci\u00f2 la donna inizia a ricevere minacce di morte, che spingono Josh ad allertare il servizio di sicurezza in modo che assegnino a CJ una scorta. Bartlet sta per incontrare a Helsinki Shigorin, il nuovo presidente della Russia ma, poco prima dell'incontro, viene informato che i russi stanno aiutando l'Iran a costruire un reattore ad acqua pesante; un portavoce russo per\u00f2 fa pervenire a Bartlet un messaggio in cui si intuisce che Shigorin vuole iniziare una politica di non proliferazione delle armi nucleari. La Antares, una ditta di chip per computer, sta per fallire a causa di un errore: Leo convince Bartlet a soccorrere l'azienda e salvare migliaia di posti di lavoro. Al Presidente arriva una strana lettera di un bambino; Charlie indaga e scopre che \u00e8 di un signore, ormai anziano, che aveva scritto a Roosvelt e fa in modo di organizzare l'incontro tanto atteso.\nComplotti.\nTrama.\nPresidente e staff tornano da Helsinki; tra di loro c'\u00e8 una CJ esasperata dall'agente Donovan, sua guardia del corpo, che non la lascia sola un momento. Sam Seaborn trova tra la sua corrispondenza una videocassetta con un inquietante spot anti-Bartlet. Sam incontra Kevin Kahn, il direttore delle comunicazioni di Ritchie e gli parla della cassetta, nonostante il divieto di Gianelli di informare la controparte; Kahn tradisce la fiducia di Sam e vende la notizia alla stampa. L'NSA informa Bartlet che dei terroristi hanno preso di mira degli obiettivi statunitensi geograficamente vicini alla Casa Bianca. Scopriranno che il responsabile \u00e8 un terrorista del Qumar e che aveva come obiettivo la distruzione del Golden Gate. Josh regala a Donna della carne d'alce; dato che lei non la vuole la regala a un tirocinante, che la rivende su internet, pratica vietata dal regolamento e Josh ordina a Donatella di licenziarlo. Toby incontra i direttori dei network, che lo informano che vogliono ridurre nettamente lo spazio televisivo per le interviste per la campagna elettorale.\n\u00c8 guerra o pace?\nTrama.\nLo Stato Maggiore tiene d'occhio Sharif e le attivit\u00e0 terroristiche in Qumar dopo lo sventato attacco al Golden Gate, e scopre che sono in cantiere altri attentati. Lo staff studia con i suoi consiglieri il modo di revocare l'immunit\u00e0 diplomatica a Sharif, cosa non facile perch\u00e9 fratello del sultano del Qumar e l'ammiraglio Fitzwallace suggerisce a Leo di far uccidere Sharif dai servizi segreti. Bartlet, passato un anno dalla morte della sig.ra Landigham, chiede a Charlie di iniziare una selezione per una nuova assistente. Donatella viene mandata nel North Dakota perch\u00e9 alcuni rappresentanti desiderano eliminare la parola \"nord\" dal nome dello Stato, visto che la parola evoca un inospitale luogo freddo e ci\u00f2 danneggia il turismo. I Repubblicani desiderano, ed ottengono, dall'amministrazione degli incentivi economici al matrimonio in cambio di un grosso sussidio a favore dell'infanzia: il fatto scatena un litigio tra Josh e Amy; inoltre Bartlet se la prende con Lyman perch\u00e9 una legge che ormai era approvata \u00e8 in pratica quasi persa. CJ e Simon iniziano a provare attrazione l'uno per l'altra.\nUna serata a New York.\nTrama.\nBartlet e alcuni membri dello staff devono recarsi a New York per uno spettacolo di beneficenza. Lo Stato Maggiore organizza il complotto che porter\u00e0 alla morte di Abdul Sharif: il Presidente non ne \u00e8 contento, ma lo avalla comunque. Lo stalker che minacciava CJ viene arrestato: ora Simon e CJ sono liberi di frequentarsi, ma Simon entra in un negozio in cui \u00e8 in corso una rapina e viene ucciso. La legge sul welfare viene approvata e Amy, che aveva messo insieme una linea politica per farla affondare, \u00e8 costretta a dimettersi dal suo incarico, cosa che non fa che approfondire la rottura che c'\u00e8 tra lei e Josh. Charlie trova nella signora Fiderer una candidata ideale per ricoprire il ruolo che era della signora Landigham, ma l'eccentricit\u00e0 della donna non piace al Presidente, che la manda via."}
{"id": "1474452", "revid": "741067", "url": "https://it.wikipedia.org/wiki?curid=1474452", "title": "Frank Vincent", "text": "Biografia.\nNacque a North Adams, ma crebbe a Jersey City, in New Jersey. Anche suo padre si chiamava Frank figlio degli immigrati siciliani Nicol\u00f2 Gattuso e Francesca Di Peri. Frank Vincent era di origini siculo-napoletane.\nDa appassionato suonatore di batteria, tromba e pianoforte, Frank Vincent sperava inizialmente in una carriera musicale, ma nel 1975, partecip\u00f2 al film di gangster a basso costo \"Backstreet\" (\"The Death Collector\"), a fianco di Joe Pesci: sul set del film si fece notare da Martin Scorsese. Scorsese rimase positivamente colpito e fece recitare Frank in \"Toro scatenato\", che lo vedeva di nuovo accanto a Pesci. Vincent e Pesci reciteranno insieme in molti altri film; un altro attore a cui \u00e8 spesso associato \u00e8 Robert De Niro. I ruoli offerti a Vincent sono molto spesso quelli del mafioso, come dimostrato nella pluripremiata serie televisiva dell'HBO \"I Soprano\", dove interpreta il boss newyorkese Phil Leotardo.\nVincent cattur\u00f2 l'occhio dei cinefili nel film di Scorsese \"Quei bravi ragazzi\" (1990), dove interpretava Billy Batts. Vincent ha interpretato inoltre il ruolo del gangster Frankie Marino in \"Casin\u00f2\" di Martin Scorsese, dove interpreta il braccio destro di Joe Pesci. Nel film televisivo \"Gotti\" Vincent ha interpretato Robert Dibernardo, un fidato del boss mafioso John Gotti. Vincent ha anche partecipato a commedie indipendenti come \"Il senso dell'amore\" (Edward Burns, 1996), per poi tornare a film di stampo gangsteristico come \"This Thing of Ours - Questa cosa nostra\", nel 2003.\nNel 1999 recita nuovamente la parte del boss italoamericano nel film \"Gun Shy - Un revolver in analisi\", a fianco di Liam Neeson. Nello stesso anno si aggiudica il premio \"Italian-American Entertainer of the Year\". Tra le altre interpretazioni di Frank, quella nel film \"Remedy\" (2005). Nel 2001 ha prestato la sua voce al boss mafioso Salvatore Leone nel videogioco \"Grand Theft Auto III\" e nei seguiti della serie, ' e '. Nel 2006 ha scritto il suo primo libro, \"A Guy's Guide to Being a Man's Man\", con critiche positive. \nIl 13 settembre 2017 mor\u00ec a causa di complicazioni durante un intervento al cuore, resosi necessario dopo che l'attore aveva subito un infarto nei primi giorni di settembre.\nDoppiatori italiani.\nNelle versioni in italiano dei suoi film, Frank Vincent \u00e8 stato doppiato da:"}
{"id": "1474454", "revid": "599013", "url": "https://it.wikipedia.org/wiki?curid=1474454", "title": "Stadio olimpico Yves du Manoir", "text": "Lo Stadio Olimpico Yves du Manoir (in francese \"Stade olympique Yves-du-Manoir\"), anche noto come stadio di Colombes, \u00e8 un impianto sportivo multifunzione francese che si trova a Colombes, nell'Hauts-de-Seine, fuori dalla periferia occidentale di Parigi.\nNato come ippodromo, fu trasformato nel 1907 in impianto per sport di squadra (rugby e calcio) e atletica.\nOspit\u00f2 le Olimpiadi parigine del 1924 e la finale del Campionato mondiale di calcio 1938, per poi diventare sede degli incontri interni della squadra di rugby del fino al 2017 quando il club si trasfer\u00ec al Paris La D\u00e9fense Arena.\nStoria.\nSull'area dove sorge l'attuale impianto esisteva fin dal 1883 un ippodromo, di propriet\u00e0 della Soci\u00e9t\u00e9 des Courses de Colombes. Nel 1907 l'ippodromo venne acquisito dal quotidiano parigino \"Le Matin\", trasformato in uno stadio per accogliere competizioni di atletica, rugby e calcio, e ribattezzato \u00abStade du Matin\u00bb.\nNel 1920 lo stadio viene affittato dal Racing Club de France e scelto come impianto olimpico principale per i Giochi della VIII Olimpiade, preferito allo stadio del Parco dei Principi. La posizione meno felice rispetto al centro cittadino, al Bois de Vincennes o al parco dei Principi penalizzer\u00e0 sempre l'impianto. Tanto che nel 1932 lo stesso Racing Club si trasferir\u00e0 al Parco dei Principi.\nIn ogni caso lo stadio verr\u00e0 ampliato a 60.000 posti per le Olimpiadi (esisteva un progetto iniziale per portarlo a 100.000). La progettazione fu affidata all'architetto Louis Faure-Dujarric, capitano tra l'altro della squadra di rugby del Racing. Nel 1928 lo stadio sar\u00e0 dedicato alla memoria di un altro giocatore di rugby, Yves du Manoir, scomparso in un incidente aereo.\nLo stadio di Colombes ospit\u00f2 un numero notevole di avvenimenti come la finale del Campionato mondiale di calcio 1938 tra ed e numerose finali di Coppa e Campionato sia di calcio che di rugby, oltre alle maggior parte delle partite casalinghe della nazionale francese dal 1911 al 1971.\nNegli anni '80 lo stadio venne dichiarato vetusto, con i tre quarti delle tribune vietate al pubblico dal 1990. Oggigiorno \u00e8 accessibile la sola tribuna principale da 7.000 posti. Attualmente l'impianto \u00e8 usato dalla sezione calcio del Racing Club.\nOspit\u00f2 la partita del celebre film di John Huston \"Fuga per la vittoria\", anche se le scene furono girate in Ungheria. Ospit\u00f2 inoltre la fase finale del film \"Momenti di gloria\" (\"Chariots of fire\"), ovvero la rappresentazione della gara olimpica dei 400 metri alle Olimpiadi del 1924.\nDal 1\u00ba gennaio 2003, il Consiglio Generale dell'Hauts-de-Seine \u00e8 il nuovo proprietario del terreno su cui sorge lo stadio. Il progetto prevede di realizzare un parco dello sport con uno stadio da 20.000 posti, oltre un centro commerciale e uno stadio pi\u00f9 piccolo di 1.500 posti."}
{"id": "1474456", "revid": "1543377", "url": "https://it.wikipedia.org/wiki?curid=1474456", "title": "Pallone d'oro 2006", "text": "L\u2019edizione 2006 del Pallone d'oro, 51\u00aa edizione del premio calcistico istituito dalla rivista francese \"France Football\", fu vinta dall'italiano Fabio Cannavaro (Juventus / ).\nI giurati che votarono furono 52, provenienti da Albania, Andorra, Armenia, Austria, Azerbaigian, Belgio, Bielorussia, Bosnia ed Erzegovina, Bulgaria, Cipro, Croazia, Danimarca, Estonia, Finlandia, Francia, Galles, Georgia, Germania, Grecia, Inghilterra, Irlanda, Irlanda del Nord, Islanda, Isole F\u00e6r \u00d8er, Israele, Italia, Kazakistan, Lettonia, Liechtenstein, Lituania, Lussemburgo, Macedonia, Malta, Moldavia, Norvegia, Paesi Bassi, Polonia, Portogallo, Repubblica Ceca, Romania, Russia, San Marino, Scozia, Serbia, Slovacchia, Slovenia, Spagna, Svezia, Svizzera, Turchia, Ucraina e Ungheria."}
{"id": "1474468", "revid": "174925", "url": "https://it.wikipedia.org/wiki?curid=1474468", "title": "Pallone d'oro 1956", "text": "Il Pallone d'oro 1956, 1\u00aa edizione del premio calcistico istituito dalla rivista francese \"France Football\", fu vinto dall'inglese Stanley Matthews (Blackpool).\nGiuria, sistema di voto ed esiti.\nIl premio venne assegnato da una giuria composta da 16 giornalisti, provenienti da Austria, Belgio, Cecoslovacchia, Francia, Germania Ovest, Inghilterra, Italia, Jugoslavia, Paesi Bassi, Portogallo, Scozia, Spagna, Svezia, Svizzera, Turchia e Ungheria.\nOgni componente del consesso dovette indicare i cinque migliori calciatori per l'anno di calendario 1956, mettendoli in ordine di merito. Al primo giocatore sarebbero stati assegnati 5 punti, al secondo 4 e cos\u00ec di seguito fino al quinto che avrebbe ricevuto 1 punto.\nIn questo modo furono ripartiti 240 punti complessivi. Il massimo punteggio individuale fu di 80, ottenibile nel caso in cui tutti i giurati avessero indicato lo stesso miglior giocatore dell'anno.\nIl risultato della votazione, che premi\u00f2 l'inglese Stanley Matthews, fu pubblicato sul numero 561 di France Football, in edicola dal 18 dicembre 1956."}
{"id": "1474469", "revid": "729019", "url": "https://it.wikipedia.org/wiki?curid=1474469", "title": "Ranger 5", "text": "Ranger 5 fu una sonda appartenente al Programma Ranger destinata a raggiungere la Luna, fotografarla e compiere alcuni studi scientifici prima di precipitare al suolo.\nLa Sonda.\nRanger 5 apparteneva alla seconda generazione di sonde del Programma Ranger, come Ranger 3 e Ranger 4. Il veicolo di base era alto 3,1 metri e consisteva in una capsula lunare ricoperta di balsa per limitare i danni derivanti dall'impatto con la superficie lunare, mentre la base, di forma esagonale di 1,5 metri di diametro accoglieva l'antenna parabolica ad alto guadagno e due pannelli solari erano disposti come due \"ali\" ed erano lunghi ben 5,2 metri. L'energia elettrica veniva fornita da 8.680 celle solari poste sui due pannelli e da una batteria di zinco - argento di 11,5 kg. Possedeva un motore principale pi\u00f9 un retrorazzo frenante. Il controllo della sonda era affidato ad un computer a stato solido montato a bordo, mentre da terra riceveva i vari comandi da eseguire.\nIl sistema di comunicazione prevedeva, oltre all'antenna ad alto guadagno, anche un'antenna omnidirezionale a guadagno medio e due trasmittenti, uno a 960.1 MHz e l'altro a 960.05 MHz.\nLa navigazione e il controllo di assetto erano affidati a sensori solari e terrestri. La temperatura era controllata passivamente, con placcature d'oro, alluminio lucido e vernice bianca.\nA bordo erano alloggiati i seguenti strumenti scientifici:\nIl sismometro, uguale a quello a bordo di Ranger 3 e Ranger 4, era chiuso in una capsula e possedeva un trasmettitore di 50 mW, un'antenna orientabile e 6 batterie che avrebbero dovuto alimentarlo per 30 giorni. Era progettato per sopportare un urto con la superfici lunare fino a 130/160 km/h.\nLa Missione.\nRanger 5 fu lanciato il 18 ottobre del 1962 alle 16:59:00 UTC tramite il razzo vettore Atlas-Agena. La sonda riusc\u00ec a lasciare l'orbita bassa terrestre ed inizi\u00f2 il suo viaggio verso la Luna. Al momento della separazione della capsula dal vettore fu acceso il retrorazzo per immettere Ranger 5 sulla rotta corretta. Successivamente si verific\u00f2 un problema e non fu possibile attivare l'alimentazione elettrica alla sonda, le cause di questo malfunzionamento sono sconosciute. Le batterie funzionarono per le successive 8 ore e 44 minuti, successivamente la macchina fu inutlizzabile. Lo spettrometro a raggi x funzion\u00f2 e trasmise a Terra dati per le prime 4 ore e 44 minuti.\nRanger 5 manc\u00f2 la Luna per soli 725 km, in quanto non fu possibile effettuare una correzione di rotta, e al momento si trova in un'orbita eliocentrica perenne."}
{"id": "1474472", "revid": "119275110", "url": "https://it.wikipedia.org/wiki?curid=1474472", "title": "Scheduler", "text": "Lo scheduler (in italiano pianificatore o gestore dei processi), in informatica, \u00e8 un componente di un sistema operativo ovvero un programma che implementa un algoritmo di \"scheduling\" (in italiano algoritmo di pianificazione) il quale, dato un insieme di richieste di accesso ad una risorsa (tipicamente l'accesso al processore da parte di un processo da eseguire), stabilisce un ordinamento temporale per l'esecuzione di tali richieste, privilegiando quelle che rispettano determinati parametri secondo una certa politica di \"scheduling\", in modo da ottimizzare l'accesso a tale risorsa e consentire cos\u00ec l'espletamento del servizio/istruzione o processo desiderato.\nL'attenzione posta su alcuni parametri piuttosto che su altri differenzia la cosiddetta politica di scheduling all'interno della gestione dei processi dando vita a code di priorit\u00e0: ad esempio lo scheduler pu\u00f2 eseguire le richieste in base al loro ordine di arrivo (FIFO), oppure dare precedenza a quelle che impegnano per meno tempo la risorsa (SNPF); possono esistere politiche che si basano su principi statistici o sulla predizione per individuare un ordinamento delle richieste che si avvicini il pi\u00f9 possibile a quello ottimale.\nDescrizione.\nGeneralmente l'obiettivo dello \"scheduling\" \u00e8 quello di:\nEsistono in realt\u00e0 molti requisiti che possono essere presi in considerazione, dipendenti anche dal problema specifico che lo \"scheduler\" deve gestire: esistono scheduler che si occupano di suddividere il tempo di uso del processore da parte di un processo, \"scheduler\" che gestisono richieste di lettura/scrittura da una periferica, anche gli algoritmi di sostituzione delle pagine della memoria sono da considerarsi \"scheduler\".\n\"Scheduler\" a breve termine del processore (\"dispatcher\").\n\u00c8 un componente fondamentale dei sistemi operativi multiprocesso, e sicuramente l'esempio pi\u00f9 diffuso e critico di \"scheduler\". \u00c8 in grado di far eseguire, al processore di un computer, attraverso l'omonima operazione di scheduling, pi\u00f9 processi (\"task\") concorrentemente attraverso varie politiche di scheduling. Esso rappresenta dunque il gestore del multitasking attraverso criteri di assegnazione delle risorse di memorizzazione/elaborazione ai vari processi e implementati a sua volta attraverso vari tipi di algoritmi di scheduling.\nGeneralmente infatti computer con un processore sono in grado di eseguire un programma per volta, quindi per poter far convivere pi\u00f9 task \u00e8 necessario usare uno \"scheduler\". Nel dettaglio lo scheduler si occupa di fare avanzare un processo interrompendone temporaneamente un altro, realizzando cos\u00ec una commutazione di contesto all'interno del ciclo del processore. Esistono vari algoritmi di \"scheduling\" che permettono di scegliere nella maniera pi\u00f9 efficiente possibile quale task far proseguire: ad esempio il kernel linux nella versione 2.4 ha uno scheduler O(n), mentre dalla versione 2.6 ha un algoritmo di complessit\u00e0 O(1), ossia in grado di determinare in un tempo costante quale processo debba essere eseguito, indipendentemente dal numero di processi in attesa.\nCi sono vari modelli di schedulazione:\n\"Scheduling\" della CPU.\nLo scheduling \u00e8 un'operazione molto importante per il corretto ed efficiente funzionamento del calcolatore. Infatti non solo consente di eseguire pi\u00f9 programmi concorrentemente, ma consente anche di migliorare l'utilizzo del processore. Ad esempio, quando \u00e8 necessario eseguire un'operazione di I/O, il processore non pu\u00f2 proseguire l'elaborazione del processo attualmente in esecuzione fino al completamento della stessa. Dato che le operazioni di I/O sono molto pi\u00f9 lente del processore sarebbe un inutile spreco di risorse se il processore rimanesse bloccato fino al completamento delle stesse. Per evitare questo le operazioni di I/O vengono gestite unicamente dal Sistema operativo che, nel frattempo, assegna l'uso del processore ad un altro processo. In questo modo si massimizza l'uso delle risorse del sistema.\n\u00c8 importante la distinzione tra scheduling con diritto di prelazione (scheduling \"preemptive\") e scheduling senza diritto di prelazione (scheduling \"non-preemptive\" o \"cooperative\"). Nel primo caso lo scheduler pu\u00f2 sottrarre il possesso del processore al processo anche quando questo potrebbe proseguire nella propria esecuzione. Nel secondo caso, invece, lo scheduler deve attendere che il processo termini o che cambi il suo stato da quello di esecuzione a quello di attesa.\nEsistono vari algoritmi di scheduling che tengono conto di varie esigenze e che possono essere pi\u00f9 indicati in alcuni contesti piuttosto che in altri. La scelta dell'algoritmo da usare dipende da cinque principali criteri:\nPer analizzare gli algoritmi che verranno successivamente presentati verr\u00e0 utilizzato il criterio del tempo d'attesa medio dei processi presi in considerazione.\nObiettivi dello \"scheduling\".\nUn algoritmo di scheduling si pone i seguenti obiettivi:\nInoltre bisogna effettuare un distinguo tra i sistemi batch e i sistemi interattivi. Nei primi il \"throughput\" deve essere massimizzato e il \"Tempo di Turnaround\" deve essere minimizzato. Nei secondi, i sistemi interattivi, il tempo di risposta deve essere il minimo possibile per dare l'idea di continuit\u00e0 all'utente e la proporzionalit\u00e0 deve essere rispettata, ossia il tempo di risposta deve essere proporzionale alla complessit\u00e0 dell'azione.\nModello a macchina singola (modello di Karg e Thompson).\nPassi dell'algoritmo:\nFCFS.\nL'algoritmo FCFS (\"First come, first served\") \u00e8 un tipo di algoritmo FIFO: esegue i processi nello stesso ordine in cui essi vengono sottomessi al sistema. Il primo processo ad essere eseguito \u00e8 esattamente quello che per primo richiede l'uso della CPU. Quelli successivi vengono serviti non appena questo ha terminato la propria esecuzione, e cos\u00ec avviene successivamente per tutti gli altri posti in coda. Questo tipo di algoritmo \u00e8 molto semplice da implementare ma solitamente \u00e8 anche poco efficiente, almeno considerando il tempo medio d'attesa.\nInfatti, prendiamo ad esempio la sottomissione nell'ordine dei seguenti processi con la seguente durata espressa in millisecondi:\nVerranno eseguiti nello stesso ordine: p1 \u2192 p2 \u2192 p3\nIl processo p1 non attende nulla, perch\u00e9 entra immediatamente in esecuzione. Il processo p2 attende 10 millisecondi, e p3 14. Il tempo medio d'attesa quindi \u00e8 (0+10+14)/3=8 millisecondi. Si ha allora un effetto convoglio, caratterizzato dal fatto che pi\u00f9 processi brevi attendono la terminazione di un unico processo pi\u00f9 corposo. Un risultato decisamente diverso da quello ottenibile, in forma teorica, dall'algoritmo ottimale SJF (Shortest Job First) pari a (0+2+6)/3=8/3 millisecondi solamente.\nTuttavia se i processi sono CPU-bound e lunghi, il FCFS rimane l'algoritmo migliore.\nRR.\nL'algoritmo di scheduling RR (\"round-robin\") \u00e8 un particolare algoritmo con prelazione (preemptive) che esegue i processi nell'ordine d'arrivo, come il FCFS, ma esegue la prelazione del processo in esecuzione, ponendolo alla fine della coda dei processi in attesa, qualora l'esecuzione duri pi\u00f9 della \"quantit\u00e0 di tempo\" stabilita, e facendo proseguire l'esecuzione al successivo processo in attesa.\nAd esempio nell'ipotesi che vi siano i seguenti processi in coda con relativa durata in millisecondi, e la quantit\u00e0 di tempo stabilita di 20 ms:\nVerranno eseguiti nel seguente ordine:\nLe prestazioni di quest'algoritmo sono dunque influenzate dal tempo medio d'attesa, sebbene consenta a tutti i processi di ottenere il controllo della CPU ed evita quindi il problema dell'attesa indefinita (starvation).\n\u00c8 inoltre da tenere in considerazione l'impatto dovuto ai frequenti context switch effettuati. \u00c8 necessario quindi calcolare correttamente la durata ottimale della quantit\u00e0 di tempo per far s\u00ec che l'incidenza dei cambi di contesto sia abbastanza limitata, come anche i tempi di attesa. Si pu\u00f2 stabilire che, per un funzionamento ottimale, le sequenze di operazioni di CPU dovrebbero essere pi\u00f9 brevi della quantit\u00e0 di tempo stabilita in circa l'80% dei casi.\nInteressante in questo caso il discorso della media, in quanto risulta molto pi\u00f9 stabile di come appare nelle altre strategie. In questo caso, la media va calcolata sommando le 4 differenze tra istante finale di esecuzione del processo e relativo burst. Andando quindi a rappresentare graficamente l'andamento dei processi da p1 a p4, notiamo che p1 termina all'istante 85, p2 all'istante 35, p3 all'istante 145, p4 all'istante 150. Sommando le differenze avremo [(85-30)+(35-15)+(145-60)+(150-45)]/4. La media risultante \u00e8 66,25 ms (Tempo di attesa).\nSJF.\nGli algoritmi SJF (\"shortest job first\"), possono essere sia non-preemptive (SNPF) sia preemptive (SRTF).\nNon potendo conoscere il tempo per il quale il job occuper\u00e0 il processore (per il problema della fermata), il sistema operativo utilizzer\u00e0 i dati di precedenti elaborazioni. Per far ci\u00f2 viene usata la formula:\nDove (0&lt;=\u03b1&lt;=1).\nIn particolare:\nSNPF.\nL'algoritmo SNPF (\"Shortest Next Process First\") prevede che venga eseguito sempre il processo con il tempo di esecuzione pi\u00f9 breve tra quelli in attesa. Prendiamo ad esempio che siano stati sottomessi contemporaneamente i seguenti processi, con la rispettiva durata di esecuzione in millisecondi:\nI processi vengono eseguiti nel seguente ordine: p2 \u2192 p4 \u2192 p3 \u2192 p1\nNon tenendo in considerazione il tempo necessario per il context switch, il processo p2 non attende nulla, perch\u00e9 entra subito in esecuzione, p4 attende 2 millisecondi, perch\u00e9 entra in esecuzione subito dopo p2, quindi p3 attende 6 millisecondi e p1 ne attende 12. Il tempo medio d'attesa \u00e8 pari a (0+2+6+12)/4= 5 millisecondi.\nSi pu\u00f2 dimostrare che questo algoritmo \u00e8 ottimale, in quanto consente di ottenere sempre il valore pi\u00f9 basso di tempo d'attesa medio. Sfortunatamente non \u00e8 possibile applicarlo, in quanto non \u00e8 possibile conoscere anticipatamente quanto durer\u00e0 l'esecuzione del processo. Tuttavia si pu\u00f2 provare a predirlo, in quanto \u00e8 probabile che sia simile ai precedenti.\nUna tecnica comunemente usata \u00e8 quella di utilizzare la media mobile esponenziale: formula_1 dove formula_5 \u00e8 la stima dell'n-esima esecuzione del processo, formula_6 la stima attuale e formula_7\u2208formula_8 \u00e8 il peso che deve essere assegnato al passato del processo e in genere per formula_9 si ha una discreta approssimazione del comportamento del processo e un risultato accettabile.\nSRTF.\nL'algoritmo SRTF (\"Shortest Remaining Time First\") si differenzia per il fatto che, quando viene sottomesso un nuovo processo la cui durata \u00e8 minore del tempo necessario al processo in esecuzione per portare a terminare la propria sessione, lo scheduler provvede ad effettuare un context switch e assegna l'uso della CPU al nuovo processo (prelazione - algoritmo preemptive). Il vantaggio \u00e8 una gestione ottimale del tempo di attesa medio, in quanto processi dalla durata di esecuzione ridotta vengono eseguiti molto velocemente. Tra gli svantaggi potenziali, come avviene per l'SRT, vi \u00e8 il fenomeno della starvation dei processi in quanto processi con tempi di esecuzione rimanenti lunghi potrebbero rimanere in attesa indefinitivamente nel caso venissero continuamente aggiunti processi di durata rimanente inferiore.\nHRRN.\nL'algoritmo HRRN (\"Higher Responsive Ratio Next\") viene utilizzato per prevenire l'aging, ossia l'attesa eccessiva dei processi molto lunghi scavalcati da quelli pi\u00f9 corti tramite SNPF e SRTF e si basa sul tempo di attesa di un processo utilizzando la formula formula_10 dove formula_11 \u00e8 il tempo di attesa e formula_12 il prossimo CPU-burst (consumo della CPU) stimato.\nRetroazione multilivello.\nNon potendo stimare con precisione il tempo di esecuzione di un processo nel momento in cui entrer\u00e0 nel sistema, vi \u00e8 la possibilit\u00e0 di stimare il tempo trascorso. Viene introdotto il concetto di retroazione secondo il quale si penalizzano i processi che hanno speso pi\u00f9 tempo nel sistema. Lo \"scheduling\" a retroazione multilivello (o retroazione con code multiple) \u00e8 uno \"scheduling\" basato su quanti di tempo ed utilizza un meccanismo di priorit\u00e0 dinamica. Quando un processo entra nel sistema gli viene assegnata una priorit\u00e0 secondo criteri prefissati e viene inserito in una coda con un quanto di tempo fissato. Se il processo che si trova in stato \"running\" finisce il suo quanto di tempo, viene spostato in una coda con un quanto di tempo pi\u00f9 grande ma con una priorit\u00e0 minore.\nOgni coda \u00e8 gestita attraverso l'algoritmo di round-robin, tutte tranne l'ultima che \u00e8 servita tramite FCFS. Caratteristiche:\nFSS.\nL'algoritmo FSS (\"Fair share scheduling\") raccoglie i processi in gruppi, cos\u00ec \u00e8 possibile avere un controllo sulla distribuzione delle risorse computazionali pi\u00f9 ampio.\nScheduling nelle reti.\nNell'ambito delle reti di telecomunicazioni in maniera molto simile al contesto informatico il termine \"scheduling\" indica il processo, messo in atto dallo scheduler in uscita ad un nodo di commutazione a pacchetto, per selezionare e assegnare secondo varie possibili classi di priorit\u00e0 il diritto di trasmissione alle varie possibili code (buffer) di pacchetti in situazione di congestione garantendo il rispetto dei parametri di qualit\u00e0 di servizio (QoS) da offrire all'utente per le varie tipologie di traffico in ingresso."}
{"id": "1474477", "revid": "465169", "url": "https://it.wikipedia.org/wiki?curid=1474477", "title": "Dichiarazione universale dei diritti umani", "text": "La dichiarazione universale dei diritti umani \u00e8 un documento sui diritti della persona, adottato dall'Assemblea generale delle Nazioni Unite nella sua terza sessione, il 10 dicembre 1948 a Parigi con la risoluzione 219077A. La sua sigla in inglese \u00e8 UDHR cio\u00e8 Universal Declaration of Human Rights.\nStoria.\nLa dichiarazione \u00e8 frutto di una elaborazione secolare, che parte dai primi principi etici classico-europei stabiliti dalla Bill of Rights e dalla dichiarazione d'indipendenza degli Stati Uniti d'America, ma soprattutto dalla dichiarazione dei diritti dell'uomo e del cittadino stesa nel 1789 durante la Rivoluzione francese, i cui elementi di fondo (i diritti civili e politici dell'individuo) sono confluiti in larga misura in questa carta.\nMolto rilevanti nel percorso che ha portato alla sua realizzazione sono i Quattordici punti redatti dal presidente Woodrow Wilson nel 1918 e i pilastri delle Quattro libert\u00e0 enunciati da Franklin Delano Roosevelt nella Carta Atlantica del 1941. \nVotarono a favore 48 membri su 58. Nessun paese si dichiar\u00f2 contrario. Tuttavia, fin dall'inizio del dibattito, emersero diverse criticit\u00e0. Diversit\u00e0 di storie nazionali, sistemi filosofici ed economici ostacolarono il tentativo di trovare un comune denominatore e l'applicazione della dichiarazione da parte di alcuni Stati.\nL'approvazione della versione definitiva della dichiarazione vide l\u2019astensione di otto Stati ed incontr\u00f2 forti riserve da parte di altri Paesi.\nQuesto documento \u00e8 la base di molte delle conquiste civili del XX secolo e doveva essere applicato in tutti gli stati membri. Alcuni esperti di diritto hanno sostenuto che questa dichiarazione sia divenuta vincolante come parte del diritto internazionale consuetudinario venendo continuamente citata da oltre 50 anni in tutti i paesi.\nDibattito.\nTra gli astenuti vi fu il Sud Africa. La posizione di questo Stato pu\u00f2 essere attribuita al tentativo di proteggere il sistema dell'Apartheid, che violava chiaramente diversi articoli della dichiarazione.\nAltro Stato ad astenersi fu l\u2019Unione Sovietica. Nel corso del dibattito, durante la Sessione del gennaio 1947, i rappresentanti di Stato discussero delle libert\u00e0 di parola, riunione, associazione e stampa (futuri articoli 19 e 20). In questa occasione emerse come il sistema sovietico, cos\u00ec come la sua Costituzione di recente approvazione, prevedessero libert\u00e0 di espressione solo in conformit\u00e0 con gli interessi dei lavoratori e per rafforzare il sistema. Altra criticit\u00e0 era rappresentata dalla libert\u00e0 di culto (futuro articolo 18); nel sistema socialista, comunit\u00e0 religiose e Chiese erano osteggiate, la dottrina marxista rifiutava la credenza nel soprannaturale. \nScarsamente rappresentato nell'Assemblea fu il mondo arabo musulmano. Solo una parte dei Paesi arabo-musulmani si oppose alla dichiarazione e oggi non mancano intellettuali che affermano l\u2019esigenza di un nuovo islam aperto al dialogo con le altre culture, tuttavia tutti gli Stati membri dell\u2019OCI e del Consiglio islamico d\u2019Europa, hanno sviluppato dichiarazioni (tra le quali la Dichiarazione islamica dei diritti dell'uomo) che spesso esprimono posizioni distanti dalla cultura vigente nel mondo occidentale. Il problema sorse principalmente dal fatto che mentre nella Dichiarazione il fondamento del diritto era rappresentato dall\u2019uomo, nel diritto musulmano il solo legittimato a regolare i rapporti tra gli individui era Allah. L\u2019Arabia Saudita non sottoscrisse il documento e forn\u00ec delle motivazioni. Il raggiungimento di un accordo sulla dichiarazione, nel \u201948 fu ostacolato da due fattori: il dissenso su alcuni capisaldi (principio di uguaglianza, libert\u00e0 di coscienza e di contrarre matrimonio) e la diversa natura dei sistemi di diritto. In particolare, oggetto di dibattito furono l\u2019articolo 16 (che stabiliva la libert\u00e0 di contrarre matrimonio senza limitazioni religiose) e l\u2019articolo 18 (sulla libert\u00e0 di culto), entrambi in contrasto con la legge islamica.\nNonostante l'adesione alla dichiarazione della Cina, una delle figure di spicco nel dibattito sui diritti, il filosofo Chung-Shu Lo sosteneva che una completa condivisione dei principi fosse ostacolata dal diverso concetto etico delle relazioni sociali e politiche. I rapporti umani a fondamento della convivenza cinese si basavano sul dovere nei confronti del prossimo piuttosto che sulla rivendicazione di diritti soggettivi. Chung-Shu Lo propose una sua versione della Dichiarazione. Il primo diritto dell\u2019uomo era quello di vivere. In linea con la filosofia confuciana e la dottrina comunista, Chun-Shu Lo affermava che il riconoscimento di un diritto ad un individuo doveva essere bilanciato da un dovere verso la societ\u00e0. L\u2019uomo doveva vivere con un senso di dignit\u00e0 contribuendo al benessere e al progresso della societ\u00e0, e a questo scopo doveva godere di un diritto all\u2019auto-espressione. Il filosofo sosteneva che la vita non dovesse essere solo decorosa ma anche intimamente piacevole; la soddisfazione psicologica determinava una serenit\u00e0 interiore, condizione necessaria per la pace del mondo. \nA causa delle controversie emerse dal dibattito, diversi autori considerano la dichiarazione eurocentrica. Sebbene le controversie attorno ad essa siano andate a scemare con il progressivo avanzare, negli anni, della cultura occidentale nel resto del mondo, il dibattito filosofico rimane tutt'oggi acceso.\nIl filosofo Costanzo Preve sostiene che la pretesa di universalismo delle dichiarazioni sfoci nell'istituzione di una nuova religione dei diritti umani. Con la copertura di questa religione il sistema capitalistico neoliberale giustificherebbe interventi militari finalizzati alla mondializzazione a discapito della sovranit\u00e0 dei popoli e delle nazioni. \nSimilmente, Giacomo Marramao analizza l'articolo 6, che enuncia il diritto al riconoscimento della propria personalit\u00e0 in ogni luogo, indipendentemente dallo Stato territoriale sovrano in cui ci si trova e nota come esso comporti una controversa deterritorializzazione del Diritto.\nMarramao intravede anche una componente dinamica, di realizzazione storica della dichiarazione, che si esplicita nell'articolo 28: \u201cogni individuo ha diritto a un ordine sociale e internazionale nel quale i diritti e le libert\u00e0 enunciati in questa Dichiarazione possano essere pienamente realizzati\u201d. In sinergia con la narrativa basata sulla metafora del costrutto selvaggi-vittime-salvatori su cui la dichiarazione si fonda, questo articolo ne renderebbe il discorso unidirezionale e predeterminato.\nI due \"Covenants\" del 1966.\nDopo la fine della seconda guerra mondiale ad essa sono poi seguite la Convenzione internazionale sui diritti economici, sociali e culturali e la Convenzione Internazionale sui Diritti Civili e Politici, elaborate dalla Commissione per i Diritti Umani ed entrambe adottate all'unanimit\u00e0 dall'ONU il 16 dicembre 1966.\nConseguenze europee.\nHa costituito l'orizzonte ideale della Carta dei diritti fondamentali dell'Unione europea, confluita poi nel 2004 nella Costituzione europea. Il testo della Costituzione Europea non \u00e8 mai entrato in vigore per via della sua mancata ratifica da parte di alcuni Stati membri (Francia e Paesi Bassi a seguito della maggioranza dei no al relativo referendum), ma la Dichiarazione in ambito europeo costituisce comunque una fonte di ispirazione della Carta dei diritti fondamentali dell'Unione Europea proclamata per la prima volta a Nizza il 7 dicembre 2000, ed avente oggi anche pieno valore legale vincolante per i Paesi UE dopo l'entrata in vigore del Trattato di Lisbona il 1\u00ba dicembre 2009 Carta dei diritti fondamentali dell'Unione europea quale parte integrante della Costituzione europea.\nDescrizione.\nLa Dichiarazione fa parte dei documenti di base delle Nazioni Unite insieme al suo stesso Statuto.\nSecondo alcuni paesi non democratici membri dell'ONU, la Dichiarazione non \u00e8 vincolante per i membri dell'organizzazione mentre secondo altri i diritti e le libert\u00e0 in essa riconosciuti possiedono un valore giuridico autonomo nell'ambito della comunit\u00e0 internazionale e recepiti dalla maggior parte delle nazioni. Questo codice etico di importanza storica fondamentale \u00e8 stato il primo documento a sancire universalmente (cio\u00e8 in ogni parte del mondo) i diritti che spettano all'essere umano.\nLa Dichiarazione \u00e8 composta da un preambolo e da 30 articoli che sanciscono i diritti individuali, civili, politici, economici, sociali, culturali di ogni persona. I diritti dell'individuo vanno quindi suddivisi in due grandi aree: i diritti civili e politici e i diritti economici, sociali e culturali.\nLa Dichiarazione pu\u00f2 essere suddivisa in 7 argomenti:\nPaesi firmatari.\nLa Dichiarazione universale dei diritti umani venne votata dall'assemblea formata in quel momento da 58 paesi. "}
{"id": "1474478", "revid": "15756", "url": "https://it.wikipedia.org/wiki?curid=1474478", "title": "Pallone d'oro 1957", "text": "Il Pallone d'oro 1957, 2\u00aa edizione del premio calcistico istituito dalla rivista francese \"France Football\", fu vinto dall'argentino naturalizzato spagnolo Alfredo Di St\u00e9fano ().\nGiuria, sistema di voto ed esiti.\nIl premio venne assegnato da una giuria composta da 16 giornalisti, provenienti da Austria, Belgio, Cecoslovacchia, Francia, Germania Ovest, Grecia, Inghilterra, Italia, Jugoslavia, Paesi Bassi, Portogallo, Spagna, Svezia, Svizzera, Turchia e Ungheria.\nOgni componente del consesso doveva indicare i cinque migliori calciatori per l'anno solare 1957, mettendoli in ordine di merito. Al primo giocatore sarebbero stati assegnati 5 punti, al secondo 4 e cos\u00ec di seguito fino al quinto che avrebbe ricevuto 1 punto.\nIn questo modo avrebbero dovuto essere ripartiti 240 punti complessivi. Il massimo punteggio individuale sarebbe stato di 80, ottenibile nel caso in cui tutti i giurati avessero indicato lo stesso miglior giocatore dell'anno. In effetti, per\u00f2, vennero assegnati 241 punti, giacch\u00e9 uno dei votanti indic\u00f2 due giocatori pari merito al 5\u00ba posto.\nGli esiti della votazione, che premiava Alfredo Di Stefano, fu pubblicato sul numero 613 di France Football, in edicola dal 17 dicembre 1957."}
{"id": "1474479", "revid": "599013", "url": "https://it.wikipedia.org/wiki?curid=1474479", "title": "Callejas", "text": "Il termine Callejas \u00e8 un cognome ispano-americano molto diffuso:"}
{"id": "1474483", "revid": "9316", "url": "https://it.wikipedia.org/wiki?curid=1474483", "title": "La Union (La Uni\u00f3n)", "text": ""}
{"id": "1474494", "revid": "729019", "url": "https://it.wikipedia.org/wiki?curid=1474494", "title": "Ferrovia Dittaino-Leonforte", "text": "La ferrovia Dittaino\u2013Leonforte era una linea ferroviaria a cremagliera e a scartamento ridotto della Sicilia, gestita dalle Ferrovie dello Stato, che collegava la stazione di Dittaino, posta sulla linea Palermo\u2013Catania, ai centri abitati di Assoro e Leonforte. Secondo le intenzioni dei progettisti, la linea avrebbe poi dovuto raggiungere anche Nicosia e la tratta di circa 24 chilometri verso questa localit\u00e0 venne costruita ma mai aperta al traffico, per poi giungere a Mistretta e Santo Stefano di Camastra affiancandosi alla ferrovia Messina-Palermo\nStoria.\nLa ferrovia venne progettata allo scopo di permettere lo spostamento dei minatori pendolari che dalle varie localit\u00e0 si dovevano recare al lavoro nelle varie miniere di zolfo disseminate nel territorio dei comuni circostanti della provincia di Enna. Partiva quindi dalla stazione di Assoro, oggi stazione di Dittaino, ove era possibile la coincidenza con i treni per i bacini minerari zolfiferi di Valguarnera, Grottacalda e Floristella, con la ferrovia Palermo-Catania ed anche con la Tranvia Raddusa-Miniere di Sant'Agostino che nell'ambito di quel fervore di sviluppo industriale minerario che aveva attirato nell'isola vari e importanti investitori europei era stata costruita da Robert Trewhella per il trasporto dei minatori nelle sue miniere di Sant'Agostino (che si trovavano nell'area tra Assoro e Raddusa).\nFu per\u00f2 solo nel 1902, a seguito delle conclusioni di un'apposita Regia Commissione e di una legge varata nel corso dell'anno che venne definita la modalit\u00e0 di costruzione e di finanziamento delle linee interne siciliane che per\u00f2 dovevano essere costruite in economia e a scartamento ridotto.\nI lavori di costruzione per\u00f2 non partirono se non dopo la costituzione delle Ferrovie dello Stato e il loro subentro nel 1906 alla Rete Sicula. La costruzione tuttavia procedette molto a rilento, anche a causa della prima guerra mondiale che distolse fondi e manodopera da molte delle costruzioni di pubblica utilit\u00e0, e i lavori si conclusero solo con l'attivazione dell'ultimo tratto fino a Leonforte il 30 settembre del 1923.\nLa tratta ferroviaria doveva proseguire, nelle intenzioni fino a Nicosia ma nonostante fossero stati realizzati tutti i manufatti e il tracciato non vennero mai attivati.\nIl D.M. 16 gennaio 1959, n. 3041 dispose la chiusura della linea all'esercizio che venne attuata il 20 dello stesso mese; al suo posto venne attivato un autoservizio sostitutivo viaggiatori delle stesse Ferrovie dello Stato. La linea venne soppressa con D.P.R. 11 dicembre 1961 n. 1504.\nDopo un lungo abbandono la Regione Siciliana ha approntato un progetto di recupero del tracciato come pista ciclabile.\nDate di inaugurazione delle tratte.\nPer il servizio sulla linea vennero costruite le locomotive a vapore del gruppo R.370.\nCaratteristiche.\nLa ferrovia aveva origine dal piazzale esterno della Stazione di Dittaino della linea ferroviaria Catania-Palermo, che all'inizio aveva il nome di stazione di Assoro e lo cambi\u00f2 proprio dopo l'entrata in funzione della linea e quindi della stazione vera e propria di Assoro. A Dittaino, 255 metri s.l.m., era steso il fascio dei binari tronchi che accoglievano i carri merci le carrozze viaggiatori e i treni a vapore. Il binario di partenza era privo di marciapiedi e di pensilina ed era posto sul lato ovest del fabbricato di stazione.\nLa linea correva inizialmente parallela alla linea per Palermo prendendo quota e poco dopo con una curva la scavalvava portandosi a destra ed iniziando subito a salire con curve e controcurve sulle propaggini collinari. Presto iniziava il tratto a cremagliera, del tipo \"Strub\", con ascesa del 75 per mille, che permetteva una velocit\u00e0 massima di 12\u00a0km/h.\nLa linea faceva fermata in una localit\u00e0 di campagna detta \"Cavalcatore\" poi raggiungeva, dopo un percorso panoramico con tornanti, ponti e gallerie, la stazione di Assoro e dopo aver superato i 690\u00a0m di altezza al casello Spiga, terminava la sua corsa a Leonforte a 650\u00a0m. s.l.m.; il tutto in poco meno di 10\u00a0km di percorso.\nLa linea era armata con rotaie da 27\u00a0kg/m montate su traverse di legno distanti 0,82\u00a0m l'una dall'altra. Nei tratti a cremagliera questa, del tipo Strub da 44\u00a0kg/m, era montata al centro del binario fissata alle stesse traverse montate a distanza inferiore. Tale tipo di costruzione, molto in economia, permetteva solo basse velocit\u00e0 di linea non superiori a 30\u00a0km/h per i treni a vapore nei pochi tratti ad aderenza naturale. Non venne mai fatto alcun ammodernamento degli impianti fino alla chiusura.\nPercorso, stazioni e fermate.\nAllo stato attuale l'unico tratto esistente \u00e8 quello tra Assoro e Leonforte, dove sono presenti le gallerie e i ponti. Oggi questo tratto \u00e8 dismesso e senza binari, utilizzato come trazzera di campagna ma anche come percorso ciclabile seppur privo di segnaletica e di messa in sicurezza.\nRotabili.\nIl parco mezzi di trazione era costituito da"}
{"id": "1474497", "revid": "110157", "url": "https://it.wikipedia.org/wiki?curid=1474497", "title": "Pallone d'oro 1958", "text": "L\u2019edizione 1958 del Pallone d'oro, 3\u00aa edizione del premio calcistico istituito dalla rivista francese \"France Football\", fu vinta dal francese Raymond Kopa ().\nI giurati che votarono furono 16, provenienti da Austria, Belgio, Bulgaria, Cecoslovacchia, Francia, Germania Ovest, Grecia, Inghilterra, Italia, Paesi Bassi, Polonia, Portogallo, Spagna, Svizzera e Ungheria."}
{"id": "1474498", "revid": "2045688", "url": "https://it.wikipedia.org/wiki?curid=1474498", "title": "Paul Keating", "text": "Dal 1983, anno del ritorno dei laburisti al governo, sino al 1991 Keating \u00e8 stato uno stimato ministro del Tesoro. Il suo capolavoro politico \u00e8 stata la vittoria nelle elezioni federali del 1993, impresa ritenuta impossibile. Ma, complice una recessione economica, nel 1996 Keating fu sconfitto dal Liberale John Howard.\nGli inizi.\nKeating \u00e8 cresciuto a Bankstown, nel Nuovo Galles del Sud, un sobborgo operaio di Sydney. Di origine cattolico Irlandese, egli era uno dei quattro figli di Matthew Keating, un operaio che lavorava in una fabbrica di caldaie e un rappresentante sindacale.\nKeating ha studiato alla scuola cattolica. All'et\u00e0 di 15 anni Keating lasci\u00f2 il College De La Salle a Bankstown e si \u00e8 impiegato come ricercatore nel sindacato. Egli si \u00e8 iscritto nel partito laburista e nel 1966 \u00e8 stato eletto Presidente del movimento giovanile del partito laburista del Nuovo Galles del Sud.\nKeating \u00e8 riuscito a sfruttare la nuova carica per incontrare le principali teste d'uovo del partito come Laurie Brereton, Graham Richardson e Bob Carr, ed \u00e8 divenuto amico dell'ex premier del Nuovo Galles del Sud Jack Lang, il quale all'epoca aveva novanta anni. Usando i suoi contatti Keating nel 1969 \u00e8 riuscito a farsi eleggere al parlamento federale.\nKeating \u00e8 uno dei parlamentari di secondo piano del governo laburista di Whitlam, ma nel 1975 ottiene il Ministero per l'Australia del Nord, diventando uno dei pi\u00f9 giovani ministri della storia. Dopo la sconfitta elettorale del 1975 Keating diventa un capogruppo dell'opposizione, e nel 1981 conquista la presidenza dei laburisti del Nuovo Galles del Sud e la leadership dell'ala destra del partito. Keatin \u00e8 stato un oratore energico e aggressivo. Nel 1982 quando Bob Hawke tenta di conquistare la guida del partito, egli decide di sostenere Bill Hayden, sperando di succedergli, ma alla fine accetta la leadership di Hawke.\nNel 1975 Keating sposa Annita van Iersel, un'assistente di volo olandese dell'Alitalia, dalla quale si separer\u00e0 nel 1998. I Keating hanno quattro figli.\nLa Riforma del Tesoro.\nQuando Hawke vince le elezioni del 1983, Keating ottiene il portafoglio del Tesoro, succedendo al liberale John Howard, in un momento delicato per l'economia australiana afflitta da un'inflazione che nel settembre 1982 ha toccato il picco del 12.5%.\nIl governo Hawke/Keating \u00e8 riuscito ad attuare una politica economica e monetaria oculata e prudente, riuscendo a portare il tasso di inflazione sotto al 10%.\nKeating \u00e8 stato criticato per i tassi di interesse troppo alti mentre lui ha criticato il suo predecessore per il pesante deficit di bilancio.\nDopo una partenza difficile, Keating ha guidato la politica economica con un misto di razionalit\u00e0 e spregiudicatezza cercando di attuare la cosiddetta terza via. Il governo laburista ha dato il via alla libera fluttuazione del dollaro Australiano, ha ridotto le tariffe doganali e ha privatizzato la compagnia aerea di bandiera Qantas e la banca centrale, liberalizzando il sistema bancario.\nIl sodalizio Hawke-Keating \u00e8 stata granitica durante il primo governo Hawke a dispetto dei caratteri contrastanti. Hawke si era laureato mentre keating aveva lasciato gli studi, Hawke si appassionava alle corse di cavalli, alle donne e a tutte le forme di sport mentre Keating preferiva l'architettura e la musica classica ed era un collezionista di orologi antichi; Hawke era un populista acchiappa-consensi mentre Keating era abile e molto aggressivo nei dibattiti, Hawke era un tiepito Protestante mentre Keating era un cattolico praticante. Dopo le elezioni del 1987 Keating comincia a tentare di rimpiazzare Hawke come premier. A dargli una mano paradossalmente sar\u00e0 la recessione del 1990.\nLa lotta per la leadership.\nNel 1988 Hawke, messo sotto pressione da Keating firm\u00f2 un accordo segreto in virt\u00f9 del quale si sarebbe dovuto dimettere dopo le elezioni del 1990. Dopo aver vinto le elezioni Hawke rinnego l'accordo apparendo sleale.\nNel giugno del 1991 Keating si dimise da ministro e si candid\u00f2 alla guida del partito e del governo venendo sconfitto da Hawke.\nMa il 20 dicembre dello stesso anno, a causa di alcune difficolt\u00e0 mostrate dai laburisti nei sondaggi, Hawke viene sconfitto da Keating che diventa il nuovo premier e capo del partito laburista.\nPrimo Ministro 1991-1996.\nA dispetto delle previsioni di molti commentatori politici, che prevedevano una netta vittoria liberale, le elezioni del 1993 vengono vinte dai laburisti Keating. I laburisti erano al governo da dieci anni, la pace sociale era in pericolo, e diversi elettori percepivano Keating come un premier arrogante. Ma Keating con una campagna elettorale particolarmente aggressiva che ha fatto leva sul calo del 15% della disoccupazione riesce a sconfiggere l'opposizione liberale.\nL'agenda del governo laburista includeva la trasformazione dell'Australia in una repubblica, cosa che non gli riuscir\u00e0, la riconciliazione con la popolazione aborigena e l'instaurazione di stretti legami con i paesi dell'estremo oriente.\nNel 1993 Keating lancia il Republican Advisory Committee, un comitato composto da accademici, politici e membri del Movimento Repubblicano Australiano che aveva il compito di formulare uno studio sulle possibilit\u00e0 costituzionali per l'Australia di diventare una repubblica. Nel 1996 Keating lanci\u00f2 l'idea di un Referendum costituzionale per trasformare l'Australia in Repubblica.\nKeating cerca di attuare il suo programma fondando l'ANTA, legiferando contro le discriminazioni sessuali. Il governo laburista vara una legge che riconosce i diritti degli aborigeni e applica una storica sentenza della Corte Suprema Australiana. Keating ha anche un nruolo di primo piano nella fondazione dell'APEC, il foro della cooperazione economica dei paesi asiatici e del pacifico, ed inizia ad organizzare incontri annuali con i vari leader.\nPer la sua amicizia con il Presidente indonesiano Suharto, Paul Keating \u00e8 stato duramente criticato da varie organizzazioni sostenitrici dei diritti umani e dal premio nobel per la pace e leader di Timor Est Jos\u00e9 Ramos Horta.\nLa sconfitta.\nDopo la sconfitta del 1993 l'opposizione liberale ha eletto alla sua guida prima Alexander Downer e poi, nel 1995, il futuro premier John Howard. I sondaggi mostrano che Howard gode del favore popolare e la sconfitta elettorale nelle elezioni suppletive del 1995 sono per Keating un chiaro segnale di allarme.\nSfruttando il serpeggiare di un certo malcontento per la recessione economica, Howard attacca Keating per la sua politica sull'immigrazione asiatica e promette un taglio alla pressione fiscale e ai servizi, ivi compresi quelli legati all'assistenza sanitaria. Howard chiede anche la riforma del sistema di relazioni industriali e dei diritti dei lavoratori all'epoca vigente.\nHoward in tal modo cerca ed ottiene il favore dei piccoli commercianti e di altri settori della comunit\u00e0. Tutti questi fattori determinano, dopo tredici anni, la sconfitta del governo laburista nelle elezioni del 1996. Keating per reazione dopo un mese si dimette dalla carica di parlamentare.\nLontano dalla politica.\nDopo le sue dimissione Keating ottiene la direzione di diverse compagnie.\nAttualmente egli \u00e8 professore non di ruolo di politica pubblica all'Universit\u00e0 del Nuovo Galles del Sud ed ha ottenuto la laurea honoris causa in legge alla Keio University di Tokio, alla National University di Singapore e all'Universit\u00e0 del Nuovo Galles del Sud.\nKeating \u00e8 anche presidente della Carnegie, Wylie &amp; Company \u2013 una banca d'affari di Sydney.\nKeating non ha mai smesso di criticare duramente il suo successore John Howard, descrivendolo tra l'altro come un uomo antidiluviano che sembra uscito dal diciannovesimo secolo, per la visione \u201coscurantista\u201d dei diritti delle persone e per il suo nazionalismo. Il livore nutrito da Keating per Howard si \u00e8 spinto sino a paragonare quest'ultimo a Adolf Hitler, apparendo al mondo politico irragionevole e assurdo. Naturalmente Keating si \u00e8 rallegrato per i risultati delle elezioni del 24 novembre 2007 che hanno visto la sconfitta, dopo undici anni, di Howard e il ritorno dei laburisti."}
{"id": "1474506", "revid": "287204", "url": "https://it.wikipedia.org/wiki?curid=1474506", "title": "Lo Hobbit Annotato", "text": ""}
{"id": "1474508", "revid": "120966291", "url": "https://it.wikipedia.org/wiki?curid=1474508", "title": "Pallone d'oro 1959", "text": "L\u2019edizione 1959 del Pallone d'oro, 4\u00aa edizione del premio calcistico istituito dalla rivista francese \"France Football\", fu vinta dall'argentino naturalizzato spagnolo Alfredo Di St\u00e9fano ().\nI giurati che votarono furono 20, provenienti da Austria, Belgio, Bulgaria, Cecoslovacchia, Francia, Germania Ovest, Grecia, Inghilterra, Italia, Jugoslavia, Paesi Bassi, Polonia, Portogallo, Romania, Spagna, Svezia, Svizzera, Turchia, Ungheria e Unione Sovietica."}
{"id": "1474514", "revid": "181699", "url": "https://it.wikipedia.org/wiki?curid=1474514", "title": "Iudex peritus peritorum", "text": "Iudex peritus peritorum \u00e8 un brocardo latino che significa \"Il giudice \u00e8 il perito dei periti\". Il giudice, infatti, non \u00e8 vincolato al risultato della perizia potendo discostarsi o disattendere del tutto le conclusioni cui \u00e8 giunto il perito. In questo caso deve dare una motivazione adeguata della sua scelta (cfr. Cass., sez. IV, 13 dicembre 2010). Il giudice, inoltre, pu\u00f2 aderire alle conclusioni cui \u00e8 giunto un consulente di parte oppure pu\u00f2 nominare un nuovo perito (cfr. Cass., sez. I, 8 maggio 2003). "}
{"id": "1474515", "revid": "767487", "url": "https://it.wikipedia.org/wiki?curid=1474515", "title": "Agne Simonsson", "text": "Carriera.\nCon la nazionale svedese totalizz\u00f2 51 presenze e 27 gol e disput\u00f2 il , competizione in cui segn\u00f2 4 reti e fu finalista perdente. A livello di club milit\u00f2 nelle file di \u00d6rgryte, and Real Sociedad.\nVinse la Svenska Dagbladet Gold Medal nel 1959 e si piazz\u00f2 quinto nella classifica del Pallone d'oro 1959."}
{"id": "1474516", "revid": "92843", "url": "https://it.wikipedia.org/wiki?curid=1474516", "title": "Popolo delle Libert\u00e0", "text": ""}
{"id": "1474522", "revid": "1924342", "url": "https://it.wikipedia.org/wiki?curid=1474522", "title": "Magdolna R\u00fazsa", "text": "Nel 2006 si \u00e8 aggiudicata il concorso canoro Megaszt\u00e1r, versione ungherese del Pop Idol. Nel 2007 ha partecipato all'Eurovision Song Contest tenutosi ad Helsinki con la canzone \"Unsubstantial Blues\", terminando in 9\u00aa posizione con 128 punti.\nBiografia e inizi.\nR\u00fazsa Magdi \u00e8 nata il 28 novembre nella citt\u00e0 di Vrbas, in Vojvodina. Ha frequentato le elementari nella sua cittadina, Mali I\u0111o\u0161 (\"Kishegyes\" in ungherese, popolata principalmente da magiari). Ha poi frequentato un corso di formazione per diventare ostetrica. Dopo un tirocinio di sei mesi ha ottenuto l'abilitazione.\nFin da bambina Magdi coltiva la passione per il canto. La sua prima esibizione degna di nota risale al 2004, quando partecip\u00f2 vincendo a un concorso di musica pop nella citt\u00e0 serba di Senta. Sempre nello stesso periodo costitu\u00ec una band amatoriale, i \"Madness\".\nNel 2005 ha partecipato alla terza stagione del \"talent show\" ungherese \"Megaszt\u00e1r\", trasmesso da Tv2, di cui \u00e8 stata vincitrice nel 2006. Sul mercato musicale ungherese furono lanciati due album di Magdi: A d\u00f6nt\u0151kben elhangzott dalok (it. \"Le canzoni in finale\"), pubblicato il 28 novembre 2006, e il primo disco di inediti, \u00d6rd\u00f6gi angyal (it. \"Angelo diabolico\").\nIl grande successo.\nPer tutto il 2007 si \u00e8 esibita in concerto. Ha rappresentato l'Ungheria all'Eurovision Song Contest 2007 con il brano \"Apr\u00f3cska blues\", nella sua versione in inglese \"Unsubstantial Blues\", una canzone ispirata da una vecchia canzone della cantante Kati Kov\u00e1cs, \"V\u00e1rlak\". Magdi arriv\u00f2 nona nella graduatoria finale. Il 30 giugno si tenne il concerto principale del suo tour ungherese, a Budapest, il Kapcsolat koncert, da cui furono realizzati un album live e un DVD. Nello stesso periodo si trasfer\u00ec nella capitale ungherese.\nIl 5 novembre 2008 fu pubblicato il suo secondo album di studio, Ir\u00e1nyt\u0171, (it. \"Bussola\"), certificato disco d'oro in Ungheria.\nIl 17 settembre 2009 ha ottenuto la cittadinanza ungherese.\nNel 2010 fu pubblicato il brano \"G\u00e1briel\", cover del brano \"Gabrijel\" della cantante croata Doris Dragovi\u0107, caratterizzata anche nella versione in ungherese da una musicalit\u00e0 tipicamente jugoslava e da un accompagnamento di chitarre balcaniche. Il brano fu un grande successo in Ungheria.\nDal 16 novembre 2011 inizi\u00f2 al Teatro di Pest il residency show \"Magdal\u00e9na R\u00fazsa\", terminato nel dicembre 2013, a cui hanno assistito oltre 40.000 spettatori.\nL'11 novembre 2012 fu pubblicato il suo terzo album di studio, \"Tizenegy\" (it. \"Undici\"), che nel marzo 2013 ottenne il disco di platino.\nNel febbraio 2013 ha partecipato in qualit\u00e0 di giurata al programma televisivo \"A Dal\" (it. \"La canzone\") per selezionare il brano in rappresentanza dell'Ungheria all'Eurofestival al fianco, tra gli altri, di Kati Kov\u00e1cs.\nIl 28 novembre 2014 usc\u00ec l'album live \"Dalok h\u00farokra \u00e9s f\u00fav\u00f3sokra\" (it. \"Canzoni per fiati e corde\"). Un doppio CD e DVD fu estratto dal concerto di Magdi al Palazzo delle Arti di Budapest tenutosi nel 2013.\nIl 26 e 27 febbraio 2016 ha tenuto un doppio concerto alla Budapest Sports Arena per festeggiare i suoi primi dieci anni di carriera.\nIl 25 novembre 2016 sono stati pubblicati il CD e DVD del concerto-anniversario all'Ar\u00e9na di Budpest, congiuntamente al quarto album di studio della popstar, \"\u00c9rj hozz\u00e1m\" (\"Toccami\"), contenente i singoli precedentemente pubblicati, \"\u00c1prilis\", \"Tej\u00fat\" e la title-track, e altre otto canzoni."}
{"id": "1474531", "revid": "181699", "url": "https://it.wikipedia.org/wiki?curid=1474531", "title": "Perito in sua materia credendum est", "text": "La locuzione latina peritus in sua materia credendum est, letteralmente significa \"Al perito, nella sua competenza, si deve credere\". Propriamente in ambito processuale indica l'oggettiva necessit\u00e0 che lo stesso giudice ha nel trarre considerazioni da elementi che derivano da ambiti a lui non competenti, come appunto campi specialistici delle scienze. In questi casi il giudice dovr\u00e0 vagliare ci\u00f2 che gli viene da tali perizie nel corso dell'iter processuale."}
{"id": "1474532", "revid": "834", "url": "https://it.wikipedia.org/wiki?curid=1474532", "title": "Every Kinda rap", "text": ""}
{"id": "1474534", "revid": "14691", "url": "https://it.wikipedia.org/wiki?curid=1474534", "title": "Campionato Italiano di Dama", "text": ""}
{"id": "1474536", "revid": "287204", "url": "https://it.wikipedia.org/wiki?curid=1474536", "title": "Il ritorno", "text": ""}
{"id": "1474537", "revid": "16758", "url": "https://it.wikipedia.org/wiki?curid=1474537", "title": "Atlantic Coast Hockey League", "text": "L'Atlantic Coast Hockey League era una lega minore dell'hockey su ghiaccio nordamericano che oper\u00f2 fra il 1981 ed il 1987. Nel 1988 la lega, con alcune squadre provenienti dall'All-American Hockey League, si trasform\u00f2 nell'East Coast Hockey League.\nNel 2002 un'altra organizzazione prese il nome dell'ACHL. La lega oper\u00f2 un solo anno e alla fine di questo si divise in due: alcune squadre crearono la South East Hockey League, altre la World Hockey Association 2. Le due si riunirono nel 2004-05 nella Southern Professional Hockey League."}
{"id": "1474538", "revid": "729019", "url": "https://it.wikipedia.org/wiki?curid=1474538", "title": "Ranger 6", "text": "Ranger 6 fu una sonda appartenente alla terza generazione del Programma Ranger destinata a raggiungere la Luna, fotografarla e compiere alcuni studi scientifici prima di impattare al suolo.\nLa sonda.\nIl veicolo era composto da una base esagonale di 1,5 metri di diametro, che ospitava il sistema di propulsione e le batterie elettriche, e da una torre tronco-conica che conteneva le videocamere. Possedeva due pannelli solari con un'apertura totale di 4,6 m ed un'antenna parabolica ad alto guadagno montata tramite cerniere ad un angolo della base, lontana dai pannelli solari. In cima al veicolo si trovava un'antenna quasi omnidirezionale a basso guadagno, che portava l'altezza complessiva della sonda a 3,6 m.\nRanger 6 ospitava ben 6 videocamere vidicom di cui 2 grandangoli. Le videocamere erano raggruppate in due canali separati, ognuno indipendente dall'altro, in modo da garantire una buona probabilit\u00e0 di funzionamento.\nPer la navigazione disponeva di un motore a razzo che utilizzava come carburante idrazina, l'assetto era controllato tramite 12 razzi ad azoto coadiuvati da 3 giroscopi, 4 sensori solari primari, 2 sensori solari secondari e un sensore terrestre. L'elergia elettrica veniva fornita da 9.792 celle solari che erogavano 200 watt di potenza. Inoltre due batterie da 1.200 wattora ad Argento - Zinco erogavano 26,5 volt, per un'autonomia di 9 ore, garantivano le comunicazioni con la Terra. Altre due batterie da 1.000 wattora ad Argento - Zinco alimentavano il resto della sonda.\nLe comunicazioni avvenivano tramite le due antenne e vari trasmettitori tra cui due a 60 watt assegnato alla trasmissione dei dati televisivi, uno a 959.52 MHz e l'altro a 960.05 MHz, pi\u00f9 un transponder di 3 watt alla frequenza di 960.58 MHz.\nIl Ranger 6 fu completamente sterilizzato per non contaminare la Luna.\nLa missione.\nIl Ranger 6 fu lanciato il 30 gennaio del 1964 alle 15:49:00 UTC tramite il razzo vettore Atlas-Agena. La sonda riusc\u00ec a lasciare l'orbita bassa terrestre ed inizi\u00f2 il suo viaggio verso la Luna. Fu necessaria una correzione di rotta a met\u00e0 del viaggio, effettuata con successo dal comando a terra.\nIl 2 febbraio del 1964, dopo 65,5 ore di volo, Ranger 6 impattava la Luna a est del Mare della Tranquillit\u00e0. L'orientamento della sonda fu corretto durante la discesa, ma a Terra non giunse mai alcun segnale video n\u00e9 immagine. Probabilmente, la causa del guasto fu un corto circuito avvenuto nel sistema di alimentazione video quando questo fu inavvertitamente acceso 2 minuti dopo il lancio, proprio mentre si separava il booster del razzo vettore.\nLa missione si pu\u00f2 definire un mezzo successo, visto che il volo del Ranger 6, prima sonda della terza generazione, avvenne senza intoppi."}
{"id": "1474540", "revid": "161374", "url": "https://it.wikipedia.org/wiki?curid=1474540", "title": "Famiglia Quarrel Drengot", "text": ""}
{"id": "1474543", "revid": "114958496", "url": "https://it.wikipedia.org/wiki?curid=1474543", "title": "Aneiaculazione", "text": "L'aneiaculazione \u00e8 l'impossibilit\u00e0 patologica di eiaculare di un maschio, con (\"orgasmica\") o senza (\"anorgasmica\") orgasmo.\nPu\u00f2 dipendere da una o pi\u00f9 fra numerose cause, fra cui, in ordine di frequenza:\nL'aneiaculazione, specialmente nella variante \"orgasmica\", \u00e8 di solito indistinguibile dalla eiaculazione retrograda senza un esame delle urine che escluda quest'ultima, rilevando l'assenza di spermatozoi nell'urina.\nSpesso si riscontrano sempre pi\u00f9 casi isolati di questa patologia, senza nessun tipo di preavviso o condizione particolare dell'uomo."}
{"id": "1474552", "revid": "767487", "url": "https://it.wikipedia.org/wiki?curid=1474552", "title": "Hanna Pakarinen", "text": "\u00c8 una cantante pop, vincitrice della prima edizione della versione finlandese degli Idol nel 2004.\nNel 2007 ha rappresentato la Finlandia all'Eurofestival con la canzone \"Leave Me Alone\", ricevendo 53 punti e terminando in 17\u00aa posizione."}
{"id": "1474554", "revid": "1924342", "url": "https://it.wikipedia.org/wiki?curid=1474554", "title": "Ve\u010dernji list", "text": "Il Ve\u010dernji list (in it.: Foglio della sera) \u00e8 un quotidiano croato pubblicato dalla societ\u00e0 zagabrese \"Ve\u010dernji list d.d.\".\nIl suo predecessore (\"Ve\u010dernji Vjesnik\", ossia Messaggero della Sera) apparve per la prima volta il 3 giugno 1957 a Zagabria, con 24 pagine. Ma presto (1959) si un\u00ec al \"Narodni list\" (Il Foglio del Popolo) per formare l'odierno Ve\u010dernji list.\nIl Ve\u010dernji tenne fede alla sua reputazione anche dopo il 1990, durante il duro periodo di guerra. Nonostante ci\u00f2, il leader dello HDZ Franjo Tu\u0111man espresse un forte interesse a estendere il suo controllo sul quotidiano, attraverso la campagna di privatizzazioni. Ivi\u0107 Pa\u0161ali\u0107, uno degli uomini pi\u00f9 vicini a Tu\u0111man, prese parte a questo processo, che port\u00f2 il giornale a sostenere le posizioni nazionaliste e filobelliche del presidente croato. Nonostante la poca trasparenza del processo, nelle indagini ufficiali non fu scoperto alcun atto illegale.\nPer il Ve\u010dernji, pi\u00f9 dannosa di questo processo fu la nascita nell'aprile 1998 dell\"'Jutarnji list\" (Il Foglio del Mattino), quotidiano rivale. Il Ve\u010dernji perse l'egemonia nel mercato croato dell'informazione. Ma nel 2000 esso venne acquistato dalla \"Styria Medien AG\", gruppo finanziario austriaco con sede nelle Isole Vergini. Sotto la nuova direzione, il giornale, di stampo conservatore, cominci\u00f2 a prendere una posizione pi\u00f9 critica verso l'establishment del governo, in special modo da quando Ivo Sanader divenne primo ministro. Questo approccio polemico restitu\u00ec al Ve\u010dernji il consenso perduto.\nLa promozione di Miljenko Manjkas a redattore capo del giornale ed alcuni testi dal tono fortemente anticomunista fecero sospettare a molti la possibilit\u00e0 che dietro al giornale ci fosse Ivi\u0107 Pa\u0161ali\u0107, rivale di Sanader. Secondo un articolo dell\"'Jutarnji list\", Sanader avrebbe minacciato la dirigenza della Styria AG con un'indagine sulla privatizzazione del giornale.\nSecondo un sondaggio del 2001 il Ve\u010dernji list \u00e8 il quotidiano nazionale croato pi\u00f9 letto.\nNel 2006 ha conquistato il terzo posto nel concorso \"Ifra Cross Media Award 2006\".\nDal 2012 \u00e8 venduto in quattro versioni: quella di Zagabria, quella per il resto del paese, quella della Federazione di Bosnia ed Erzegovina e quella internazionale."}
{"id": "1474556", "revid": "767487", "url": "https://it.wikipedia.org/wiki?curid=1474556", "title": "Kid il monello del West", "text": "Kid il monello del West \u00e8 un film del 1973 diretto da Tonino Ricci con lo pseudonimo di Tony Good.\nTrama.\nUn ragazzino dotato di grande immaginazione ascolta per caso la conversazione di alcuni malviventi che vogliono rapinare una banca. Decide di prevenirli e di portare a termine la rapina alla banca con una banda di ragazzini. Quando i fuorilegge cercano di impossessarci del loro bottino, lui crea una trappola per loro con l'aiuto dello sceriffo."}
{"id": "1474560", "revid": "842", "url": "https://it.wikipedia.org/wiki?curid=1474560", "title": "PS3", "text": ""}
{"id": "1474562", "revid": "767487", "url": "https://it.wikipedia.org/wiki?curid=1474562", "title": "La banda J. &amp; S. - Cronaca criminale del Far West", "text": "La banda J. &amp; S. - Cronaca criminale del Far West \u00e8 un film del 1972 diretto da Sergio Corbucci.\nTrama.\nJed Trigado, stravagante bandito messicano che ruba solo ai ricchi, fa coppia con la bella Sonny. Insieme diventano famosi, ma la gelosia turba i loro rapporti."}
{"id": "1474568", "revid": "5456", "url": "https://it.wikipedia.org/wiki?curid=1474568", "title": "ACHL", "text": ""}
{"id": "1474575", "revid": "287204", "url": "https://it.wikipedia.org/wiki?curid=1474575", "title": "Jacksonville Barracudas", "text": "I Jacksonville Barracudas sono una squadra della Southern Professional Hockey League con sede a Jacksonville, Florida. I Barracudas giocano la stagione 2007-08 al Jacksonville Ice.\nLa storia dei Barracudas inizia nel 2002 al Jacksonville Coliseum nell'Atlantic Coast Hockey League, che termin\u00f2 alla fine della stagione 2002-03. Nell'offseason 2003 cambiarono molti impianti e leghe: il Coliseum fu demolito e rimpiazzato dalla Jacksonville Veterans Memorial Arena da 15000 posti, e fu fondata la World Hockey Association 2.\nLa WHA2 dur\u00f2 un solo anno, in cui i Barracudas vinsero sia il titolo della regular season che il campionato: il 16 aprile 2004 i Barracudas si laurearono campioni battendo i Macon Trax conquistando il primo titolo professionistico nell'hockey per la citt\u00e0 di Jacksonville.\nA questo punto la WHA2 fall\u00ec e i Barracudas passarono alla Southern Professional Hockey League per il 2004-05, arrivando alle semifinali. Nel 2005-06 arrivarono in fondo alla classifica, ma nel 2006-07 migliorarono finendo sesti con un record 25-24-7.\nIl 4 aprile 2007 i Barracudas sconfissero i Columbus Cottonmouths 3 partite a 1, qualificandosi per le SPHL Finals per la prima volta. Giocarono quindi contro i Fayetteville FireAntz, che conquistarono la SPHL President's Cup con 3 vittorie ad 1.\nL'attuale allenatore \u00e8 Rick Allain; fra il 2003 e il 2006 era stato Ron Duguay."}
{"id": "1474578", "revid": "248219", "url": "https://it.wikipedia.org/wiki?curid=1474578", "title": "Okenia elegans elegans", "text": ""}
{"id": "1474580", "revid": "729019", "url": "https://it.wikipedia.org/wiki?curid=1474580", "title": "Ranger 7", "text": "Ranger 7 fu una sonda appartenente alla terza generazione del Programma Ranger destinata a raggiungere la Luna, era simile a Ranger 6.\nLa sonda.\nIl veicolo era composto da una base esagonale di 1,5 metri di diametro, che ospitava il sistema di propulsione e le batterie elettriche, e da una torre tronco-conica che conteneva le videocamere. Possedeva due pannelli solari con un'apertura totale di 4,6 m ed un'antenna parabolica ad alto guadagno montata tramite cerniere ad un angolo della base, lontana dai pannelli solari. In cima al veicolo si trovava un'antenna quasi omnidirezionale a basso guadagno, che portava l'altezza complessiva della sonda a 3,6 m.\nRanger 7 ospitava ben 6 videocamere vidicom di cui 2 grandangoli. Le videocamere erano raggruppate in due canali separati, ognuno indipendente dall'altro, in modo da garantire una buona probabilit\u00e0 di funzionamento.\nPer la navigazione disponeva di un motore a razzo che utilizzava come carburante idrazina, l'assetto era controllato tramite 12 razzi ad azoto coadiuvati da 3 giroscopi, 4 sensori solari primari, 2 sensori solari secondari e un sensore terrestre. L'energia elettrica veniva fornita da 9.792 celle solari che erogavano 200 watt di potenza. Inoltre due batterie da 1.200 wattora ad Argento - Zinco erogavano 26,5 volt, per un'autonomia di 9 ore, garantivano le comunicazioni con la Terra. Altre due batterie da 1.000 wattora ad Argento - Zinco alimentavano il resto della sonda.\nLe comunicazioni avvenivano tramite le due antenne e vari trasmettitori tra cui due a 60 watt assegnato alla trasmissione dei dati televisivi, uno a 959.52 MHz e l'altro a 960.05 MHz, pi\u00f9 un transponder di 3 watt alla frequenza di 960.58 MHz.\nIl Ranger 7 fu completamente sterilizzato per non contaminare la Luna.\nLa missione.\nIl Ranger 7 fu lanciato il 28 luglio del 1964 alle 16:50:00 UTC tramite il razzo vettore Atlas-Agena. La sonda riusc\u00ec a lasciare l'orbita bassa terrestre ed inizi\u00f2 il suo viaggio verso la Luna. Dopo la separazione dall'Agena, furono dispiegati i pannelli solari e la sonda fu attivata. Il giorno successivo, 29 luglio, fu effettuata la correzione di rotta necessaria per l'incontro con la Luna.\nIl 31 luglio raggiungeva la Luna e venivano attivati i sistemi televisivi. La prima immagine fu presa alle 13:08:45 UT da 2110 km di altezza. In 17 minuti di volo, tanto era il tempo prima dell'inevitabile impatto, furono scattate ben 4.308 foto ad alta qualit\u00e0, l'ultima aveva una risoluzione di appena mezzo metro.\nRanger 7 impatt\u00f2 tra il Mare Nubium e l'Oceanus Procellarum, alle coordinate approssimative di 10,35\u00b0sud - 339,34\u00b0 est alle 13:25:48.82 UT alla velocit\u00e0 di 2,62 km/s. Il funzionamento della sonda fu eccellente."}
{"id": "1474581", "revid": "4", "url": "https://it.wikipedia.org/wiki?curid=1474581", "title": "Jean-Henri Anglebert", "text": ""}
{"id": "1474582", "revid": "15756", "url": "https://it.wikipedia.org/wiki?curid=1474582", "title": "Wolfgang Lukschy", "text": "Biografia.\nFu particolarmente conosciuto nell'ambiente western in quanto era il principale doppiatore di Gary Cooper e John Wayne. Attivo principalmente in Germania, ha interpretato inoltre lo sceriffo John Baxter nel film di Sergio Leone \"Per un pugno di dollari\"."}
{"id": "1474585", "revid": "12655415", "url": "https://it.wikipedia.org/wiki?curid=1474585", "title": "Toti dal Monte", "text": ""}
{"id": "1474592", "revid": "767487", "url": "https://it.wikipedia.org/wiki?curid=1474592", "title": "Il bianco, il giallo, il nero", "text": "Il bianco, il giallo, il nero \u00e8 un film del 1975 diretto da Sergio Corbucci con Giuliano Gemma, Tomas Milian e Eli Wallach. Si tratta di un film comico inserito nel filone degli Spaghetti Western, di cui ridicolizza vari aspetti, degli anni settanta ed anche una parodia del film \"Sole rosso\" di due anni prima.\nTrama.\nTre bizzarri personaggi si mettono sulle tracce del cavallino sacro, il pony \"Shimm\u00e8\", dono dell'Imperatore giapponese ai suoi sudditi emigrati nel West, ma rubato per ottenere un riscatto. I tre sono: il maldestro servo Sakura, con il sogno di diventare un samurai (\"Il Giallo\", nato dall'unione di uno statunitense con una \"giapposotta\", cio\u00e8 giapponese-mignotta), che aveva il compito di prendersi cura dell'animale e che quindi deve recuperarlo per non perdere il proprio onore; lo sceriffo Black Jack (\"Il Nero\"), famoso per il suo senso del dovere (dettato anche dal voler stare il meno possibile con la moglie petulante, personaggio che a sua volta apre la pellicola con un lungo monologo di rimprovero in cui vengono comicamente inseriti i titoli di svariati Spaghetti Western), che deve portare il riscatto ai rapitori; lo svizzero Blanc De Blanc (\"Il Bianco\"), piccolo delinquente (nato dall'unione di un italiano con una \"svizzerana\", neologismo affine a \"giapposotta\"...) che vuole impadronirsi dei soldi del riscatto.\nDopo numerose peripezie con fuorilegge, indiani, soldati e non solo, le cose non andranno come avevano previsto, ma il pony \"Shimm\u00e8\" sar\u00e0 salvo.\nProduzione.\nIl film \u00e8 stato prodotto dalla Filmel, dalla Mundial Film, e dalla Tritone Cinematografica. Le scene sono state girate a Madrid e a Roma.\nTagline.\nIl film ha le seguenti tagline:\nDistribuzione.\nLa pellicola \u00e8 stata distribuita in diversi paesi con date e titoli differenti:"}
{"id": "1474593", "revid": "767487", "url": "https://it.wikipedia.org/wiki?curid=1474593", "title": "Lake Wales", "text": "Lake Wales \u00e8 una citt\u00e0 degli Stati Uniti d'America, stato della Florida, Contea di Polk. Secondo lo United States Census Bureau aveva nel 2004 una popolazione di 11.802 abitanti.\nL'area attorno all'attuale citt\u00e0 venne studiata nel 1879 da Sidney Irving Wailes il quale modific\u00f2 il nome del lago sulle rive del quale sorge la citt\u00e0, fino ad allora conosciuto come \"Lago Watts\", in \"Lago Wailes\".\nLa citt\u00e0 venne fondata nel 1911-12 su progetto della societ\u00e0 \"Lake Wales Land Company\": la grafia del nome della citt\u00e0 venne modificata nell'attuale \"Wales\", sebbene il lago su cui sorge mantenga la grafia \"Wailes\"."}
{"id": "1474595", "revid": "1573940", "url": "https://it.wikipedia.org/wiki?curid=1474595", "title": "Okenia zoobotryon", "text": "Okenia zoobotryon () \u00e8 un mollusco nudibranchio della famiglia Goniodorididae.\nBiologia.\nSi nutre di briozoi delle specie \"Amathia convoluta\", \"Zoobotryon pellucidum\", \"Zoobotryon verticillatum\".\nDistribuzione e habitat.\nLa specie \u00e8 rinvenuta nell'Oceano Atlantico occidentale, al largo delle coste del Brasile e della Florida."}
{"id": "1474599", "revid": "1566286", "url": "https://it.wikipedia.org/wiki?curid=1474599", "title": "Jos\u00e9 Calvo", "text": "Biografia.\nJos\u00e9 Calvo era tra gli attori spagnoli pi\u00f9 apprezzati in Italia. Celebri sono infatti le sue apparizioni in commedie italiane degli anni cinquanta e anni sessanta. Ha inoltre interpretato il ruolo di Silvanito nel popolare western di Sergio Leone \"Per un pugno di dollari\" (1964), dopo il quale ha avuto parti anche nei film-parodia come \"Per mille dollari al giorno\" (1966) e \"Per pochi dollari ancora\" (1967). Nel 1968 ha lavorato con il Quartetto Cetra, interpretando in \"Non cantare, spara\" la parte del bandito messicano \"El Pobre\"."}
{"id": "1474600", "revid": "647919", "url": "https://it.wikipedia.org/wiki?curid=1474600", "title": "Deserto sardo", "text": ""}
{"id": "1474607", "revid": "124123", "url": "https://it.wikipedia.org/wiki?curid=1474607", "title": "K\u01d2ng Sh\u00e0ngr\u00e8n", "text": "Nato a Qufu (Shandong) e discendente di Confucio, intraprese la carriera di funzionario, che abbandon\u00f2 dopo il successo delle sue opere per dedicarsi interamente alla poesia e al teatro.\nLa sua opera pi\u00f9 famosa \u00e8 \"Il ventaglio dai fiori di pesco\" (\u6843\u82b1\u6247 - Pinyin: T\u00e1o Hu\u0101 Sh\u00e0n), un'opera che si inserisce nel genere chu\u00e1nq\u00ed, noto anche come \"racconto meraviglioso\", e che \u00e8 entrata a far parte del repertorio tradizionale delle compagnie K\u016bnq\u01d4.\nImpegnato nella trasmissione dei principi confuciani, K\u01d2ng Sh\u00e0ngr\u00e8n scrisse anche opere storiche, saggi teorici sul teatro e note interpretative della sua opera."}
{"id": "1474611", "revid": "287204", "url": "https://it.wikipedia.org/wiki?curid=1474611", "title": "Kong Shangren", "text": ""}
{"id": "1474614", "revid": "339392", "url": "https://it.wikipedia.org/wiki?curid=1474614", "title": "Charge-coupled device", "text": ""}
{"id": "1474616", "revid": "363629", "url": "https://it.wikipedia.org/wiki?curid=1474616", "title": "Iodocaptazione", "text": "La iodocaptazione \u00e8 un esame diagnostico che permette di distinguere le cause dell'insorgenza dell'ipertiroidismo.\nUtilizza isotopi di iodio come mezzo di contrasto per determinare le cause delle disfunzioni tiroidee.\nQuando la tiroide \u00e8 coinvolta in processi patologici che ne alterano la funzionalit\u00e0, prima di effettuare una qualsiasi terapia farmacologica \u00e8 necessario valutare la quantit\u00e0 di iodio che la tiroide \u00e8 in grado di assorbire. Per determinare tale valore, viene somministrato 131I (un isotopo radioattivo dello iodio) ed il risultato viene chiamato \"curva di captazione tiroidea\".\nLo studio di questa curva viene effettuato valutando i valori di radioattivit\u00e0 compresi fra la sesta e la ventiquattresima ora dopo la somministrazione dello iodio."}
{"id": "1474628", "revid": "1573940", "url": "https://it.wikipedia.org/wiki?curid=1474628", "title": "Okenia hallucigenia", "text": "Okenia hallucigenia \u00e8 un mollusco nudibranchio della famiglia Goniodorididae.\nIl nome deriva dal latino \"hallucinor\", cio\u00e8 farneticare, sognare, allucinare e dal greco \"\", \"ghen\u00eca\", cio\u00e8 che genera, che provoca.\nDistribuzione e habitat.\nRinvenuta al largo della coste del Queensland e del Nuovo Galles del Sud, in Australia."}
{"id": "1474636", "revid": "1788047", "url": "https://it.wikipedia.org/wiki?curid=1474636", "title": "Mairi", "text": "Mairi \u00e8 un comune del Brasile nello Stato di Bahia, parte della mesoregione del Centro-Norte Baiano e della microregione di Itaberaba."}
{"id": "1474639", "revid": "1788047", "url": "https://it.wikipedia.org/wiki?curid=1474639", "title": "Marac\u00e1s", "text": "Marac\u00e1s \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Jequi\u00e9."}
{"id": "1474646", "revid": "1788047", "url": "https://it.wikipedia.org/wiki?curid=1474646", "title": "Maragogipe", "text": "Maragogipe \u00e8 un comune del Brasile nello Stato di Bahia, parte della mesoregione Metropolitana de Salvador e della microregione di Santo Ant\u00f4nio de Jesus."}
{"id": "1474647", "revid": "647919", "url": "https://it.wikipedia.org/wiki?curid=1474647", "title": "Benedetto XVI", "text": ""}
{"id": "1474650", "revid": "1788047", "url": "https://it.wikipedia.org/wiki?curid=1474650", "title": "Mara\u00fa", "text": "Mara\u00fa \u00e8 un comune del Brasile nello Stato di Bahia, parte della mesoregione del Sul Baiano e della microregione di Valen\u00e7a."}
{"id": "1474655", "revid": "118994831", "url": "https://it.wikipedia.org/wiki?curid=1474655", "title": "Majorana", "text": ""}
{"id": "1474661", "revid": "433605", "url": "https://it.wikipedia.org/wiki?curid=1474661", "title": "Marcion\u00edlio Souza", "text": "Marcion\u00edlio Souza \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Jequi\u00e9."}
{"id": "1474663", "revid": "125444820", "url": "https://it.wikipedia.org/wiki?curid=1474663", "title": "Incursore", "text": "L'incursore \u00e8 un militare particolarmente addestrato, appartenente a forze speciali, in grado di paracadutarsi, di operare anche in ambiente montano o acquatico e utilizzato per azioni di commando. Per fregiarsi del titolo, nelle forze armate di molti paesi, occorre conseguire un apposito \"brevetto\" militare.\nIn Italia.\nIl brevetto.\nIn Italia per ottenere il brevetto militare di \"incursore\" si deve aver gi\u00e0 conseguito il brevetto di paracadutista militare alla Scuola Addestramento Paracadutisti di Pisa.\nIl brevetto militare da \"Incursore\" \u00e8 stato istituito con Decreto Ministeriale del 2 maggio 1984. Il conseguimento dello stesso comporta variazione matricolare del militare e, coniugato con l'appartenenza ad un reparto di Forze Speciali italiane, d\u00e0 diritto alla percezione mensile dell'indennit\u00e0 supplementare per Incursori (Legge 78/1983) che ammonta al 180% dell'indennit\u00e0 operativa di base, ed all'indennit\u00e0 per Forze Speciali che ammonta a 120 euro mensili lordi. . \nI corsi ordinari sono organizzati dall'Esercito Italiano (Base Addestramento Incursori (BAI) a Pisa), dalla Marina Militare (a Varignano presso la Scuola Incursori), dall'Aeronautica Militare (BIAM Basico Incursori AM, a Furbara) e dall\u2019Arma dei Carabinieri. Quello riservato a personale della Marina Militare \u00e8 della durata di un anno, in tre fasi addestrative e una fase finale.\nAddestramento.\nIl corso prevede formazione teorico-pratica sulla topografia, alle marce topografiche, all'apprendimento delle tecniche di orientamento e di navigazione terrestre; tecniche di mascheramento, mimetizzazione, movimento tattico, superamento ostacoli e mobilit\u00e0 verticale; addestramento anfibio. Addestramenti tecnici specifici sulle trasmissioni, sulle procedure di pronto soccorso e medicina tattica. \nOttenuto il brevetto, un incursore consegue poi un'ulteriore specializzazione:\nI reparti.\nIl termine incursori pu\u00f2 riferirsi agli appartenenti ai seguenti reparti speciali delle Forze armate italiane:\nGli incursori della Marina sono particolarmente addestrati in ambiente anfibio e subacqueo. Sono definiti invece \"Ranger\" gli appartenenti al 4\u00ba Reggimento alpini paracadutisti e \"Acquisitori\" gli effettivi del 185\u00ba Reggimento paracadutisti ricognizione acquisizione obiettivi \"Folgore\", reparti questi ultimi che dal 2018 sono stati elevati al rango di Forze Speciali."}
{"id": "1474666", "revid": "478814", "url": "https://it.wikipedia.org/wiki?curid=1474666", "title": "Mata de S\u00e3o Jo\u00e3o", "text": "Mata de S\u00e3o Jo\u00e3o \u00e8 un comune del Brasile nello Stato di Bahia, parte della mesoregione Metropolitana de Salvador e della microregione di Catu. Fa parte della Regione Metropolitana di Salvador dopo la ratifica del gennaio 2008.\nGeografia.\nIl centro citt\u00e0 si trova 61 km di strada a nord-nordest di Salvador de Bahia, capitale dello Stato di Bahia, e a circa 30 km in linea d'aria dal mare. Il territorio comunale ha una superficie di 633,2 km\u00b2 e per raggiungere da centro citt\u00e0 il distretto di Sauipe, che si trova sul mare, ci sono 87 km di strada."}
{"id": "1474670", "revid": "729019", "url": "https://it.wikipedia.org/wiki?curid=1474670", "title": "Tell Me Where It Hurts", "text": "Tell Me Where It Hurts \u00e8 un singolo dei Garbage, pubblicato a livello mondiale dalla A&amp;E Record. Il brano \u00e8 stato scritto dai Garbage, alla fine della loro separazione momentanea.\nDistribuzione.\nIl video per \"Tell Me Where It Hurts\" \u00e8 stato realizzato da Sophie Muller e messo in onda nel maggio 2007."}
{"id": "1474674", "revid": "1788047", "url": "https://it.wikipedia.org/wiki?curid=1474674", "title": "Medeiros Neto", "text": "Medeiros Neto \u00e8 un comune del Brasile nello Stato di Bahia, parte della mesoregione del Sul Baiano e della microregione di Porto Seguro."}
{"id": "1474676", "revid": "1342360", "url": "https://it.wikipedia.org/wiki?curid=1474676", "title": "Pallone d'oro 1960", "text": "L\u2019edizione 1960 del Pallone d'oro, 5\u00aa edizione del premio calcistico istituito dalla rivista francese \"France Football\", fu vinta dallo spagnolo Luis Su\u00e1rez (Barcellona).\nI giurati che votarono furono 19, provenienti da Austria, Belgio, Bulgaria, Cecoslovacchia, Francia, Germania Ovest, Grecia, Inghilterra, Italia, Jugoslavia, Paesi Bassi, Polonia, Portogallo, Spagna, Svezia, Svizzera, Turchia, Ungheria e Unione Sovietica."}
{"id": "1474677", "revid": "1573940", "url": "https://it.wikipedia.org/wiki?curid=1474677", "title": "Okenia hiroi", "text": "Okenia hiroi () \u00e8 un mollusco nudibranchio della famiglia Goniodorididae.\nDistribuzione e habitat.\nRinvenuta al largo della coste dell'oceano Pacifico occidentale, in Corea, in Giappone e ad Hong Kong."}
{"id": "1474678", "revid": "628767", "url": "https://it.wikipedia.org/wiki?curid=1474678", "title": "Aguayt\u00eda", "text": "Aguayt\u00eda \u00e8 una cittadina del Per\u00f9, nella regione di Ucayali. \u00c8 il capoluogo della provincia di Padre Abad."}
{"id": "1474679", "revid": "79968", "url": "https://it.wikipedia.org/wiki?curid=1474679", "title": "Incidente di Gliwice", "text": ""}
{"id": "1474685", "revid": "111319", "url": "https://it.wikipedia.org/wiki?curid=1474685", "title": "Afonso Cl\u00e1udio", "text": "Afonso Cl\u00e1udio \u00e8 un comune del Brasile nello Stato dell'Esp\u00edrito Santo, parte della mesoregione Central Esp\u00edrito-Santense e della microregione di Afonso Cl\u00e1udio."}
{"id": "1474686", "revid": "1573940", "url": "https://it.wikipedia.org/wiki?curid=1474686", "title": "Okenia evelinae", "text": "Okenia evelinae \u00e8 un mollusco nudibranchio della famiglia Goniodorididae.\nL'epiteto specifico \u00e8 un omaggio alla zoologa tedesca Eveline Du Bois-Reymond Marcus (1901-1990), moglie di Ernst Marcus (1893-1968), descrittore della specie."}
{"id": "1474689", "revid": "29244", "url": "https://it.wikipedia.org/wiki?curid=1474689", "title": "Bermudella polycerelloides", "text": ""}
{"id": "1474691", "revid": "29244", "url": "https://it.wikipedia.org/wiki?curid=1474691", "title": "Bermudella zoobotryon", "text": ""}
{"id": "1474692", "revid": "109392913", "url": "https://it.wikipedia.org/wiki?curid=1474692", "title": "Equazione di Nernst-Planck", "text": "In elettromeccanica l'equazione di Nernst descrive la diffusione delle particelle attraverso una membrana selettiva immersa in un mezzo elettrolitico. La densit\u00e0 di corrente \u00e8 funzione di un potenziale elettromeccanico scalare:\nformula_1\nNell'ipotesi di linearit\u00e0 si possono sovrapporre la legge di Fick e la legge di Ohm:\nformula_2\ndove formula_3 \u00e8 la diffusivit\u00e0 massica della specie, formula_4 il campo elettrostatico espresso come gradiente del potenziale elettrico, e formula_5 \u00e8 la mobilit\u00e0 elettrica, rapporto tra conducibilit\u00e0 meccanica e carica elettrica totale delle particelle:\nformula_6\nse esprimiamo la diffusivit\u00e0 massica secondo la relazione di Einstein:\nformula_7\ndove R \u00e8 la costante dei gas, \u03c6T \u00e8 la temperatura assoluta, otteniamo:\nformula_8\nPossiamo ora raccogliere rispetto all'operatore differenziale ottenendo l\"'Equazione di Nernst Planck\":\nformula_9,\nche definisce un potenziale elettromeccanico: formula_10,\ne una conducibilit\u00e0 elettromeccanica: formula_11.\nQuesta ha per definizione dimensione: formula_12"}
{"id": "1474701", "revid": "767487", "url": "https://it.wikipedia.org/wiki?curid=1474701", "title": "\u00c1gua Doce do Norte", "text": "\u00c1gua Doce do Norte \u00e8 un comune del Brasile nello Stato dell'Esp\u00edrito Santo, parte della mesoregione del Noroeste Esp\u00edrito-Santense e della microregione di Barra de S\u00e3o Francisco."}
{"id": "1474704", "revid": "830939", "url": "https://it.wikipedia.org/wiki?curid=1474704", "title": "Elizabeth Anne Allen", "text": "Dopo il college si \u00e8 trasferita a Hollywood, dove dal 1992 ha fatto cominciare la sua carriera artistica. Ha lavorato quasi esclusivamente recitando in serie televisive come \"Doogie Howser\" (\"Doogie Howser, M.D.\"), \"Silk Stalkings\" e \"Bull\".\nFece il provino per il ruolo da protagonista nel telefilm \"Buffy l'ammazzavampiri\": fu scartata, ma il creatore della serie Joss Whedon rimase impressionato da lei e le affid\u00f2 la parte di Amy Madison."}
{"id": "1474705", "revid": "125867595", "url": "https://it.wikipedia.org/wiki?curid=1474705", "title": "Final Fight", "text": " \u00e8 un videogioco arcade di tipo picchiaduro a scorrimento ideato da Yoshiki Okamoto e sviluppato nel 1989 dalla Capcom.\nNato come possibile sequel di \"Street Fighter\" (il suo nome doveva essere \"Street Fighter '89\"), ha imboccato una sua strada ben precisa diventando uno dei pi\u00f9 celebri picchiaduro a scorrimento, grazie all'innovativo gameplay capace di influenzare tutte le successive produzioni Capcom del genere (\"Cadillacs and Dinosaurs\", \"Warriors of Fate\", \"Captain Commando\", \"The Punisher\"...) che hanno avuto sicuramente pi\u00f9 successo dei vari sequel di \"Final Fight\".\n\"Final Fight\" ricevette numerose conversioni per console e computer dell'epoca, nel caso degli home computer occidentali edite dalla U.S. Gold.\nTrama.\nLa vicenda \u00e8 ambientata in una citt\u00e0 immaginaria simile a New York, Metro City, dove un'organizzazione criminale denominata \"Mad Gear\" (\"Mad Gear\" \u00e8 anche il nome di un precedente videogioco della Capcom) rapisce Jessica, figlia del sindaco della citt\u00e0 Mike Haggar, che in precedenza non aveva accettato di collaborare con i malviventi guidati dallo spietato Belger. A questo punto Haggar, che \u00e8 un ex professionista di Wrestling, decide di trasformarsi in vigilante supportato dal fidanzato di Jessica, l'esperto di arti marziali Cody, e dal suo sparring partner Guy, abile nell'arte Ninjitsu.\nModalit\u00e0 di gioco.\nIl gioco \u00e8 di fatto un picchiaduro a scorrimento multidirezionale, sullo standard del precedente \"Double Dragon\".\nPer la precisione, l'ideatore Yoshiki Okamoto venne ispirato da Double Dragon II: egli pensava che il titolo della Technos fosse molto buono ma trovava troppo complicati i controlli costituiti da tre tasti e dal fatto che le mosse cambiassero in base all'orientamento dei protagonisti. Pens\u00f2 che un sistema di controllo pi\u00f9 semplice, unitamente alle innovative capacit\u00e0 delle schede CP System avrebbe reso il gioco un successo.\nLe innovazioni che lo hanno reso celebre e che hanno costituito una sorta di standard nei successivi picchiaduro a scorrimento in 2d sono:\nIl gioco ha sei livelli: al termine di ognuno di essi si deve affrontare un boss che ha parecchia energia.\nAll'inizio di un nuovo livello l'energia del giocatore torna ad essere piena. Si pu\u00f2 inoltre recuperare parzialmente l'energia perduta prendendo le varie vivande che si trovano all'interno di casse, scatole, barili e altri contenitori.\n\u00c8 possibile trovare lungo il percorso anche tre armi, da raccogliere ed utilizzare: un pugnale, un tubo e una katana. Quest'ultima toglie notevole energia ai nemici.\nPersonaggi utilizzabili.\nEsperto di Wrestling, \u00e8 il sindaco di Metro City, ricattato dall'organizzazione \"Mad Gear\".\n\u00c8 il personaggio pi\u00f9 potente e lento dei tre; la sua enorme potenza gli permette di effettuare una combo di soli tre colpi per stendere il nemico, ma ha una capacit\u00e0 di riprendersi dai colpi subiti inferiore agli altri. La sua mossa speciale \u00e8 il \"Braccio Teso Rotante\", mossa utilizzata successivamente anche dal wrestler sovietico Zangief in \"\" (questo uso sar\u00e0 giustificato come un omaggio del russo al campione statunitense). La sua speciale abilit\u00e0 \u00e8 quella di poter effettuare il \"Piledriver\", la tecnica pi\u00f9 potente del gioco; pu\u00f2 inoltre afferrare gli avversari spostandoli durante la presa, cosa che \"Cody\" e \"Guy\" non possono fare con la presa. Ad \"Haggar\" manca un colpo in salto che tramortisca l'avversario invece di farlo cadere, come la ginocchiata volante di \"Cody\" e \"Guy\"; a differenza di questi ultimi, inoltre, non \u00e8 in grado di respingere con i pugni alcuni oggetti scagliati dai nemici, come i coltelli di \"Hollywood\" ed \"El Gado\" o le frecce lanciate dalla balestra di \"Belger\". Haggar \u00e8 protagonista anche in altri videogiochi della Capcom come \"Saturday Night Slam Masters\", e nei sequel di \"Final Fight\": in particolare \"Saturday Night Slam Masters\" narra di fatti avvenuti precedentemente a quelli di \"Final Fight\", quando Haggar era ancora un atleta.\nAbile nelle arti marziali, \u00e8 il fidanzato di Jessica Haggar, rapita da \"Damnd\" dell'organizzazione \"Mad Gear\".\nLe sue caratteristiche creano un perfetto equilibrio tra velocit\u00e0 e potenza, ed \u00e8 quindi la migliore scelta per i principianti; ha una combo di quattro colpi, con una tecnica simile al Kickboxing, per alcuni ispirata da \"Joe\", personaggio di \"Street Fighter\". La sua mossa speciale \u00e8 il \"Calcio Uragano\", mossa ricorrente anche negli altri picchiaduro a scorrimento; quando compie il calcio uragano, l'urlo che emette \u00e8 lo stesso che si sente nel film \"Dalla Cina con furore\", quando il maestro della scuola giapponese lancia in aria Bruce Lee. La sua speciale abilit\u00e0 \u00e8 quella di poter utilizzare i pugnali pi\u00f9 volte per attacchi a corto raggio, mentre gli altri personaggi scagliano direttamente il pugnale. Cody \u00e8 protagonista anche in altri videogiochi della Capcom, soprattutto in alcuni sequel di \"Street Fighter\". La combo di pugni di Cody \u00e8 composta da due veloci jab, da un pugno basso e da un montante: \u00e8 possibile creare combinazioni infinite di colpi contro le quali gli avversari non possono reagire semplicemente colpendo a vuoto con il pugno basso e riprendendo la combinazione dai jab: questa tecnica ha ispirato alcune mosse speciali di Cody nei videogiochi della saga \"Street Fighter\".\nPraticante di Ninjitsu, scuola \"Bushinryu\" (il simbolo sul suo vestito, apparentemente una \"S\", \u00e8 il simbolo del Bushido), \u00e8 un amico di Cody.\n\u00c8 il personaggio pi\u00f9 veloce e debole dei tre, conseguentemente gli servono pi\u00f9 colpi per uccidere i nemici (per questo ha una combo di ben cinque colpi), in compenso \u00e8 quello che riesce a riprendersi prima dagli attacchi subiti rispetto agli altri personaggi. La sua mossa speciale \u00e8 il \"Calcio Rotante Bushin\", mossa ricorrente anche negli altri picchiaduro a scorrimento. La sua speciale abilit\u00e0 \u00e8 quella di poter sfruttare pareti verticali per poter prendere slancio per salti orizzontali seguiti da attacchi in volo. Guy \u00e8 protagonista anche in altri videogiochi della Capcom, soprattutto in alcuni sequel di \"Street Fighter\".\nLivelli.\nL'avventura inizia un pomeriggio con il rapimento di Jessica, da parte del rasta \"Damnd\" (\"Thrasher\" nella versione statunitense) e dei suoi scagnozzi. Il livello si sviluppa per tre squallidi scenari infestati da nemici non troppo impegnativi.\nIl boss \u00e8 proprio \"Damnd\", abile nell'effettuare calci volanti in serie, ma molto vulnerabile per il fatto che spesso si arresta e scoppia a ridere; un paio di volte esce dalla zona giocabile per richiamare suoi scagnozzi in aiuto.\nCi troviamo subito sul marciapiede della stazione metropolitana, quando ormai il sole \u00e8 al tramonto: tra i vari nemici fa la sua comparsa un \"Andore\", grosso wrestler (ispirato al wrestler Andr\u00e9 the Giant: il nome utilizzato nel gioco \u00e8 probabilmente un'errata interpretazione dell'alfabeto katakana, in quanto le parole \"Andore\" e \"Andr\u00e9\" vengono trascritte allo stesso modo) che far\u00e0 da personaggio (assieme alla transessuale \"Poison\", omaggio alla band Poison, dove il cantante vestiva un cappello simile a quello del personaggio) in alcuni sequel di \"Street Fighter\"; successivamente si lotta all'interno di un metr\u00f2 in movimento, per poi uscire in strada.\nIn un ring clandestino si affronta il boss \"Sodom\", un nippofilo vestito da samurai abile con le katana e capace di caricare l'avversario con veloci scatti; questo personaggio viene riproposto in qualche sequel di \"Street Fighter\".\nIl livello \u00e8 ambientato di sera in un quartiere brulicante di gente; si entra poi in un locale dove si viene rapiti e portati in un ring dove bisogner\u00e0 affrontare due o tre \"Andore\" (due se si sta giocando in modalit\u00e0 singolo, tre se invece si \u00e8 in doppio). Il terzo e ultimo scenario di questo livello \u00e8 di nuovo all'aperto.\nIl boss \u00e8 il poliziotto corrotto \"Edi E.\", abile con il manganello; quando la sua energia comincia a scarseggiare, egli estrae ed utilizza una pistola. Lo aiutano diversi scagnozzi.\nIn piena notte, gli eroi entrano in una sorta di fonderia, dove inizialmente i pericoli vengono anche dal pavimento, causa qualche getto di fuoco. La seconda parte del livello presenta una lotta su un ascensore, un classico di molti videogiochi.\nIl boss \u00e8 l'ex berretto rosso \"Rolento\", il pi\u00f9 agile dei nemici del gioco, che attacca con un Bo, con calci volanti, con prese e, in fin di vita, anche con granate; inizialmente \u00e8 anche supportato da scagnozzi. Il nome sembra essere un errore di interpretazione dai kanji, dove \"Ro-Re-N-To\" probabilmente stava per \"Laurent\". Nonostante dopo la sconfitta si suicidi facendosi esplodere con le granate, riappare come boss anche in \"Final Fight 2\", qui con il nome accorciato in \"Rolent\"; viene inoltre riproposto in qualche sequel di \"Street Fighter\".\n\u00c8 il livello pi\u00f9 lungo nonostante sia formato da un unico scenario, una strada che si dilunga per una baia: la notte sta per finire e si arriver\u00e0 alle prime luci dell'alba.\nIl boss \u00e8 il wrestler di origine canadese \"Abigail\", una versione di \"Andore\" con una faccia diversa; pu\u00f2 inoltre caricare con tremende spallate in corsa. Anche Abigail \u00e8 aiutato da scagnozzi.\nL'atto finale, di mattina, nel palazzo del capo di \"Mad Gear\"; si sviluppa su quattro scenari (ingresso, attico, corridoio e stanza personale di \"Belger\") con la presenza di lampadari che cadono dai soffitti.\nIl boss finale \u00e8 ovviamente \"Belger\", all'apparenza un vecchietto immobilizzato su una sedia a rotelle elettrica, ma appena questa si rompe egli si rivela come un forte e agilissimo nemico armato di balestra automatica; pu\u00f2 anche contare sull'aiuto di numerosi scagnozzi. Muore dopo essere stato scaraventato gi\u00f9 dalla finestra; verr\u00e0 tuttavia riproposto in alcuni sequel di \"Final Fight\".\nSe si termina il gioco senza mai continuare, alla sequenza finale seguono alcuni brevi crediti aggiuntivi dei programmatori.\nVarianti arcade.\nIn Italia \u00e8 quasi pi\u00f9 noto il bootleg \"Final Crash\", identico all'originale tranne che per la schermata iniziale del titolo: \u00e8 difatti una produzione della Playmark, azienda italiana al tempo nota realizzatrice di bootleg.\nLa versione occidentale del gioco \u00e8 parzialmente censurata: nella versione giapponese quando Damnd fa vedere a Mike Haggar sua figlia Jessica, questa \u00e8 in reggiseno.\nConversioni domestiche.\nLa conversione per Commodore 64, sviluppata dalla U.S. Gold e pubblicata nel 1991, non ottenne un riscontro positivo dalla critica e venne valutata dalla rivista specializzata ZZap! con un 22%: a detta degli esperti il gioco peccava notevolmente nella gestione delle collisioni tra gli sprite, nella difficolt\u00e0 non trascendentale e mancava della musica di sottofondo.\nLa versione del gioco per SNES \u00e8 priva del livello con l'area industriale. Inoltre in essa e in quella per Game Boy Advance \"Poison\" e \"Roxy\" sono sostituite da due maschi chiamati \"Sid\" e \"Billy\", rispettivamente omaggi a Sid Vicious e a Billy Idol.\nColonna sonora.\nLe musiche portano la firma di Manami Matsumae, Yoshihiro Sakaguchi, Hiromitsu Takaoka, Junko Tamiya, Harumi Fujita, Yasuaki Fujita e Y\u014dko Shimomura (quest'ultima ventitreenne all'epoca)."}
{"id": "1474706", "revid": "1718925", "url": "https://it.wikipedia.org/wiki?curid=1474706", "title": "Tchuca ruma", "text": "Lo Tchuca ruma \u00e8 un gioco astratto della famiglia dei mancala; \u00e8 uno dei pochi solitari della famiglia, e uno dei pi\u00f9 ingegnosi. L'origine di questo gioco e dove effettivamente sia ancora giocato \u00e8 oggetto di controversia scientifica. Alcuni autori identificano il luogo d'origine nell'India, altri nelle Filippine, le Maldive o la Russia. Probabilmente, il gioco \u00e8 stato inventato indipendentemente in pi\u00f9 luoghi, perch\u00e9 le regole del gioco sono basate su una semplice variante alle regole di molti giochi di mancala per due giocatori. Il nome suggerisce un'origine indonesiana o malese; la parola \"rumah\" significa infatti \"casa\" nelle lingue della zona, e \"chuka\" (in malese; \"cuka\" in indonesiano) si riferisce al tamarindo, i cui semi sono comunemente usati come pedine per i mancala nel sudest asiatico.\nRegole.\nTavoliere e disposizione iniziale.\nLo Tchuca ruma si gioca su un tavoliere composto da una singola fila di 5 buche. La buca pi\u00f9 a destra \u00e8 diversa dalle altre (e pi\u00f9 grande) e viene chiamata \"ruma\". All'inizio del gioco, vengono posizionati due semi in ciascuna delle quattro buche pi\u00f9 a sinistra:\nObiettivo del gioco.\nL'obiettivo del gioco \u00e8 depositare tutti i semi nella ruma per mezzo di movimenti validi.\nTurno.\nIl movimento di base \u00e8 quello caratteristico dei giochi di mancala, ovvero la semina. Consiste nel prendere tutti i semi da una buca e ridistribuirli disponendoli uno in ogni buca seguente del tavoliere, nell'ordine, da sinistra a destra. Se la semina arriva alla ruma, e rimangono ancora altri semi da distribuire in mano, la semina continua ripartendo dalla prima buca a sinistra. La semina \u00e8 \"a staffetta\"; in altre parole, se l'ultimo seme di una semina cade in una buca contenente uno o pi\u00f9 semi, tutti i semi della buca vengono raccolti (incluso quello appena deposto) e la semina riprende a partire dalla buca successiva. Se la semina termina nella ruma, il giocatore pu\u00f2 cominciare una nuova semina da una qualunque buca. Se l'ultimo seme cade in una buca vuota, il gioco termina, e il giocatore ha fallito.\nVarianti.\nEsiste un'altra versione del gioco, pi\u00f9 difficile, che varia soltanto per la quantit\u00e0 di semi all'inizio del gioco. Si gioca con le stesse regole e lo stesso obiettivo. Il gioco inizia per\u00f2 con 6 semi in ogni buca normale:\nUna variante moderna denominata Tchoukaillon \u00e8 stata sviluppata nel 1977 dal matematico francese V\u00e9ronique Gautheron, e analizzata da A. Deledicq e A. Popova A. e successivamente da D. M. Broline e D. E. Loeb, D. E. nel 1995. Il gioco ha ricevuto una certa attenzione nella teoria combinatoria dei giochi."}
{"id": "1474713", "revid": "12656497", "url": "https://it.wikipedia.org/wiki?curid=1474713", "title": "Final Crash", "text": ""}
{"id": "1474714", "revid": "32698", "url": "https://it.wikipedia.org/wiki?curid=1474714", "title": "Oscillazioni di neutrino", "text": ""}
{"id": "1474718", "revid": "4", "url": "https://it.wikipedia.org/wiki?curid=1474718", "title": "Milano-New York", "text": ""}
{"id": "1474721", "revid": "29244", "url": "https://it.wikipedia.org/wiki?curid=1474721", "title": "Hopkinsiella hiroi", "text": ""}
{"id": "1474723", "revid": "14691", "url": "https://it.wikipedia.org/wiki?curid=1474723", "title": "Tchuca Ruma", "text": ""}
{"id": "1474725", "revid": "79968", "url": "https://it.wikipedia.org/wiki?curid=1474725", "title": "BeautifulGarbage", "text": ""}
{"id": "1474735", "revid": "116680769", "url": "https://it.wikipedia.org/wiki?curid=1474735", "title": "Guido Gerosa", "text": "Biografia.\nNascita e studi.\nGuido Gerosa nacque a Fiume, allora in territorio italiano, da una famiglia abbiente. A pochi mesi perse la madre: il padre, essendo ufficiale dell'esercito e non potendo badare a un bambino piccolo, lo affid\u00f2 alle cure dei nonni. Ben presto si trasfer\u00ec a Proserpio, in Brianza. Frequent\u00f2 le scuole elementari a Fiume, le scuole medie ad Erba ed il liceo \"Alessandro Volta\" a Como. Si laure\u00f2 in giurisprudenza, continuando peraltro a coltivare la sua grande passione per il giornalismo.\nCarriera e morte.\nAncora giovanissimo inizi\u00f2 a scrivere sul quotidiano \"La Provincia\". Nel 1952, arriv\u00f2 per lui il primo vero incarico, la collaborazione al giornale La Notte. Nel 1964 fu nominato corrispondente dagli Stati Uniti per \"Epoca\", dove pot\u00e9 intervistare il senatore Bob Kennedy e Martin Luther King. Il 1968 fu l'anno in cui lasci\u00f2 \"Epoca\" e venne assunto da Enzo Biagi al settimanale \"L'Europeo\". Ben presto per\u00f2 abbandon\u00f2 anche questa rivista, e dopo aver lavorato alcuni anni nella redazione di \"Gente\" divenne vice-direttore de \"Il Giorno\" fino al 1994. Pubblic\u00f2 numerosi saggi e biografie. Eletto nella X legislatura col Partito Socialista, dal 1987 al 1992 ricopr\u00ec l'incarico di senatore della Repubblica.\nMor\u00ec a Rozzano nel 1999."}
{"id": "1474737", "revid": "33751", "url": "https://it.wikipedia.org/wiki?curid=1474737", "title": "Sainkho Namtchylak", "text": ""}
{"id": "1474743", "revid": "122817517", "url": "https://it.wikipedia.org/wiki?curid=1474743", "title": "Sofia di Hannover", "text": "Biografia.\nNata a Buckingham Palace, ebbe titolo e trattamento di sua altezza reale, principessa di Gran Bretagna e Irlanda, principessa di Hannover.\nNon si spos\u00f2 mai e visse a Kensington Palace, negli appartamenti adiacenti a quelli occupati dalla cognata e dalla nipote, la duchessa del Kent Vittoria e sua figlia Alessandrina Vittoria, futura Vittoria del Regno Unito.\nCome fece anche la cognata Vittoria, affid\u00f2 a John Conroy la gestione del proprio patrimonio e nel 1826 gli don\u00f2 anche una tenuta. Intercedendo presso Giorgio III, fece ottenere a Conroy anche il titolo di Knight Commander. Come avrebbe riportato nei suoi diari la stessa regina Vittoria, soltanto molti anni dopo sarebbe stata scoperta la cattiva e fraudolenta amministrazione di Conroy.\nGli scandali che l'opinione pubblica dell'epoca aveva attribuito ai figli di Giorgio III colpirono anche Sofia. Bench\u00e9 tuttora non vi siano alcune prove, e probabilmente furono solo dicerie dell'epoca, Augusta Sofia fu accusata di incesto con il fratello Ernesto, duca di Cumberland."}
{"id": "1474744", "revid": "115489867", "url": "https://it.wikipedia.org/wiki?curid=1474744", "title": "Antonio Orsini", "text": "Farmacista e scienziato di vaste conoscenze \u00e8 ricordato come patriota durante il periodo storico della Repubblica Romana e Senatore del Regno d'Italia, titolo di nomina regia che ricevette nell'anno 1861 insieme all'onorificenza dell'Ordine dei Santi Maurizio e Lazzaro. Fu anche eletto consigliere provinciale del mandamento di Arquata.\nBiografia.\nNacque da una famiglia benestante, ma la prematura perdita del padre lo costrinse ad essere cresciuto dallo zio farmacista che esercitava la sua professione nella spezieria in piazza del Popolo. Incominci\u00f2, sin da ragazzo, a lavorare come commesso nella farmacia dello zio e, come ricorda l'autore ascolano Giuseppe Marinelli, fin da giovanissimo manifest\u00f2 la sua inclinazione verso lo studio delle scienze naturali dedicandosi alla raccolta di piante e fiori nelle campagne vicine alla sua citt\u00e0. Dopo aver completato il corso dei suoi studi, dapprima a Roma dove consegu\u00ec la matricola in farmacia, e poi all'Universit\u00e0 di Bologna dove si laure\u00f2 in scienze, continu\u00f2 a cercare ed accumulare una grande quantit\u00e0 di piante che costituiranno la consistenza del suo erbario.\nGiacinto Cantalamessa Carboni ricorda che, gi\u00e0 nei primi anni dell'Ottocento, nel convento di San Venanzio di Ascoli alcune camere erano destinate ad un \u00ab\"Gabinetto di Storia naturale, raccolto a proprie spese ed egregiamente ordinato dall'Accademico Signor Antonio Orsini\"\u00bb. In seguito allarg\u00f2 i suoi interessi anche alla zoologia dedicandosi in particolare allo studio della malacologia ed entomologia mettendo insieme una nutrita collezione di conchiglie ed insetti che affiancavano quella di piante e fiori. La sua perizia nel descrivere i prodotti della natura favor\u00ec il diffondersi della sua fama tra i botanici e i naturalisti dell'epoca dai quali ricevette apprezzamento e considerazione.\nSi appassion\u00f2 anche allo studio della paleontologia, privilegiando l'approfondimento della struttura geologica e stratigrafica del territorio dei luoghi che frequentava. Dedic\u00f2 una collezione anche ai fossili, ed insieme con il conte Alessandro Spada realizz\u00f2 un'illustrazione geologica dell'Appennino centrale. Studi\u00f2 anche la chimica ottenendo la nomina di \"Socio benemerito\" in accademie scientifiche sia in Italia e sia all'estero.\nAlla memoria del naturalista la citt\u00e0 di Ascoli Piceno ha intitolato il locale Museo di Storia naturale, allestito presso i Musei della Cartiera papale, il Liceo Scientifico ed una strada.\nSuo nipote, Giovanni Tranquilli, fu un noto bacologo.\nSpecie intitolate all'Orsini.\nEgli ha legato il suo nome alla \"Vipera ursinii\" (\"vipera dell'Orsini\"), a lui dedicata da Carlo Luciano Bonaparte.\nIn suo onore Giuseppe Meneghini battezz\u00f2 nel 1839 come \"Coccochloris orsiniana\" un'alga nota oggi come \"Cyanidium caldarium\"."}
{"id": "1474748", "revid": "767487", "url": "https://it.wikipedia.org/wiki?curid=1474748", "title": "Ciriola romana", "text": "La ciriola romana \u00e8 un tipo di pane tipico della regione Lazio.\nPane di piccolo taglio che varia dai 70 ai 100 g, di forma vagamente simile ad una coccinella e pieno di mollica, era un tempo il tipico supporto per i panini dei lavoratori, oggi pi\u00f9 difficilmente reperibile. Come tutti i piccoli pani perde rapidamente fragranza. \u00c8 usato per crostini il giorno seguente la sua cottura.\nIl nome le deriva dalla relativa somiglianza con la forma di una giovane piccola anguilla, un tempo tipica delle acque del Tevere, oppure (analogamente alla denominazione laziale del pesce) dal femminile dell'aggettivo latino cere\u014flus, ossia del colore di un cero (le candele prodotte con la cera delle api hanno un tipico colore ambrato)."}
{"id": "1474751", "revid": "108107", "url": "https://it.wikipedia.org/wiki?curid=1474751", "title": "Papua nuova guinea", "text": ""}
{"id": "1474765", "revid": "1543377", "url": "https://it.wikipedia.org/wiki?curid=1474765", "title": "Pallone d'oro 2005", "text": "L\u2019edizione 2005 del Pallone d'oro, 50\u00aa edizione del premio calcistico istituito dalla rivista francese \"France Football\", fu vinta dal brasiliano Ronaldinho (Barcellona).\nI giurati che votarono furono 52, provenienti da Albania, Andorra, Armenia, Austria, Azerbaigian, Belgio, Bielorussia, Bosnia ed Erzegovina, Bulgaria, Cipro, Croazia, Danimarca, Estonia, Finlandia, Francia, Galles, Georgia, Germania, Grecia, Inghilterra, Irlanda, Irlanda del Nord, Islanda, Isole F\u00e6r \u00d8er, Israele, Italia, Kazakistan, Lettonia, Liechtenstein, Lituania, Lussemburgo, Macedonia, Malta, Moldavia, Norvegia, Paesi Bassi, Polonia, Portogallo, Repubblica Ceca, Romania, Russia, San Marino, Scozia, Serbia e Montenegro, Slovacchia, Slovenia, Spagna, Svezia, Svizzera, Turchia, Ucraina e Ungheria."}
{"id": "1474767", "revid": "95049", "url": "https://it.wikipedia.org/wiki?curid=1474767", "title": "Delle Vittorie", "text": ""}
{"id": "1474768", "revid": "155634", "url": "https://it.wikipedia.org/wiki?curid=1474768", "title": "Medaglie d'Oro (Roma)", "text": "Medaglie d'Oro \u00e8 la zona urbanistica 19A del Municipio Roma XIV di Roma Capitale. Si estende su larga parte del quartiere Q. XIV Trionfale e, a sud, sul quartiere Q. XIII Aurelio.\nPrende il nome dal viale delle Medaglie d'Oro, istituito il 13 gennaio 1925 a ricordo dei soldati italiani insigniti della speciale onorificenza per atti di valore.\nGeografia fisica.\nTerritorio.\nLa zona urbanistica confina:"}
{"id": "1474769", "revid": "155634", "url": "https://it.wikipedia.org/wiki?curid=1474769", "title": "Santa Maria della Piet\u00e0", "text": "Santa Maria della Piet\u00e0 \u00e8 la zona urbanistica 19D del Municipio Roma XIV di Roma Capitale.\nSi estende sul suburbio S. X Trionfale e sulla zona Z. L Ottavia.\nPrende il nome dalla struttura ospedaliera psichiatrica dell'ex Manicomio Santa Maria della Piet\u00e0, costruita fra il 1909 e il 1913. Chiusa nel 1999, la struttura \u00e8 divenuta sede dell'allora Municipio Roma XIX.\nGeografia fisica.\nTerritorio.\nLa zona confina:"}
{"id": "1474770", "revid": "2108263", "url": "https://it.wikipedia.org/wiki?curid=1474770", "title": "Guerra del sale (1556-1557)", "text": "La guerra di Campagna fu una guerra combattuta tra lo Stato Pontificio, sotto papa Paolo IV, e la Spagna, dal settembre 1556 al settembre 1557. Termin\u00f2 con il trattato di Cave o pace di Cave, firmato il 14 settembre 1557 nella citt\u00e0 di Cave.\nLe origini della guerra.\nIl 23 maggio 1555 fu eletto papa Gian Pietro Carafa, che scelse il nome di Paolo IV.\nIl nuovo papa era di antica e potente famiglia napoletana collegata collateralmente ai nobili Caracciolo: era ben nota la sua avversione profonda verso gli Asburgo nonch\u00e9 la sua acredine verso il dominio della potenza iberica su Napoli; un'avversione, ampiamente ricambiata da parte dell'imperatore Carlo V il quale era giunto anche ad impedire al Carafa di prendere possesso dell'arcivescovado di Napoli, che egli deteneva dal 1549.\nL'avversit\u00e0 di Paolo IV nei confronti della monarchia asburgica era dovuta anche al fatto che essa esercitava un'eccessiva egemonia sul territorio della penisola italiana, controllandone direttamente vaste aree come il Regno di Napoli e lo Stato di Milano: Paolo IV temeva che Carlo V mirasse a diventare padrone incontrastato della penisola, cosa che avrebbe minacciato l'integrit\u00e0 dello Stato della Chiesa.\nPressato da forti difficolt\u00e0 economiche, Paolo IV prese la decisione (al contempo facile e impopolare) di aumentare al massimo, ed in modo capillare, gabelle, tasse, imposte e dazi, gravando pesantemente sulle gi\u00e0 povere condizioni di vita delle popolazioni del centro Italia dominato dall'apparato statale pontificio: a farne le spese furono soprattutto la plebe romana e i ceti contadini laziali e marchigiani.\nTra l'altro, la Camera apostolica aument\u00f2 del doppio l'imposizione daziaria sull'importazione del sale che arrivava dalle saline siciliane e quindi dal Regno, provocando le proteste e le minacce di ritorsione da parte del vicereame di Palermo e della Corte di Madrid.\nL'assedio del Tronto.\nL'Abruzzo settentrionale non fu esente dai saccheggi dei militari per il possesso delle rocche di difesa. La cittadina di Campli vicino a Teramo, ben fortificata, fu espugnata con l'inganno di soldati marchigiani filopapalini nascosti dentro la citt\u00e0, che aprirono con l'inganno Porta San Giovanni (in zona Castelnuovo di Campli); i camplesi resistettero mentre le truppe francesi prepararono l'attacco a sorpresa, entrando a Campli. Il saccheggio fu grave, e nemmeno le chiese furono risparmiate, le donne violentate. Teramo dovette sopportare il peso di alloggiare le varie truppe spagnole e francesi che si presentavano, e che stazionavano.\nIn quei giorni anche la fortezza aragonese di Civitella del Tronto veniva cinta d'assedio da parte del francese duca di Guisa, generale di Enrico II di Francia, alleati con papa Paolo IV. L'attacco fu feroce iniziato in aprile del 1557, ma la fortezza non venne spugnata, bench\u00e9 seriamente danneggiata. Il duca tolse l'assedio nel maggio e si ritir\u00f2 ad Ancona. La fortezza acquist\u00f2 benefici, fu ritenuta \"fidelissima\" da re Filippo II di Spagna, ebbe esenzioni fiscali, e fu profondamente rinnovata e fortificata nell'aspetto in cui oggi \u00e8 visibile, malgrado i gravi danni dell'esercito piemontese nell'assedio del 1861.\nIl ruolo della famiglia Colonna.\nLo Stato della Chiesa costituiva una entit\u00e0 politica unitaria solo sulla carta, in realt\u00e0 era una costellazione di vastissimi feudi appartenenti a potenti famiglie patrizie, soprattutto laziali.\nUna delle grandi famiglie feudali in rotta di collisione con il papato era quella nobile e riottosa dei Colonna, che nel lontano passato, aveva espresso Giacomo detto Sciarra, protagonista dell'arresto di Bonifacio VIII ad Anagni nel 1303.\nIn quello scorcio di secolo la famiglia Colonna, elevata a rango principesco nei suoi feudi di Paliano e di Sonnino, nonch\u00e9 duchi di Marino, era travagliata dai dissensi tra Ascanio, sostenitore di una politica antispagnola, e suo figlio Marcantonio, ostile al papato.\nAlla morte del padre, avvenuta nel 1555, Marcantonio entr\u00f2 al servizio della Spagna, al che Paolo IV reag\u00ec pretendendo la consegna dei castelli della famiglia, alla quale Marcantonio non volle sottomettersi.\nSi attir\u00f2 cos\u00ec un mandato d'arresto da parte della Cancelleria apostolica e fuggendo riusc\u00ec a sottrarsi alla minacciata prigionia. Contro di lui furono emanati avvisi di comparsa dinnanzi al Tribunale romano e poich\u00e9 rimase contumace, il 4 maggio 1556 dal Foro ecclesiastico venne colpito dalla scomunica maggiore, condannato a morte per decapitazione e dichiarato decaduto dai suoi feudi di Marino, Monte Compatri, Nettuno, Astura, Cave, Palestrina, Capranica, Genazzano, San Vito e Paliano.\nCon altra bolla del 9 maggio 1556, o i feudi colonnesi confiscati andarono a costituire lo Stato di Paliano, eretto a Ducato, che fu conferito a Giovanni Carafa, nipote del papa, fratello del cardinal nepote. Furibondo per la disgrazia che aveva colpito lui e la sua famiglia, Marcantonio, nel frattempo rifugiatosi a Napoli, tempest\u00f2 di suppliche la Corte di Madrid affinch\u00e9 si mettesse riparo al torto subito dalla casata. Filippo II, che in quello stesso anno era divenuto re di Spagna all'abdicazione del padre Carlo V, colse l'occasione per dare una lezione al Sommo Pontefice ribadendo la superiorit\u00e0 dell'arbitrato della sua Corte e delle sue Cortes (Tribunali civili) sulle faccende ecclesiastiche, nonch\u00e9 la dipendenza dalla Monarchia da parte del Sacro Tribunale della Inquisizione di Spagna, l'attivit\u00e0 della quale era stata sempre completamente autonoma rispetto alla Inquisizione romana.\nLa guerra e i saccheggi.\nIl 1\u00ba settembre 1556 il Duca d'Alba, vicer\u00e9 di Napoli, invase col suo esercito lo Stato della Chiesa; aveva in subordine Marcantonio Colonna al quale fu affidato anche il comando del \"tercio\" (reggimento) che puntava direttamente su Roma.\nIl grosso dell'esercito spagnolo occup\u00f2 facilmente Veroli, Alatri, Frosinone, Ferentino ed Anagni, mentre un'altra colonna al comando di Don Garcia de Toledo prese Castro e punt\u00f2 su Terracina e Piperno.\nMarcantonio Colonna, comandante in capo dei \"tercios\" che puntavano su Roma attraverso la valle del Sacco, non aveva reagito in alcun modo alle prepotenze della soldataglia commesse sui civili di quei territori; ma quando, dopo Anagni, le colonne degli spagnoli entrarono nei suoi feudi puntando su Paliano e Palestrina, cominci\u00f2 ad ordinare ai comandanti di reparto che impedissero i saccheggi, gli stupri e le devastazioni ai danni dei suoi sudditi.\nCos\u00ec Cave fu risparmiata ma Palestrina venne saccheggiata; e se nei feudi colonnesi il comandante si preoccupava dei danni, nella zona costiera l'altro capitano, Don Garcia de Toledo, lasci\u00f2 che Terracina, Santo Stefano, Prossedi, San Lorenzo fossero \u201ccoscienziosamente\u201d saccheggiate. Per questi ultimi territori, il duca d'Alba decise di costituire un Governatorato per la Marittima ponendoli sotto amministrazione spagnola con un \"corregidor\" residente in Piperno.\nDue mesi dopo l'inizio delle ostilit\u00e0, fu stabilita tra le parti una tregua di quaranta giorni con trattative segrete in vista di un possibile accordo. Ma le mosse diplomatiche fallirono, anche per le pressioni che il duca d'Alba esercitava perch\u00e9 si continuasse la guerra.\nIl conflitto riprese a gennaio del 1557 ma avvenne allora un fatto nuovo ed inaspettato: le popolazioni della Marittima, stanche di vessazioni e soprusi, si sollevarono contro gli occupanti ed il governatore spagnolo fu costretto a fuggire da Piperno. In quel frangente le truppe pontificie si scossero dalla loro apatia e Bonifacio Caetani da Sermoneta, comandante di quelle milizie, avanz\u00f2 sino a Santo Stefano.\nL'intervento francese.\nNel marzo arrivarono finalmente i francesi al comando del duca di Guisa che schier\u00f2 le sue truppe alla difesa di Roma tra Valmontone e la costiera di Nettuno.\nLa guerra comunque continu\u00f2 fiaccamente per tutta la primavera e l'estate, ma a giugno Marcantonio Colonna si impadron\u00ec di Valmontone, minacciando cos\u00ec Roma da sud-est oltre che da meridione. Intanto la guerra tra Spagna e Francia, tanto desiderata e da tempo preparata sul piano diplomatico da Paolo IV, infuriava nelle Fiandre. In seguito alla disfatta francese nella battaglia di San Quintino, il duca di Guisa fu richiamato in patria con le sue truppe, a difendere i confini minacciati. Abbandonato dai suoi alleati, Paolo IV comprese che lo Stato della Chiesa correva grave pericolo di smembramento a favore dei domini spagnoli, quindi si decise a favorire le trattative di pace. \nLa Spagna, impegnata su tre fronti (contro la Francia, i protestanti d'Olanda e di Germania nonch\u00e9 contro Stato Pontificio), pressata dal dissesto economico che la massiccia importazione d'oro dall'America andava determinando a causa dei processi inflattivi incontrollabili, aspirava anch'essa alla cessazione dei conflitti.\nGi\u00e0 ai primi di settembre la marcia su Roma del duca d'Alba fu fermata per ordine del Consiglio madrileno.\nLe trattative e la pace di Cave.\nLe trattative si svolsero a Cave tra il 13 e 14 settembre, la pace fu firmata il 14 settembre 1557 a Cave in Palazzo Leoncelli (oggi sito in Via della Pace al civico 12).\nAl tavolo delle trattative sedettero il duca d'Alba ed cardinal Carlo Carafa. Alle clausole rese pubbliche si aggiunse un accordo classificato riguardante il futuro del Ducato di Paliano (in pratica i feudi colonnesi) che veniva posto sotto il governo di un Consiglio fiduciario, composto da personalit\u00e0 delle due parti, senza specificarne la sorte definitiva.\nQuesta invece veniva determinata dal Trattato segreto, che stabiliva che in futuro (alla morte di papa Paolo IV) quelle terre sarebbero state restituite al dominio di Casa Colonna. Nel trattato palese comunque il pontefice fece includere una clausola riguardante la condanna a morte di Marcantonio ed il sequestro dei suoi feudi; pene che restarono in vigore, anche se solo nominalmente. La Spagna, tuttavia, non poteva abbandonare e deludere il suo pi\u00f9 fedele e capace alleato italiano, per cui il cardinale Carafa, all'insaputa del papa, fu obbligato a sottoscrivere il citato accordo classificato che impegnava la sua parte alla cancellazione della condanna nei confronti dei Colonna ed alla restituzione alla casata di tutte le prerogative e dominanze sui possedimenti, riuniti due anni prima nello Stato di Paliano.\nLa pace di Cave sanc\u00ec la fine dell'alleanza tra Paolo IV con la Francia e l'inizio del suo riavvicinamento alla Spagna ed inoltre la riabilitazione di Casa Colonna e in particolare di Marcantonio, in seguito ammiraglio pontificio alla battaglia di Lepanto.\nIl conflitto tra Spagna e Francia per l'egemonia sull'Europa si concluse con la successiva pace di Cateau Cambr\u00e9sis del 2 aprile 1559."}
{"id": "1474771", "revid": "767487", "url": "https://it.wikipedia.org/wiki?curid=1474771", "title": "Doriano", "text": "Origine e diffusione.\n\u00c8 la forma italiana di \"Dorian\", nome usato per la prima volta da Oscar Wilde nel suo romanzo del 1891 \"Il ritratto di Dorian Gray\"; Wilde probabilmente lo coni\u00f2 basandosi sul nome della trib\u00f9 greca dei Dori, \"Dorians\" in inglese, e significa quindi \"dei Dori\", \"appartenente ai Dori\".\nI Dori prendono il nome dal personaggio leggendario di Doro, il cui nome deriva forse da \"doron\", \"dono\". Su \"Doro\" si basa anche il nome Doris.\nOnomastico.\nIl nome \u00e8 adespota, non avendo santi che gli corrispondano. L'onomastico pu\u00f2 essere festeggiato il 1\u00ba novembre, per la festa di Ognissanti."}
{"id": "1474783", "revid": "44638", "url": "https://it.wikipedia.org/wiki?curid=1474783", "title": "Lago Moro Darfo", "text": ""}
{"id": "1474784", "revid": "56620", "url": "https://it.wikipedia.org/wiki?curid=1474784", "title": "Dimostrazione per furto di strategia", "text": "Le dimostrazioni per furto di strategia (dall'inglese \"strategy-stealing argument\") sono usate nella teoria dei giochi combinatoria, per verificare, in svariati giochi, che il secondo giocatore non pu\u00f2 avere una strategia vincente (ovvero una strategia che lo porti a vincere il gioco per qualunque scelta di mosse dell'altro giocatore). Questo avviene tramite una dimostrazione per assurdo.\nEsempio.\nUna tipica dimostrazione per furto di strategia si applica nel tris: supponiamo per assurdo che il giocatore B (che gioca per secondo) abbia una strategia vincente S. Possiamo allora convertire S in una strategia vincente per il giocatore A (che gioca per primo) nel seguente modo:\nPoich\u00e9 S \u00e8 una strategia vincente, A vincer\u00e0 la partita ipotetica di cui al punto 2 e cos\u00ec anche la partita reale, poich\u00e9 avere una pedina in pi\u00f9 in gioco non porta svantaggio. In altre parole, quella appena descritta \u00e8 una strategia vincente per A.\nQuindi, l'esistenza di una strategia vincente S per il secondo giocatore implica l'esistenza di una strategia vincente per il primo giocatore, il che porta una contraddizione, dato che uno solo dei due giocatori pu\u00f2 vincere una partita. Di conseguenza, non pu\u00f2 esserci una strategia vincente per il secondo giocatore (un'analisi pi\u00f9 approfondita mostrerebbe che il massimo che il secondo giocatore nel tris ha a disposizione \u00e8 una strategia per \"non perdere\", ovvero per garantirsi almeno il pareggio).\nApplicabilit\u00e0.\nLe dimostrazioni per furto di strategia si applicano a qualsiasi gioco simmetrico (ovvero in cui le regole che regolano le mosse permesse e la vittoria sono identiche per i due giocatori, per cui il primo pu\u00f2 seguire una strategia del secondo) in cui una mossa in pi\u00f9 per un giocatore non possa mai portare uno svantaggio al giocatore stesso. Alcuni esempi di giochi in cui una tale dimostrazione funziona sono i giochi m,n,k (di cui, oltre al tris, un esempio \u00e8 il gomoku), hex e il gioco di commutazione di Shannon. Negli ultimi due giochi citati, una partita non termina mai con un pareggio, quindi con lo stesso criterio si dimostra un risultato pi\u00f9 forte, e cio\u00e8 che c'\u00e8 una strategia vincente per il primo giocatore.\nLe dimostrazioni a furto di strategia sono non costruttive: dimostrano che il primo giocatore ha una strategia vincente per pareggiare o vincere, ma non forniscono tale strategia.\nNegli scacchi, \u00e8 risaputo che muovere per primo \u00e8 un vantaggio significativo per il Bianco, dato che gli permette di \"sviluppare i pezzi\" prima. Tuttavia, non esiste una dimostrazione per furto di strategia valida per gli scacchi. Aaron Nimzowitsch, o un altro ipermoderno, disse una volta scherzando che dopo 1.e4, \"la partita del Bianco \u00e8 in stato di agonia\".\nSecondo questo punto di vista, 1.e4 lascia il Bianco con una sistemazione dei pedoni debole, di cui il Nero pu\u00f2 approfittare. Ciononostante, anche una mossa iniziale tranquilla, come 1.a3 o 1.Cf3, cambia la posizione in un modo che potrebbe, almeno in teoria, dimostrarsi successivamente svantaggioso per il Bianco.\n\u00c8 risaputo che negli scacchi si pu\u00f2 arrivare a situazioni in cui un giocatore vince se \u00e8 il turno dell'avversario, mentre perde o raggiunge una patta se \u00e8 il suo turno. L'obbligo di muovere, raggiungendo un risultato non ottimale, \u00e8 detto zugzwang. La disposizione iniziale di una partita di scacchi \u00e8 probabilmente non zugwang, ma l'esistenza di zugzwang impedisce di applicare agli scacchi una dimostrazione per furto di strategia. In pratica, perch\u00e9 una dimostrazione per furto di strategia funzioni, bisogna che il giocatore, con una o pi\u00f9 mosse supplementari, non peggiori mai la propria situazione. Quindi il zugzwang \u00e8 solo uno dei molti possibili casi in cui tali dimostrazioni non funzionano."}
{"id": "1474785", "revid": "1573940", "url": "https://it.wikipedia.org/wiki?curid=1474785", "title": "Vespinae", "text": "La sottofamiglia Vespinae contiene la maggior parte delle vespe sociali, incluso i veri calabroni (il genere \"Vespa\") e i generi \"Dolichovespula\" e \"Vespula\".\nFa parte di questa sottofamiglia inoltre il genere \"Provespa\" un piccolo e poco noto gruppo di vespe notturne dell'Asia sud-orientale.\nElementi del gruppo si ritrovano in tutti i continenti ad eccezione dell'Antartide.\nSistematica.\nGeneri compresi nella sottofamiglia Vespinae:"}
{"id": "1474786", "revid": "767487", "url": "https://it.wikipedia.org/wiki?curid=1474786", "title": "Numero di Abbe", "text": "Il numero di Abbe \u00e8 numero adimensionale che corrisponde al rapporto tra la capacit\u00e0 di rifrazione ottica e la dispersione cromatica di un materiale trasparente alle lunghezze d'onda del visibile. Si trova anche indicato come V-numero.\nPrende il nome dallo scienziato tedesco Ernst Abbe (1840\u20131905).\nDefinizione matematica.\nIl numero di Abbe \"V\" di un materiale \u00e8 definito come:\ndove \"n\"D, \"n\"F e \"n\"C sono gli indici di rifrazione del materiale alle lunghezze d'onda delle linee spettrali di Fraunhofer D (589,2\u00a0nm), F (486,1\u00a0nm) e C (656,3\u00a0nm) rispettivamente.\nDefinizioni alternative possono essere date usando gli indici di rifrazione a lunghezze d'onda leggermente diverse; ci\u00f2 viene indicato con un pedice corrispondente alla riga utilizzata. Ad esempio:\ndefinisce il numero di Abbe rispetto alla linea \"d\" di Fraunhofer (linea D3 dell'elio) a 587.6\u00a0nm.\nApplicazioni.\nI numeri di Abbe sono utilizzati per classificare i vari tipi di vetri e altri materiali trasparenti in funzione della loro capacit\u00e0 di disperdere la luce visibile, di separare cio\u00e8 spazialmente i diversi colori di un raggio di luce non monocromatico. Valori tipici possono essere da circa 20 per vetri flint molto densi fino a pi\u00f9 di 85 per vetri crown particolarmente leggeri. Data la definizione come rapporto di differenze di indici di rifrazione nel visibile, le propriet\u00e0 di dispersione quantificate dal numero di Abbe sono utili per classificare i materiali solo in questo intervallo spettrale.\nMolto utile pu\u00f2 essere costruire un diagramma di Abbe, in cui si riporta l'indice di rifrazione \"n\"d in funzione del numero di Abbe \"V\"d, in modo da catalogare i vetri in base alla loro posizione nel diagramma.\nIl numero di Abbe viene usato per calcolare i raggi di curvatura e le lunghezze focali delle singole lenti nei doppietti acromatici per minimizzare l'aberrazione cromatica.\nInterpretazione fisica.\nPer come \u00e8 definito, in particolare a causa del fatto che \u00e8 a denominatore la differenza di indici di rifrazione a lunghezze d'onda diverse, un numero di Abbe inferiore indica un materiale pi\u00f9 dispersivo."}
{"id": "1474787", "revid": "75069152", "url": "https://it.wikipedia.org/wiki?curid=1474787", "title": "Associazione Sportiva Dilettantistica Pro Mogliano Calcio", "text": ""}
{"id": "1474788", "revid": "1573940", "url": "https://it.wikipedia.org/wiki?curid=1474788", "title": "Okenia hispanica", "text": "Okenia hispanica \u00e8 un mollusco nudibranchio della famiglia Goniodorididae.\nL'epiteto specifico fa riferimento alla Spagna, localit\u00e0 di rinvenimento."}
{"id": "1474794", "revid": "118558489", "url": "https://it.wikipedia.org/wiki?curid=1474794", "title": "Fertilit\u00e0 (agricoltura)", "text": "La fertilit\u00e0 in agricoltura \u00e8 la capacit\u00e0 di un dato terreno di produrre dei prodotti agricoli ed \u00e8 composta dall'insieme delle sue caratteristiche fisiche, chimiche e biologiche.\nLa fertilit\u00e0 del suolo pu\u00f2 venire preservata e migliorata, ma anche danneggiata, attraverso particolari tecniche e pratiche di coltivazione, come la concimazione, l'irrigazione e le lavorazioni. Ad esempio, alcune lavorazioni del terreno ripristinano o migliorano la struttura, ma anche la circolazione dell'aria, importante per i microorganismi e l'attivit\u00e0 delle piante, e dell'acqua, sia in eccesso sia per facilitare l'assorbimento degli elementi nutritivi.\nLa fertilit\u00e0 complessiva del suolo pu\u00f2 essere determinata mediante molteplici analisi, sia semplicemente visive sia di laboratorio. Queste ultime sono spesso costose e comportano una buona conoscenza tecnica per predisporle e interpretarle. A queste si sono affiancate tecniche semplici e poco costose, ma comunque di una buona precisione, come il metodo messo a punto dalla Facolt\u00e0 di Agraria dell'Universit\u00e0 di Padova denominato \"Fertimetro\" e che costituisce un indicatore dell'attivit\u00e0 microbiologica, con alcune indicazioni in relazione ai nutrienti e di buona correlazione con la produzione futura delle colture."}
{"id": "1474796", "revid": "767487", "url": "https://it.wikipedia.org/wiki?curid=1474796", "title": "Giovanni Giorgi (compositore)", "text": "Biografia.\nPoco si conosce sulla sua vita; egli dichiar\u00f2 in vita di essere nativo di Venezia. Nel settembre del 1719 lo troviamo a Roma, nell'abitazione di parenti trasferitisi a Ferentino, dove fu nominato maestro di cappella della Basilica di San Giovanni in Laterano, succedendo cos\u00ec a Giuseppe Ottavio Pitoni e successivamente, nel gennaio del 1725, fu sempre attivo con la medesima carica presso la corte di Lisbona.\nI suoi lavori, molti dei quali furono composti a Roma, sono stilisticamente di transizione dal tardo barocco al primo classicismo. In essi \u00e8 possibile osservare i tipici elementi della scuola romana: Giorgi tendeva ad impiegare nei propri lavori brevi ouverture strumentali, dando quindi priorit\u00e0 all'espressione individuale piuttosto che alla funzione liturgica.\nDiversi suoi lavori, come la Missa in 16 parti \"Servite Domino\", risentono dell'influenza dello stile Orazio Benevoli."}
{"id": "1474797", "revid": "53251", "url": "https://it.wikipedia.org/wiki?curid=1474797", "title": "Dimostrazione a furto di strategia", "text": ""}
{"id": "1474798", "revid": "53251", "url": "https://it.wikipedia.org/wiki?curid=1474798", "title": "Furto di strategia", "text": ""}
{"id": "1474800", "revid": "125700263", "url": "https://it.wikipedia.org/wiki?curid=1474800", "title": "Episodi di West Wing - Tutti gli uomini del Presidente (quarta stagione)", "text": "Campagna elettorale (prima parte).\nTrama.\nIl Presidente Bartlet si trova in Indiana per la campagna elettorale, mentre Leo McGarry a Washington incontra lo Stato maggiore per monitorare la situazione politica e militare di alcuni Paesi contrapposti agli Stati Uniti come la Corea del Nord e il Qumar, che vuole riaprire l'inchiesta sulla morte di Adbul Sharif. Josh, Toby e Donatella, mentre parlano con Cathy, una giovane agricoltore donna, perdono il corteo presidenziale e devono farsi dare un passaggio per l'aeroporto; rimangono senza biodiesel per strada e sar\u00e0 l'inizio di un'odissea piena di imprevisti e contrattempi.\nCampagna elettorale (seconda parte).\nTrama.\nLa First Lady ha fatto una gaffe, le azioni di alcune aziende sono crollate trascinando con s\u00e9 i mercati e CJ sta cercando un nuovo tutore che segua Anthony, un ragazzo di colore di cui si occupava Simon. Toby, Josh e Donatella proseguono il travagliato viaggio verso casa. La McNally prospetta uno scenario inquietante: non tanto che il Qumar scopra che sono stati gli USA a uccidere Sharif, ma il fatto che stiano fabbricando prove per accusare Israele. Bartlet incontra nuovamente la sig.ra Fiderer per il posto da segretaria e il Presidente scopre che era stata licenziata perch\u00e9 aveva assunto Charlie, preferendo lui al figlio di un politico influente, politico che aveva provveduto a farla cacciare; tanto basta per convincere Bartlet ad assumerla. C'\u00e8 un attentato terroristico in un campus universitario con decine di morti e la notizia raggiunge i media. Finalmente, dopo un treno sbagliato, voli cancellati e una tempesta, Toby, Donna e Josh arrivano a Washington, Charlie accetta di occuparsi di Anthony e Bartlet respinge l'offerta dello Stato maggiore secondo cui si prendano loro la colpa della morte di Sharif lasciando fuori lui.\nUn'idea vincente.\nTrama.\nLeo convoca il suo avvocato, la signora Kendall, a nome del Presidente per conoscere i risvolti penali nel caso in cui gli Stat Uniti si dichiarino colpevoli della morte di Sharif; l'FBI sta ancora indagando per capire chi ha effettuato l'attentato all'universit\u00e0. Josh e Toby studiano un modo per rendere pi\u00f9 economico il college perch\u00e9 trovano ingiusto che le gratifiche milionarie siano detraibili dalle tasse, mentre le spese per gli studi dei figli no.\nPer un dibattito in pi\u00f9.\nTrama.\nI collaboratori di Bartlet sono preoccupati perch\u00e9 il senatore Stackhouse, che riscuote un moderato successo tra l'elettorato democratico, non ha ancora dichiarato il suo pubblico appoggio alla candidatura del Presidente, ritirandosi di fatto dal posto di \"terzo candidato\". In Iowa l'FBI sta assediando una fattoria dove sono nascosti gli attentatori che hanno fatto scoppiare la bomba all'universit\u00e0, ma alla fine le forze dell'ordine riescono ad arrestare i malviventi. Leo McGarry incontra Yosef, ministro degli esteri israeliano: quest'ultimo gli rivela le sue preoccupazioni riguardo al fatto che il Qumar intende incolpare Israele della morte di Sharif. La situazione si fa ancora pi\u00f9 tesa quando la Casa Bianca riceve la notizia che l'aereo con cui Yosef stava rientrando al suo Paese risulta disperso.\nValori tradizionali.\nTrama.\nBartlet e il suo staff si trovano in Carolina del Nord per la campagna presidenziale e per prepararsi all'unico dibattito TV con Ritchie, il suo avversario repubblicano. Con dei flashback si conosce un altro pezzetto di passato dei membri dell'amministrazione attuale, in particolare quando, a ridosso dell'insediamento, hanno scelto il Ministro della Giustizia che, pur essendo democratico, ha posizioni piuttosto conservatrici e sta creando (nel presente) non pochi grattacapi al Presidente, che teme domande scomode sul suo ministro durante il faccia a faccia televisivo. Intanto la situazione politica e militare tra Israele e Qumar si aggrava. Toby e la sua ex moglie Andrea scoprono di aspettare due gemelli.\nDieci parole.\nTrama.\n\u00c8 il giorno del dibattito, ma Leo McGarry non pu\u00f2 seguire il Presidente a San Diego perch\u00e9 deve negoziare con l'ambasciatore del Qumar una sorta di tregua a favore di Israele, incolpata (ingiustamente) della morte di Sharif. Nemmeno Sam Seaborn segue il Presidente, ma si reca a Newport Beach: Howard Wilde, il candidato democratico al Congresso per la California, \u00e8 morto e Sam vuole porgere a nome di Bartlet le condoglianze allo staff della campagna elettorale. Qui incontra Will Bailey, e Seaborn rimane stupito dal desiderio dell'uomo di andare avanti comunque con la campagna, anche se la legge lo prevede. Sam scopre che lo staff di Wilde, in particolare Bailey e la sua assistente Elsie Snuffin, sono molto competenti e appassionati. Prima di tornare a Washington propone a Will un accordo: se quest'ultimo, in caso di vittoria, non trover\u00e0 un democratico con cui sostituire Wilde, sar\u00e0 Sam a presentarsi come candidato al Congresso.\nExit Poll.\nTrama.\n\u00c8 il giorno del voto e sono tutti incollati agli exit poll. Donatella scopre che ha votato per sbaglio per il candidato repubblicano ed esce per cercare un repubblicano con cui fare una sorta di scambio di voto; incontrer\u00e0, dopo parecchie ore, un militare che le creder\u00e0 e accetter\u00e0 di votare per Bartlet. Toby accompagna Andrea alla prima ecografia e cerca di convincerla a sposarlo. CJ sa che il medico del Congresso \u00e8 informato della gravidanza della Wyatt e fa notare a Toby che, da un punto di vista dell'immagine politica, \u00e8 un problema che lui e la ex moglie non siano sposati. Will Bailey chiama Sam e lo informa che al momento nella contea di Orange i democratici sono in vantaggio. La giornata si conclude con la riconferma di Bartlet alla Casa Bianca e con la moglie Abigail che informa il marito di aver notato che sta avendo una ricaduta nella sua malattia.\nDietro le quinte.\nTrama.\n\u00c8 grande festa alla Casa Bianca e tutti stanno brindando al buon esito di tanti mesi di lavoro. La festa viene per\u00f2 funestata dalla notizia di un colpo di Stato in Venezuela e dalla preoccupazione per gli americani residenti in quella Nazione. Inaspettatamente nella contea di Orange i democratici vincono e Sam si ritrova a dover tenere fede alla promessa di presentarsi come candidato al posto del defunto Wilde; inizialmente \u00e8 riluttante perch\u00e9 sa che perder\u00e0 e non potr\u00e0 ricandidarsi in un altro distretto ma poi, appoggiato dal Presidente e dai membri dell'Ala Ovest, decide di imbarcarsi in questa impresa.\nIl trapianto.\nTrama.\nL'ambasciatore svizzero si presenta da Leo McGarry: ha ricevuto da Teheran la richiesta di intercedere presso il Giappone perch\u00e9 trovino nella lista dei trapianti un posto per il figlio gravemente malato dell'Ayatollah; il Giappone declina e l'unica altra Nazione che fa quel genere di intervento sono gli Stati Uniti; il trapianto diventa una faccenda politica perch\u00e9 finanziarlo significherebbe appoggiare l'ayatollah e la sua politica, ma Bartlet decide di infischiarsene per salvare la vita di quello che alla fine \u00e8 un ragazzino innocente di 15 anni. Nonostante questo, l'ayatollah dichiara che quella degli Stati Uniti \u00e8 un'ingerenza nei loro affari e si scatena una protesta politica. Inoltre c'\u00e8 un altro problema: l'unico medico libero per operare \u00e8 un iraniano scappato dal suo Paese a cui il regime dell'ayatollah ha ucciso il padre; Bartlet lo convince a eseguire l'intervento perch\u00e9 \u00e8 dovere di un medico aiutare chi soffre. Sam va in California per presentarsi come candidato al Congresso per la contea di Orange e l\u00ec apprende, con disappunto, che Bailey non guider\u00e0 la sua campagna.\nIl blocco dello scrittore.\nTrama.\nSam fa i bagagli e va a Newport Beach per la campagna elettorale che lo vede candidato al Congresso; l\u00ec incontra Will, che sta per partire per una lunga vacanza, e gli chiede di andare a Washington e sostituirlo come vice di Toby in modo da aiutarlo a scrivere il discorso per il giuramento del 20 gennaio. Toby lo mette alla prova e ne rimane conquistato, al punto da confidargli che non riesce pi\u00f9 scrivere come una volta. Vicky Hilton, una donna pilota pluridecorata dell'Aeronautica Militare, rifiuta di eseguire l'ordine di interrompere una relazione con un suo sottoposto e scoppia un caso in cui vengono coinvolti la Casa Bianca e il movimento delle femministe guidato dalla Gardner. Donatella chiede a Josh di sondare il terreno presso il tenente comandante Reese per sapere se lui \u00e8 interessato a uscire con lei, ma Lyman combina un pasticcio anche se alla fine si sistema tutto.\nVigilia di Natale.\nTrama.\n\u00c8 la vigilia di Natale. L'omicidio di Sharif ordinato da Bartlet perseguita l'Ala Ovest con vari risvolti: il Presidente si sente in colpa e cerca di tacitare la coscienza ordinando a Lyman di rivedere entro la fine dell'anno il bilancio affinch\u00e9 siano approvati degli aiuti economici per contrastare la mortalit\u00e0 infantile; Leo invece cerca di gestire i sensi di colpa cercando di far riaprire per tempo la Basilica della Nativit\u00e0 a Betlemme, chiusa dalle autorit\u00e0 israeliane per un problema al tetto. CJ rivede Danny Concannon, tornato alla Casa Bianca dopo un periodo all'estero: il giornalista le dice che ha le prove che la morte di Sharif non \u00e8 stata accidentale e che \u00e8 stata orchestrata dagli americani. Lyman procura un premesso di visita a Jules Ziegler, il padre di Toby, affinch\u00e9 si riappacifichino: l'uomo in passato lavorava per la mafia ed \u00e8 stato in prigione per complicit\u00e0 in omicidio e Toby, a differenza dei suoi fratelli, non gliel'ha mai perdonato. Zoey si presenta alla Casa Bianca con Jean Paul, il suo nuovo e alquanto spocchioso fidanzato, suscitando l'irritazione di Charlie, mentre Will Bailey cerca di inserirsi nel nuovo lavoro dovendo vincere la velata ostilit\u00e0 di chi lavorava per Sam.\nPer un s\u00ec.\nTrama.\nL'Amministrazione vuole far approvare una legge a favore degli aiuti economici a Paesi stranieri e Lyman e Ziegler sono a caccia di voti, poich\u00e9 l'approvazione \u00e8 sul filo del rasoio. Toby riceve l'assicurazione del voto da parte del Senatore Hoebuck a patto che la Casa Bianca finanzi uno studio sulla preghiera a distanza: c'\u00e8 uno studio scientifico che sostiene che le persone che ricevono preghiere per la loro salute hanno una percentuale di guarigione maggiore di chi non ne riceve. Charlie, piccato per uno scambio di battute con Jean Paul e ansioso di fare bella figura con Zoey, tenta di aiutare una donna soldato che non riesce ad ottenere i sussidi statali per i figli e combina un pasticcio che arriver\u00e0 ai piani alti del Pentagono, ma tutto si sistemer\u00e0.\nIl lungo addio.\nTrama.\nCJ torna a Dayton in Ohio per tenere un discorso al suo ex liceo e per rivedere il padre, malato di Alzheimer; giunta a casa scopre che il padre \u00e8 peggiorato e che la sua matrigna, Molly, l'ha lasciato perch\u00e9 non vuole prendersi cura del marito e perch\u00e9 spaventata dal futuro che l'aspetterebbe accanto a un malato di quel genere. La situazione \u00e8 grave, ed \u00e8 peggiorata dal fatto che l'uomo rifiuta la diagnosi e qualsiasi tipo di assistenza. CJ \u00e8 presa tra due fuochi: restare col padre e lasciare il lavoro alla Casa Bianca, oppure tornare a Washington: sceglier\u00e0 l'ultima opzione, rimandando ad un altro momento la decisione di cosa fare con il genitore.\nIl tradimento.\nTrama.\nBartlet si sta preparando all'insediamento del suo secondo mandato mentre l'Amministrazione deve affrontare in Kundu una crisi umanitaria causata da una pulizia etnica operata dal loro presidente. Bartlet incarica Jack Reese di stilare un rapporto su una missione di pace statunitense in Kundu, cosa che fa finire il tenente nei guai col Pentagono, che teme un'ingerenza del Presidente nella politica estera, con conseguente trasferimento ad Aviano; Donatella, che ha una relazione con lui, non la prende bene. Will Bailey dice al Presidente una frase, tratta da un suo discorso quando era ancora governatore, che lo fa riflettere e mettere in crisi tutto il piano sulla politica estera.\nIl giorno dell'insediamento.\nTrama.\nHutchinson, dello Stato Maggiore, sta passando mezze informazioni a Danny Concannon sull'omicidio di Sharif con l'intento di mandare un messaggio al Presidente: se Bartlet vorr\u00e0 intervenire militarmente in Kundu, Hutchinson sveler\u00e0 il coinvolgimento dell'Amministrazione nella morte del terrorista, che di fatto \u00e8 un omicidio politico, visto che la vittima era un ministro del Qumar e fratello del presidente di quel Paese. Il Presidente intende rivedere tutta la politica estera e fare in modo che gli Stati Uniti abbiano il diritto di intervenire ogniqualvolta ci sia una violazione dei diritti umani: tutto il discorso dell'insediamento \u00e8 da rivedere. Esce anche un articolo con delle dichiarazioni provocatorie sul come si comporta lo staff della Casa Bianca con chi porta una divisa, scatenando una bufera: Donatella si prende la colpa, con la scusante che \u00e8 amareggiata per la partenza di Jack; Josh, leggendo l'articolo, si rende conto che non pu\u00f2 essere stata lei a dire quelle cose e, accompagnato da Charlie, Danny, Will e Toby, va a prenderla a casa sua per portarla al ballo dell'inaugurazione. Will Bailey viene nominato da Bartlet Vice Capo alle Comunicazioni.\nViaggio in California.\nTrama.\nLo staff si reca in California per appoggiare Sam Seaborn nella sua campagna elettorale, mentre l'esercito statunitense \u00e8 riuscito a occupare l'aeroporto di Bitanga, capitale del Kundu. I Repubblicani presentano il loro piano fiscale per il taglio alle tasse e l'Amministrazione non pu\u00f2 controbattere dalla California perch\u00e9 il loro piano sarebbe impopolare presso il partito avverso e ci\u00f2 nuocerebbe alla campagna di Sam. Un uomo e sua moglie, entrambi di vedute ristrette, aggrediscono verbalmente il deputato Wyatt perch\u00e9 incinta e non sposata, e apostrofano Charlie in modo razzista come \"quello l\u00ec \u00e8 quello che usciva con la figlia\": il risultato \u00e8 che Toby e Charlie vengono arrestati per aggressione. Sam viene a sapere che il Presidente sta tacendo il piano fiscale e ne annuncia in diretta la presentazione, anche se questo molto probabilmente lo porter\u00e0 a perdere la corsa per il seggio in Congresso.\nCampagna per Sam.\nTrama.\nIl Presidente deve rientrare d'urgenza a Washington: tre marines sono stati catturati in Kundu e viene elaborato e approvato un piano per liberarli; il salvataggio ha successo, ma il Kundu escogita una rappresaglia contro un campo di addestramento militare americano in Ghana provocando la morte di 17 soldati. Will Bailey deve fare i salti mortali per scrivere il discorso di presentazione del piano fiscale, solo che non ha nessuno che lo aiuti: Toby, prima di partire, ha licenziato quasi tutti per manifesta incompetenza e a Will sono rimaste solo delle giovani e inesperte stagiste. La signora Bartlet si lamenta con Josh che le sue iniziative non ottengono mai fondi e Lyman le dice che ci\u00f2 avviene perch\u00e9 non ha un capo dello staff; Abigail lo prende sul serio e assume Amy.\nLontani antenati.\nTrama.\nIn Alaska si \u00e8 sciolto un ghiacciaio creando un fiume enorme che rischia di travolgere un paese; oltre alla tragedia locale, si prospetta anche la preoccupazione per i cambiamenti climatici. Bart Gantz lavora per una industria chimica che ha nascosto all'Agenzia dell'Ambiente i veri dati di inquinamento delle loro attivit\u00e0, e desidera testimoniare contro la sua azienda; a tale scopo si rivolge a Toby per defezionare durante la deposizione per la legge chiamata \"Chi inquina, paga\". Il problema \u00e8 che l'uomo ha firmato dei documenti incriminanti e, per testimoniare senza ripercussioni legali, ha bisogno dell'immunit\u00e0.\nIl volo dell'angelo.\nTrama.\nIl Presidente e parte del suo staff si trovano sull'Air Force One in rientro da un viaggio nelle Filippine quando si verifica un guasto: una spia che segnala l'apertura corretta del carrello si \u00e8 accesa e non si sa se \u00e8 un guasto del segnale o un guasto meccanico. L'aereo deve rimanere in volo e CJ si ingegna per tenere a bada i giornalisti e le loro domande: la borsa di Tokio sta per aprire e non si deve sapere che il Presidente pu\u00f2 essere in pericolo. I giornalisti mangiano la foglia quando un F-16 affianca l'aereo, ma CJ fa disattivare i telefoni di bordo. A terra cercano di capire come \u00e8 potuto guastarsi un aereo che \u00e8 controllato scrupolosamente ed eventualmente capire se c'\u00e8 stato un attentato. 5 militari statunitensi muoiono in Kundu per fuoco amico e la parte dello staff a terra devono gestire politicamente la notizia. Mentre \u00e8 in volo, il Presidente medita se certificare ancora la Colombia come alleato, ma Bartlet nicchia perch\u00e9 quel Paese non si \u00e8 impegnato nella lotta contro la droga. Alla fine il carrello riprende a funzionare, anche se una turbolenza richiede che l'aereo stia ancora in volo per un po'.\nPartita a poker.\nTrama.\nUn aereo spia statunitense precipita nei pressi di Kaliningrad mentre stava spiando la regione per sospetti scambi illegali di materiale nucleare. \u00c8 la serata della partita di poker tra i membri dello staff; Lyman incontra Joe Quincy, che si presenta per prendere il posto di Ainsley Heyes e scopre che anche lui \u00e8 un Repubblicano. Qualcuno spara con un fucile di precisione verso la Casa Bianca: il fatto fa mettere in lockdown l'Ala Ovest, interrompendo la telefonata di Bartlet col presidente russo. Intanto la partita di poker riprende: Bailey, riservista della Marina distaccato al JAG, rivela che deve seguire un caso legale legato ad un meteorite caduto sulla Terra, scatenando lo stupore di tutti gli altri. Zoey informa Charlie che andr\u00e0 3 mesi in Francia col fidanzato, scatenando la gelosia del ragazzo. Bartlet confessa al presidente russo che l'aereo spia stava fotografando Kaliningrad, aprendo uno spiraglio di fiducia tra le due amministrazioni.\nVita su Marte.\nTrama.\nIl redattore scientifico del Washington Post si presenta da CJ facendo domande strane: afferma di aver saputo indirettamente dal Vicepresidente Hoynes che la NASA ha le prove che su Marte ci sia dell'acqua, e quindi la possibilit\u00e0 di vita: chiede pertanto se la notizia \u00e8 vera e se non sia illegale che venga tenuta nascosta; CJ rigira il problema al novellino Quincy. Parallelamente, sempre allo stesso giornale, arriva la soffiata che la Casa Bianca abbia ostacolato il dipartimento di giustizia. Leo, informato dei fatti, chiede a Quincy di capire chi \u00e8 la talpa; indagando, Joseph scopre che dietro alle indiscrezioni c'\u00e8 Hoynes, che ha incautamente parlato di faccende riservate con una donna con cui aveva una relazione e che ora sta per pubblicare un libro. Scoppia lo scandalo perch\u00e9 Hoynes \u00e8 sposato e perch\u00e9 ha divulgato segreti: il Vicepresidente si dimette.\nIl rapimento.\nTrama.\nLo staff, e in particolare Josh, sta lavorando per trovare un nuovo Vicepresidente. Scatta l'allarme antiterrorismo a causa di possibili ritorsioni per la morte di Sharif da parte di fanatici estremisti del Qumar. Danny Concannon informa CJ di avere le prove del collegamento tra la morte di Sharif e il coinvolgimento degli Stati Uniti, ma Leo lo convince a non pubblicare l'articolo per non compromettere la sicurezza nazionale; \u00e8 anche il giorno della cerimonia di laurea di Zoey, che precede la sua partenza per la Francia col fidanzato. Durante la festa dei neolaureati Jean Paul droga Zoey a sua insaputa con una pasticca di ecstasy: la ragazza va in bagno e viene persa di vista dai servizi segreti: uno degli agenti della sorveglianza viene trovato morto e scatta subito l'allarme per il rapimento della figlia del Presidente. Toby compra una casa in cui vorrebbe vivere con Andrea e i loro gemelli in arrivo e le chiede di risposarlo, ma lei rifiuta, memore del loro matrimonio fallito; poco dopo Andrea entra in travaglio con un leggero anticipo sui tempi.\nIl XXV emendamento.\nTrama.\nZoey \u00e8 stata rapita e presto arriva un fax in cui si chiede la liberazione di alcuni prigionieri politici del Qumar. Bartlet, complice una piccola crisi aeronautica che rientra subito, capisce che non \u00e8 in grado di comandare e chiede a Leo di avviare la procedura per attuare il XXV emendamento. Dato che non \u00e8 ancora stato nominato un Vicepresidente, giura come Presidente ad interim lo speaker della Camera Glenallen Walker, un Repubblicano ultra conservatore che preoccupa non poco i membri dello staff dell'Ala Ovest. Sono anche nati Molly e Huck, i gemelli di Toby."}
{"id": "1474806", "revid": "122942709", "url": "https://it.wikipedia.org/wiki?curid=1474806", "title": "Augusta Sofia di Hannover", "text": "Biografia.\nInfanzia e giovent\u00f9.\nLa principessa Augusta Sofia nacque a Buckingham Palace, a St. James's Park, a Londra, come sesta figlia (e seconda femmina) di re Giorgio III (1738-1820) e della moglie, nata principessa Carlotta di Meclemburgo Strelitz. Sua madre tendeva a riparare le figlie dal mondo esterno, cos\u00ec Augusta Sofia fu costretta a diventare una compagna della madre, che mor\u00ec un mese prima del cinquantesimo compleanno della principessa; per questa ragione essa non si spos\u00f2 mai e non ebbe discendenza.\nVita matura.\nSecondo un volantino conservato presso i \"V&amp;A Archives\", la principessa Augusta Sofia fu una dei patroni del circo delle pulci di L. Bertolotto.\nElla mor\u00ec il 22 settembre 1840 a Clarence House ed il 2 ottobre venne sepolta nella cappella di San Giorgio, nel castello di Windsor, dopo essere rimasta esposta a Frogmore.\nTitoli nobiliari e stemma.\nStemma.\nA partire dal 1789, in quanto figlia del sovrano, Augusta Sofia pot\u00e9 fregiarsi dello stemma del regno, differenziato mediante un nastro d'argento a tre punte, la centrale con una rosa rossa e le due esterne recanti un ermellino."}
{"id": "1474813", "revid": "123204503", "url": "https://it.wikipedia.org/wiki?curid=1474813", "title": "Tom Courtenay", "text": "Biografia.\nDi solida formazione teatrale, approd\u00f2 al cinema dalla porta principale a 25 anni come protagonista di un film che divent\u00f2 il manifesto del \"free cinema\" inglese: \"Giovent\u00f9, amore e rabbia\", diretto da Tony Richardson nel 1962. L'anno successivo interpret\u00f2 \"Billy il bugiardo\" (1963) di John Schlesinger e divent\u00f2 subito l'icona degli \"angry young men\" britannici. Seguirono il film antimilitarista \"Per il re e per la patria\" (1964) di Joseph Losey e il kolossal \"Il dottor \u017divago\" (1965) di David Lean, per il quale Courtenay venne candidato al Premio Oscar al miglior attore non protagonista. \nTra la fine degli anni sessanta e l'inizio del decennio successivo interpret\u00f2 prevalentemente film sulla guerra fredda, tra i quali \"Sull'orlo della paura\" (1967) di Anthony Mann. Nel 1971 fu protagonista di \"Una giornata di Ivan Denisovi\u010d\", fedelmente tratto dall'omonimo romanzo di Aleksandr Isaevi\u010d Sol\u017eenicyn. Dopo un'assenza dagli schermi di dieci anni, periodo in cui si dedic\u00f2 al teatro, fece il suo rientro cinematografico con \"Il servo di scena\" (1983) di Peter Yates, in cui imperson\u00f2 il segretario tuttofare di un capocomico al tramonto, interpretato da Albert Finney. Successivamente torn\u00f2 a lavorare in teatro, dove si impegn\u00f2 molto per i diritti civili; quasi dieci anni dopo riapparve in una produzione televisiva della Lucasfilm, \"Le avventure del giovane Indiana Jones\". \nNel 1999 ricevette una laurea ad honorem dall'Universit\u00e0 di Hull, e conquist\u00f2 un British Academy Television Award per il miglior attore per la sua interpretazione nella serie \"A Rather English Marriage\". Nel 2001 gli venne conferito il titolo di \"Knight Bachelor\" per i suoi quarant'anni di attivit\u00e0 teatrale e cinematografica. Nello stesso anno torn\u00f2 a comporre, insieme a Michael Caine, Bob Hoskins, David Hemmings e Helen Mirren, una straordinaria squadra di interpreti in \"L'ultimo bicchiere\" di Fred Schepisi. Successivamente ha fatto parte del cast di \"La bussola d'oro\" (2007) di Chris Weitz.\nCuriosit\u00e0.\nHa dato il titolo alla canzone \"Tom Courtenay\" del gruppo musicale alternativo americano Yo La Tengo, nel cui testo vengono citate anche Julie Christie e Eleanor Bron."}
{"id": "1474815", "revid": "767487", "url": "https://it.wikipedia.org/wiki?curid=1474815", "title": "Ugolino di Vieri (poeta)", "text": "Biografia.\nNacque da una nobile famiglia fiorentina di magistrati della repubblica. Avviato subito alla professione giuridica, trov\u00f2 comunque il tempo di perfezionarsi in scienze umanistiche e in lingua latina presso il letterato e poeta Cristoforo Landino. \nNonostante praticasse la professione di notaio, era noto a Firenze soprattutto come compositore di esametri latini tanto che era accreditato poeta alla corte di Lorenzo il Magnifico. Proprio nella sua veste di umanista ebbe tra i suoi molti allievi di \"ars poetandi\" anche il traduttore Francesco Pitti, lo scrittore Pietro Crinito e il cardinale Giovanni de' Medici, poi papa Leone X.\nGi\u00e0 prima della cacciata dei Medici da Firenze instaur\u00f2 un rapporto di stima ed amicizia personale con Girolamo Savonarola che, con il ritorno della citt\u00e0 all'antica repubblica, continu\u00f2 e si rafforz\u00f2, finendo per diventare militanza attiva nel partito-fazione dei \"Piagnoni\". Proprio per questo, dopo il rovescio di sorte e la condanna al rogo del domenicano, cadde in disgrazia presso l'aristocrazia fiorentina. Per recuperare il prestigio perduto tent\u00f2 di negare o meglio di abiurare i suoi rapporti con il frate ma il palese e insincero voltafaccia serv\u00ec solo ad inimicarsi anche le simpatie del popolo fiorentino.\nLe sue opere, che da sempre erano circolate manoscritte, vennero pubblicate a stampa postume: il \"De Illustratione Urbis Florentiae libri tres\" a Parigi nel 1583, il \"Triumphus Vita Matthiae Pannoniae Regis\" a Lione nel 1677, i \"Carmina Illustrium Poetarum Italorum\" a Firenze nel 1724 e le \"Opere\" (complete) a Venezia nel 1740."}
{"id": "1474816", "revid": "1543377", "url": "https://it.wikipedia.org/wiki?curid=1474816", "title": "Ushio e Tora", "text": " \u00e8 un manga di genere avventura scritto e illustrato da Kazuhiro Fujita e pubblicato dal 1990 al 1996. Ha avuto diverse trasposizioni televisive e per original anime video.\nTrama.\nIl giovane Ushio Aotsuki abita con il padre Shigure, un monaco della confessione \"kouhamei\", in un piccolo tempio buddista. Un giorno, mentre riordina il magazzino del tempio, cade in una botola nel pavimento e si ritrova in un vecchio sotterraneo dove incontra, inchiodato a un muro da una lancia sacra, un demone che ricorda vagamente una gigantesca tigre. Il demone ordina a Ushio di togliere la lancia cos\u00ec da poter essere di nuovo libero dopo 500 anni e di poter tornare a seminare terrore tra gli umani, nonch\u00e9 divorare lo stesso Ushio. Ushio lo lascia imprigionato e blocca il sotterraneo, ma l'aura satura della malvagit\u00e0 di Tora (\"tigre\" in giapponese) si \u00e8 sprigionata ed ha attirato nelle vicinanze del tempio molti demoni e mostri. Ushio libera Tora dalla lancia, in cambio della completa eliminazione dei demoni che infestano il tempio, ma una volta liberato, Tora cerca di ucciderlo: Ushio si trasforma in un abile e potente samurai grazie al potere della lancia, un guerriero capace di tenere a bada Tora e di sconfiggere, con il suo riluttante aiuto, mostri e demoni. Si scopre in seguito che questa lancia \u00e8 un preziosissimo e potentissimo artefatto chiamato la \"lancia della bestia\", un oggetto che legher\u00e0 sia Ushio sia Tora a un pericoloso compito.\nMedia.\nManga.\nIn Italia la serie manga \u00e8 stata pubblicata da Granata Press tra il luglio 1994 e l'agosto 1995 sulla collana \"Z compact\", salvo poi essere interrotta la pubblicazione per la chiusura della casa editrice. La serie \u00e8 stata poi ripresa dalla Star Comics a partire dal n. 33 della collana \"Techno\" ripartendo da dove si era interrotta la precedente serie della Granata Press. Le due pubblicazioni si differenziano per le dimensioni del manga. Una volta conclusa la serie e pubblicato lo speciale i primi numeri della serie sono stati riproposti sulla testata \"Turn Over\". Nel 2016 sempre la Star Comics ha avviato la pubblicazione di una nuova edizione del manga, una \"Perfect Edition\" con pagine a colori e altri contenuti non presenti nelle precedenti versioni italiane, e che si \u00e8 conclusa con il ventesimo volume.\nAnime.\nUna serie OAV di 10 episodi, prodotta da Toho e animata presso lo studio Pastel, \u00e8 stata prodotta tra il 1992 e il 1993. Un singolo OAV in stile \"super-deformed\" \u00e8 stato prodotto nel 1993. Una serie televisiva di 39 episodi, suddiviso in tre stagioni, \u00e8 stata trasmesso da luglio 2015 a giugno 2016.\nLa serie OAV \u00e8 stata trasmessa su 7 Gold e successivamente pubblicata per il mercato home video da Yamato Video, mentre la serie televisiva anime del 2015 \u00e8 stata pubblicata su YouTube in simulcast sempre da Yamato Video e trasmessa anche sul canale satellitare Man-ga in lingua giapponese con sottotitoli in italiano.\nSerie OAV (1992).\nUn adattamento a serie OAV \u00e8 stato prodotto da Toho e animato dallo studio Pastel, per un totale di 10 episodi pubblicati. Gli episodi sono stati pubblicati dall'11 settembre 1992 al 1\u00ba agosto 1993 (pi\u00f9 una serie di 3 corti parodistici intitolata \"Ushio e Tora Comical Deformed Theatre\", pubblicati come unico episodio OAV), usciti anche sul mercato italiano ad opera della Yamato Video e trasmessi su 7 Gold dal 24 al 28 dicembre 2007 e dal 31 dicembre 2007 al 4 gennaio 2008.\nSerie televisiva anime (2015-2016).\nIl nuovo adattamento animato, prodotto da MAPPA e Studio VOLN, \u00e8 una serie televisiva che \u00e8 andata in onda dal 3 luglio 2015 al 24 giugno 2016 su Tokyo MXTV, per la regia generale di Satoshi Nishimura, e che si compone di tre stagioni di 13 episodi ciascuna, per un totale di 39 episodi. La composizione della serie \u00e8 affidata a Toshiki Inoue e all'autore originale Kazuhiro Fujita. Questa serie riprende tutta la storia del manga tuttavia, visto il non alto numero di episodi rispetto all'elevato numero di volumi del manga, esclude diverse parti dell\u2019opera originale per questioni di tempo, focalizzandosi su quelle pi\u00f9 salienti.\nVideogiochi.\nDalla serie sono stati tratti due videogiochi.\nIl primo \u00e8 un videogioco d'azione intitolato \"Ushio to Tora\", sviluppato da Yutaka e pubblicato da Pixel il 25 gennaio 1993 per Super Nintendo.\nIl secondo invece \u00e8 un videogioco di ruolo alla giapponese chiamato \", sviluppato e pubblicato dai medesimi editori del precedente il 9 luglio 1993 per NES.\nInoltre Ushio Aotsuki compare come personaggio giocabile nel picchiaduro crossover \" il 26 marzo 2009 per PlayStation Portable.\nAccoglienza.\nNel 1992 \"Ushio e Tora\" vinse il premio Shogakukan per i manga nella categoria \"sh\u014dnen\". Nel sondaggio Manga S\u014dsenkyo 2021 indetto da TV Asahi, persone hanno votato la loro top 100 delle serie manga e \"Ushio e Tora\" si \u00e8 classificata al 48\u00ba posto."}
{"id": "1474817", "revid": "248219", "url": "https://it.wikipedia.org/wiki?curid=1474817", "title": "Okenia impexa banyulensis", "text": ""}
{"id": "1474820", "revid": "125706642", "url": "https://it.wikipedia.org/wiki?curid=1474820", "title": "Compleanno", "text": "Il compleanno, detto anche meno comunemente genetliaco, \u00e8 il giorno dell'anno in cui \u00e8 nata una persona.\nStoria del compleanno.\nL'usanza di celebrare la propria data di nascita ha origine da antiche usanze pagane, che, per l'occasione, erano soliti fare gli auguri al festeggiato nell'intento di proteggerlo dalle forze del male e di auspicare per lui salute e sicurezza per l'ulteriore anno che stava per iniziare.\nI primi a celebrare tale usanza furono gli antichi Egizi, che erano soliti omaggiare il faraone preparando per lui un banchetto pieno di ogni sorta di prelibatezze. In Mesopotamia ed in Egitto si riteneva importante registrare il giorno della propria nascita poich\u00e9 era essenziale per realizzare l'oroscopo. Popoli antichi come i Greci, i Romani ed i Persiani festeggiavano esclusivamente in occasione del compleanno di re, divinit\u00e0 e persone nobili. Nel calendario romano si festeggiava il dies natalis (giorno di nascita) degli imperatori, nonch\u00e9 di particolari eventi importanti, come il Natalis Romae (il 21 aprile a commemorare la fondazione dell'Urbe), ed anche delle divinit\u00e0; tra questi ultimi era particolarmente significativa la festa del Dies Natalis Solis Invicti, dedicata alla nascita del Sole, istituita da Aureliano nel 274. I primi cristiani non festeggiavano il compleanno, perch\u00e9 la ritenevano una pratica pagana; dai martiri veniva festeggiato quale dies natalis il giorno del loro martirio, cio\u00e8 il giorno della loro nascita alla vita eterna. A motivo delle origini pagane l'usanza fu rigettata anche dagli ebrei in tempi posteriori al Cristianesimo.\nIl compleanno come lo conosciamo oggi, vide la luce soltanto in epoca moderna, quando nel 1802 Johann Wolfgang von Goethe volle celebrare degnamente il suo cinquantatreesimo compleanno. Le pratiche dei moderni riti di compleanno (auguri, torta, candeline, regali e canzoni) si consolidarono negli ambienti aristocratici e nella borghesia del XIX secolo e non raggiunsero gli ambienti popolari prima del XX secolo.\nMenzione biblica del compleanno.\nIn tempi posteriori alla nascita del Cristianesimo gli ebrei considerarono le feste di compleanno come parte di un'adorazione idolatrica, opinione che sarebbe stata confermata da ci\u00f2 che vedevano nelle comuni usanze seguite in tali occasioni. In seguito anche i cristiani a partire dal I secolo d.C. e fino al III secolo d.C. rigettavano tale usanza ritenendola, come nel caso degli ebrei, un'adorazione idolatrica.\nNella Sacra Bibbia l'usanza viene menzionata soltanto in due occasioni: la prima riguarda il compleanno di Faraone (genetliaco), che in tali occasioni era solito liberare un prigioniero; infatti fu liberato il capo dei coppieri mentre paradossalmente fu assassinato il capo dei panettieri (Genesi 40:20-22), nella seconda menzione riportata, fu la volta del compleanno di Erode Antipa, re di Giudea, in cui nel bel mezzo della festa, fece decapitare Giovanni Battista nella prigione, servendo la sua testa su di un piatto secondo il desiderio di Salom\u00e8, figlia di Erodiade (Matteo 14:6-10).\nOrigine delle usanze popolari seguite nelle feste di compleanno.\nTorta di compleanno.\nSecondo la tradizione occidentale la torta di compleanno \u00e8 un dolce, spesso decorato con delle candele, indicanti per forma o numero l'et\u00e0 del festeggiato, che viene servito al festeggiato ed agli invitati in occasione dei festeggiamenti. La torta di compleanno trae le sue origini da usanze tipiche dei popoli dell'antica Grecia, che a loro volta si ispirarono ad usanze in uso presso gli Egiziani ed i Persiani. Gli Egiziani erano soliti rendere omaggio al faraone con ogni sorta di prelibatezze, mentre i Persiani rendevano omaggio al festeggiato con dei dolci. I Greci unirono le due usanze in un unico rito che sta alla base della tradizionale torta di compleanno. Il sesto giorno di ogni mese, per rendere omaggio alla dea Artemide, custode della Luna, i Greci, con l'utilizzo di farina e miele, ricreavano dolci tondi e bianchi che ne richiamassero la forma ed il colore, ed inoltre, per simularne lo splendore, i dolci erano decorati con candele.\nSoffiare sulle candeline / Esprimere un desiderio.\nSoffiare sulle candeline \u00e8 pratica comune durante i festeggiamenti secondo la tradizione occidentale, ed \u00e8 spesso preceduta, secondo consuetudine, da un desiderio espresso dal festeggiato. Le candeline, solitamente colorate, vengono disposte ai bordi della torta in base al numero degli anni compiuti dal festeggiato, o in alternativa, viene posta un'unica candelina al centro della torta raffigurante il numero equivalente. La pratica comune di soffiare sulle candeline il giorno del compleanno, ebbe inizio probabilmente all'epoca dei Greci, poich\u00e9 era abitudine offrire dolci alla dea Artemide decorati appunto da candele. Non \u00e8 possibile tra l'altro stabilirne con precisione le origini, ma in epoche remote l'usanza di soffiare le candeline al termine dei festeggiamenti, aveva il solo scopo di allontanare dal festeggiato eventuali spiriti maligni, poich\u00e9 si credeva che il fumo causato dallo spegnimento, allontanasse la presenza degli stessi durante la sua ascensione. Alcuni ritenevano inoltre che il fumo sprigionato dalla fiamma potesse trasportare i desideri fino al cielo, tanto che ancora oggi per molte persone \u00e8 consuetudine esprimere un desiderio prima di soffiare sulle candeline.\nRegali.\nUna delle pratiche comuni del compleanno, secondo l'odierna tradizione occidentale, \u00e8 quella di offrire doni al festeggiato, spesso confezionati e avvolti da fogli (solitamente carta da regalo) dai colori vivaci o talvolta decorati per l'occasione. Spesso i doni sono accompagnati da un semplice biglietto d'auguri e legati da un semplice nastro colorato tenuto saldamente da un fiocco o da una coccarda colorata. Le origini di tale usanza, sono da attribuirsi probabilmente ai Greci, che in occasione dei festeggiamenti erano soliti offrire dei doni al festeggiato poich\u00e9 si credeva che tali doni (o la pratica stessa) avessero il potere di proteggere il festeggiato e i donatori stessi dagli spiriti maligni. Col tempo anche i Romani accettarono tale pratica come parte della loro tradizione.\nAuguri di compleanno / Tanti auguri a te.\nGli auguri di compleanno, secondo la tradizione occidentale, sono rivolti al solo festeggiato solitamente per auspicargli salute e sicurezza per il nuovo anno che sta per iniziare e talvolta per proteggerlo dalla cattiva sorte. Presso i popoli antichi, tra cui i Greci ed i Romani, era consuetudine fare gli auguri al festeggiato nell'intento di proteggerlo dalle forze del male ed augurargli prosperit\u00e0 nel nuovo anno a venire. La melodia cantata solitamente in occasione dei compleanni che si intitola \"Tanti auguri a te\" (\"Happy Birthday to You\"), fu composta dalle sorelle statunitensi Mildred Janie Hill e Patty Smith Hill nel 1893, quando erano maestre di asilo a Louisville (Kentucky). Inizialmente fu creata come saluto di ingresso all'aula da parte degli alunni, e recitava \"Good Morning to All\" (Buongiorno a tutti). Non si sa con certezza chi abbia composto le parole attuali in inglese (ed in italiano).\n Altre pratiche o abitudini, come l'utilizzo di palloncini colorati, tovaglie, posate, piatti e bicchieri di plastica colorata e stelle filanti, non necessariamente sono legate alla tradizione, poich\u00e9 hanno il solo scopo di rendere pi\u00f9 attraenti e vivaci i festeggiamenti oltre a servire da intrattenimento per gli invitati soprattutto in presenza di bambini.\nTirata di orecchie.\nTirare le orecchie il giorno del compleanno \u00e8 una tradizione puramente italiana la cui origine non \u00e8 chiara. Vi sono diverse ipotesi a riguardo tuttavia nessuna pare essere certa e confermata. La prima riguarda una pratica puramente igienica in cui si tiravano le orecchie al festeggiato per controllare se erano state correttamente pulite e se fosse stato rimosso interamente il cerume, al fine di garantire la salute del festeggiato e assicurarsi che sentisse correttamente gli auguri di compleanno. La seconda \u00e8 un'ipotesi pi\u00f9 favolistica: nel rinascimento di raccontava ai bambini che ad ogni compleanno avrebbero subito una tirata d'orecchie come punizione per tutte le marachelle commesse durante l'anno. Questa usanza inizialmente formatasi per punire i bambini dispettosi inizi\u00f2 a prendere piede e venne sempre comune fino ad essere usata come metodo per risolvere dispute anche fra adulti. Divennne talmente diffusa che poco alla volta ci si dimentic\u00f2 il suo originale scopo e rimase solo il gesto.\nIl compleanno nelle varie culture e religioni.\nAntica Roma.\nI Romani festeggiavano il \"dies natalis\" (giorno di nascita) di imperatori, divinit\u00e0 e di particolari eventi importanti, come ad esempio il \"Natalis Romae\" che si celebrava ogni anno il 21 aprile. Era usanza comune quella di celebrare tale ricorrenza con vivo entusiasmo e regali molto generosi.\nCina.\nSolo in epoca recente, con l'apertura verso il mondo occidentale, il compleanno viene considerato dai cinesi parte della loro cultura tradizionale. Parte della popolazione cinese, non \u00e8 del tutto sicura della propria data di nascita poich\u00e9 essa \u00e8 basata sul calendario lunare (tuttora in uso presso la popolazione) che cambia continuamente anno dopo anno, quindi per questo motivo, risulta necessario convertire il compleanno dal calendario lunare a quello gregoriano. Il concetto di compleanno tra l'altro, si basa su un semplice gioco di parole; difatti, secondo l'omofonia tra \u9152 (vino di riso) e \u4e45 (che significa \"lunghezza\" inteso in termini di tempo), durante la celebrazione, al festeggiato vengono portati in dono una bottiglia di vino aromatizzato con fiori di osmanto, o in alternativa una bottiglia di Sak\u00e8. Nonostante lo stile occidentale delle torte di compleanno sia sempre pi\u00f9 diffuso tra i cinesi, l'Yi mein (o Changshoumian, che in cinese si traduce verosimilmente \"pasta di lunga vita\"), simile per la forma allungata a spaghetti, \u00e8 tra gli alimenti tradizionali consumati durante le feste di compleanno, poich\u00e9, secondo tradizione, la lunghezza di ogni singolo spaghetto (oltre i due metri) augura lunga vita al festeggiato.\nEbraismo.\nNell'ebraismo, i rabbini sono divisi riguardo al celebrare questa usanza, sebbene fosse accettata dalla maggioranza dei fedeli. Nella Torah ebraica l'unica menzione che si fa del compleanno, \u00e8 riferita alla celebrazione del compleanno del Faraone in Egitto, come riportato in Genesi (Parashat Vaieshev) 40:20.\nCristianesimo.\nNei primi secoli dopo Cristo: I primi cristiani non festeggiavano il compleanno, poich\u00e9 la ritenevano una pratica pagana. Origene nel suo commentario \"In Levit\", mise per iscritto che i cristiani dovevano astenersi dal celebrare questa usanza.\nIn epoca medievale: Tra le persone del popolo si celebrava soltanto il proprio onomastico, mentre tra i nobili era consuetudine celebrare anche il compleanno.\nIn epoca moderna: La Chiesa cattolica, la Chiesa ortodossa e il protestantesimo, ovverosia i tre rami principali del cristianesimo, accettano i compleanni come parte integrante della loro cultura tradizionale. I Testimoni di Geova si astengono da essa per diversi motivi, tra questi le origini pagane, il rifiuto da parte dei primi cristiani, il modo in cui viene esposto negativamente nelle Sacre Scritture, le usanze legate alla superstizione ed alla magia.\nIslam.\nIl compleanno non rispecchia la tradizione islamica, e a motivo di ci\u00f2 la maggioranza degli islamici si astiene dal celebrarlo, mentre per alcuni non costituisce un problema, a patto che non sia accompagnato da comportamenti contrari alla tradizione islamica. Buona parte dei musulmani (e cristiani arabi) emigrati negli Stati Uniti ed in Europa celebrano il compleanno come consuetudine, soprattutto per i bambini, mentre alcuni si astengono. Vi sono anche molte polemiche per quanto riguarda la liceit\u00e0 del celebrare il Mawlid, ovvero l'anniversario della nascita di Maometto, poich\u00e9 alcuni musulmani giudicano l'usanza come pratica inaccettabile secondo la tradizione islamica.\nBuddhismo.\nMolti monasteri celebrano il Vesak, ovvero l'anniversario della nascita, l'illuminazione e la morte di Buddha, solitamente con rito altamente formale. Per l'occasione, la statua di Buddha viene lavata e nutrita, poich\u00e9 considerata \"viva\" dai fedeli.\nSikhismo.\nI Sikh celebrano l'anniversario della nascita del Guru Nanak. Sebbene il Guru Nanak sia nato il 15 aprile 1469, in Pakistan, il suo compleanno si celebra durante il Kartik Purnima, ovvero il giorno di luna piena nel mese di Kartik, che di solito cade nel mese di novembre.\nCorea del Nord.\nIn Corea del Nord le persone non festeggiano il compleanno l'8 luglio ed il 17 dicembre, poich\u00e9 le date corrispondono alla morte di Kim II-sung e Kim Jong-il. Pi\u00f9 di 100.000 nord coreani, al fine di evitare queste date, festeggiano il proprio compleanno il giorno successivo, ovvero il 9 luglio ed il 18 dicembre. Una persona nata l'8 luglio, prima del 1994, ha l'opportunit\u00e0 di cambiare la propria data di nascita, con tanto di riconoscimento ufficiale.\nTradizioni occidentali.\nNelle nazioni anglofone \u00e8 tipico cantare \"Happy Birthday to You\", in italiano \"Tanti auguri a te \"(per i bambini, ma anche per gli adulti) oppure \"Perch\u00e9 \u00e8 un bravo ragazzo\" (soprattutto tra adulti).\nCanzoni italiane.\nLe canzoni recitano:\nCompleanni speciali.\nDei compleanni speciali sono:\nVi sono alcune festivit\u00e0 che ufficialmente ricordano compleanni storici, per esempio quelli di Ges\u00f9 (25 dicembre) e Maometto (20 aprile)."}
{"id": "1474821", "revid": "287204", "url": "https://it.wikipedia.org/wiki?curid=1474821", "title": "Elie Decazes", "text": ""}
{"id": "1474822", "revid": "2210194", "url": "https://it.wikipedia.org/wiki?curid=1474822", "title": "Superobots", "text": "I Superobots, conosciuti anche come Rocking Horse, Superband e Megalonsingers, sono un gruppo musicale italiano formato nel 1979 che, fino al 1984, si \u00e8 dedicato alla realizzazione di sigle per i cartoni animati.\nStoria.\nSuperobots.\nNel 1979, Douglas Meakin realizz\u00f2 con Mike Fraser e Aldo Tamborrelli la canzone \"Tarzan Tarzan\" per Elisabetta Viviani. Questo brano lo fece notare a Olimpio Petrossi, che si occupava del mercato delle sigle alla RCA Italiana il quale gli propose di realizzare nuovi brani..\nNacquero cos\u00ec i Superobots, una specie di \"gruppo contenitore\" fondato ufficialmente da Meakin e Tamborrelli e successivamente amministrato dallo stesso Meakin e Massimo Cantini.\nIl collettivo era composto da artisti e musicisti interni alla RCA che si avvicendavano di volta in volta nella realizzazione delle sigle. Sebbene il nucleo di musicisti ruotasse si alternasse attorno alla presenza costante di Douglas Meakin in alcuni casi \u00e8 stato usato semplicemente come pseudonimo di altri musicisti, come nel caso de I Fratelli Balestra.\nTra i principali autori dei testi vi erano Franco Migliacci, Massimo Cantini, Franco Micalizzi e Franca Evangelisti, Meakin, Tamborelli e i Fratelli Balestra agli arrangiamenti, i quali erano anche i principali interpreti dei brani, Sara Kappa, Fabiana Cantini e Rino Martinez come interpreti; Roberta Petteruti e Simona Pirone ai cori.\nIl primo grande successo fu \"Il grande Mazinger\", che vendette oltre seicentomila copie e si posizion\u00f2 alla ventiseiesima posizione dei singoli pi\u00f9 venduti del 1980.\nSeguirono altri successi quali \"Jeeg robot\", \"Ken Falco\", \"Guerre fra galassie\", \"Gran Prix e il campionissimo\", \"Daltanious\", \"Supercar Gattiger\", \"Blue Noah\", \"Trider G7\", \"Gordian\", \"Ufo Diapolon\", \"Koseidon\", \"Starzinger\", \"Babil Junior\" e \"Superobot 28\"..\nRocking Horse e Superband.\nIl nome Superobots veniva utilizzato per i 45 giri realizzati per il filone robotico, ma visto il successo raggiunto dalle sigle, nacque l'esigenza di usare degli pseudonimi per differenziare i dischi e non inflazionare il mercato. Per questo motivo nel 1980 Meakin fond\u00f2 con Mike Fraser il gruppo parallelo Rocking Horse per la produzione \"non robotica\", nel quale si avvicendavano sostanzialmente gli stessi artisti: Aldo Tamborrelli, Vito Tommaso, i Fratelli Balestra e Lucio Macchiarella.\nI loro pi\u00f9 grandi successi con questo pseudonimo furono la sigla del celebre anime \"Candy Candy\", che raggiunse la terza posizione dei singoli, forte di oltre cinquecentomila copie vendute e \"Lul\u00f9\", sigla dell'anime omonimo, che ne vendette trecentomila..\nIl gruppo a differenza dei Superobots ha avuto quasi sempre una formazione fissa, composta da Douglas Meakin (voce e chitarre), Dave Sumner (chitarre), Mike Fraser (piano), Mick Brill (basso) e Marvin Johnson (batteria)..\nQuasi contemporaneamente alla nascita dei Superobots venne utilizzato lo pseudonimo di \"Superband\" per le sigle \"Fantaman\" e \"Noi Supereroi\", pubblicati entrambi per l'etichetta discografica EMI, e quello di \"Megalonsingers\" per la pubblicazione del 45 giri \"I-Zenborg/Megaloman\" del 1981.\nReunion.\nDopo quindici anni di silenzio il gruppo si \u00e8 riunito nel 1998 sotto il nome di Superobots &amp; Rocking Horse Reborn, per una serie di concerti celebrativi, e per realizzare nuove sigle per cartoni e altri programmi televisivi.\nStile musicale.\nI Superobots realizzavano sigle quasi esclusivamente dedicate alle serie robotiche, fantascientifiche e sportive, di conseguenza anche le sonorit\u00e0 si caratterizzavano per uno stile \"aggressivo\", ricco di chitarre distorte, sezione ritmica grintosa, chiaramente influenzata dal dilagante fenomeno della disco music, che, in quegli anni esplose in tutto il mondo, accompagnato da linee di sintetizzatori e da interpretazioni vocali potenti."}
{"id": "1474828", "revid": "62942040", "url": "https://it.wikipedia.org/wiki?curid=1474828", "title": "Puntius arulius", "text": ""}
{"id": "1474829", "revid": "1543377", "url": "https://it.wikipedia.org/wiki?curid=1474829", "title": "A-League 2006-2007", "text": "La stagione 2006-07 dell'A-League, il campionato australiano di calcio vide la vittoria del Melbourne Victory. La Football Federation Australia sperava di usare come base il successo della prima stagione e sull'interesse suscitato dalla Nazionale di calcio australiana che aveva partecipato al Campionato del Mondo 2006. Fox Sports firm\u00f2 un contratto da 120 milioni AU$ per 7 anni per i diritti esclusioni di trasmissione della A-League, della AFC Champions League, e delle partite della nazionale (escluse le partite giocate nella Coppa del Mondo).\nLa campagna pubblicitaria televisiva utilizzata per la stagione 2006-07 fu la stessa della stagione precedente, con una musica diversa; \"Not Many\" di Scribe fu sostituita con \"Kickin Down\" di Manuel Neztic. La seconda stagione fu commercializzata come \"A-League: Version 2\".\nPartecipanti campionato 2006-07.\nLa Football Federation Australia aveva stabilito in precedenza che le franchigie correnti debbano avere una clausola di esclusivit\u00e0 nelle loro licenze della durata di 5 anni, per evitare la possibilit\u00e0 che nuove franchigie potessero insediarsi nelle stesse citt\u00e0. Ci\u00f2 non preclude la possibilit\u00e0 per squadre di altre regioni di unirsi, anche se non verranno aggiunte nuove squadre al campionato per la stagione 2006-07.\nPre-Season Challenge Cup.\nQuesto torneo si disputa a luglio e agosto poco prima dell'inizio del campionato. La prima giornata si disput\u00f2 il 15 luglio 2006. Le otto squadre partecipanti vengono divise in due gironi da quattro; la prima di ogni girone si qualifica alla finale per l'assegnazione del trofeo. Al termine delle tre giornate regolari della fase a gironi si gioca una giornata bonus in cui le squadre giocano contro le squadre dell'altro girone; questa giornata bonus offre anche l'incentivo di \"punti bonus\"; pi\u00f9 si segna e pi\u00f9 punti bonus si ottengono (1 punto per 2 gol, 2 punti per 3 gol, 3 punti per 4 o pi\u00f9 gol).\nLa Pre-Season Cup viene disputata soprattutto per promuovere l'A-League anche in altre citt\u00e0, come Gold Coast, Sunshine Coast, Toowoomba, Launceston, Canberra, Wollongong, Port Macquarie, Orange e Tamworth.\nLa coppa pre-stagionale fu vinta dall'Adelaide United nella finale del 19 agosto 2006.\nRegular season.\nRisultati.\nNella regular season ogni squadra incontra tutte le altre tre volte. Prevede 21 giornate che sono state disputate tra il 25 agosto 2006 e il 21 gennaio 2007.\nGiornata 1\nGiornata 2\nGiornata 3\nGiornata 4\nGiornata 5\nGiornata 6\nGiornata 7\nGiornata 8\nGiornata 9\nGiornata 10\nGiornata 11\nGiornata 12\nGiornata 13\nGiornata 14\nGiornata 15\nGiornata 16\nGiornata 17\nGiornata 18\nGiornata 19\nGiornata 20\nGiornata 21\nPlayoff.\nL'Asian Football Confederation annunci\u00f2 il 21 novembre 2006 che l' e il avrebbero rappresentato l'Australia nell'AFC Champions League 2007. Nonostante un appello della Football Federation Australia, \u00e8 stato deciso che la vincitrice del campionato e la prima in classifica in regular season dell'A-League 2005-2006 si sarebbero qualificate alla massima competizione asiatica per club e non quelle di questa stagione.\nL'AFC ha anche annunciato che le regole di qualificazione non verranno modificate prima del 2009. La FFA ha quindi dichiarato che le prime due classificate dell'A-League 2006-07 si qualificheranno all'AFC Champions League 2008, mantenendo dunque lo scarto di un anno tra la qualificazione e la partecipazione a tale competizione.\nRecord (regular season).\nClassifica marcatori\nClassifica Assistman\nCartellini Gialli\nPartite con pi\u00f9 spettatori\nPremi\nI premi vennero assegnati il 27 febbraio 2007 alla Sydney Opera House."}
{"id": "1474831", "revid": "729019", "url": "https://it.wikipedia.org/wiki?curid=1474831", "title": "Eiaculazione retrograda", "text": "In un maschio, l'eiaculazione retrograda \u00e8 il fenomeno o, per estensione, la malattia in cui lo sperma viene eiaculato nella vescica urinaria.\nDiagnosi.\nL'eiaculazione retrograda \u00e8 indistinguibile dall\"'aneiaculazione\", specie nella sua variante \"orgasmica\", senza un esame delle urine che constati la presenza di spermatozoi nell'urina.\nTrattamento.\nIl trattamento \u00e8 principalmente a base di pseudoefedrina o l'antidepressivo imipramina, con una efficacia di circa il 40%.\nRiguardo ai problemi di fertilit\u00e0, sarebbe sufficiente una inseminazione artificiale con sperma isolato per centrifugazione dall'urina."}
{"id": "1474832", "revid": "264444", "url": "https://it.wikipedia.org/wiki?curid=1474832", "title": "IDC (Stargate)", "text": ""}
{"id": "1474844", "revid": "2120364", "url": "https://it.wikipedia.org/wiki?curid=1474844", "title": "Cantone di Loja", "text": "Il cantone di Loja \u00e8 un cantone dell'Ecuador nella provincia di Loja.\nSi trova nella zona sudest della provincia. Ad est confina con il parco nazionale Podocarpus e la provincia di Zamora Chinchipe, a sud con il Per\u00f9, e a nordovest con i cantoni di Saraguro, Catamayo, Gonzanama e Quilanga. La citt\u00e0 principale \u00e8 Loja, che \u00e8 anche il capoluogo di provincia.\nNel cantone di Loja si trova anche la valle della Longevit\u00e0, nei pressi del villaggio di Vilcabamba. Tra i luoghi pi\u00f9 interessanti si ricordano la cattedrale di El Cisne, l'orto botanico Reynaldo Espinoza (tra i pi\u00f9 alti al mondo, a quota 2100 metri), i resti archeologici delle citt\u00e0 inca Ciudadela, Quinara, Taranza e Llano Grande.\nLe feste locali sono l'8 settembre (Border Integration Fair), il 18 settembre (giorno della provincia), il 18 novembre (indipendenza di Loja) e l'8 dicembre (fondazione di Loja)."}
{"id": "1474846", "revid": "1305772", "url": "https://it.wikipedia.org/wiki?curid=1474846", "title": "Banjo-Pilot", "text": "Banjo-Pilot (originariamente \"Diddy Kong Pilot\"), \u00e8 un videogioco di corse sviluppato da Rare e pubblicato da THQ nel 2005 per il Game Boy Advance della serie di \"Banjo-Kazooie\".\nTrama.\nCheato, il libro magico, ha nuovamente perso tutte le sue pagine e chiede a Banjo e a i suoi amici (e nemici) di gareggiare in vari mondi per recuperarle.\nAccoglienza.\nBanjo Pilot ha ricevuto recensioni miste. \u00c8 stato lodato per la sua incredibile grafica, ma criticato per la mancanza di originalit\u00e0. Il suo punteggio \u00e8 60/100"}
{"id": "1474850", "revid": "767487", "url": "https://it.wikipedia.org/wiki?curid=1474850", "title": "Sieges Even", "text": "I Sieges Even sono stati un gruppo progressive metal tedesco formatosi come Sodom nel 1983 a Monaco di Baviera; assunsero il nome attuale nel 1986, per ragioni di omonimia con i pi\u00f9 famosi conterranei Sodom.\nStoria.\nI fondatori furono il chitarrista Markus Steffen e il bassista Oliver Holzwarth, seguiti dal batterista Alex Holzwarth (fratello di Oliver) e dal cantante Franz Herde, sostituito nel 2004 da Arno Menses.\nSi sono sciolti nel settembre 2008. Markus Steffen e Arno Menses hanno formato i Subsignal, mentre i fratelli Holzwarth hanno formato i Brutal Godz con Uwe Lulis (gi\u00e0 chitarrista di Grave Digger e Rebellion) e Charly Steinhauer (cantante dei Paradox)."}
{"id": "1474851", "revid": "287204", "url": "https://it.wikipedia.org/wiki?curid=1474851", "title": "Wartsila", "text": ""}
{"id": "1474854", "revid": "838137", "url": "https://it.wikipedia.org/wiki?curid=1474854", "title": "Svizzera all'Eurovision Song Contest 1981", "text": "La Selezione Svizzera per l'Eurofestival 1981 si svolse a Ginevra il 21 febbraio 1981."}
{"id": "1474855", "revid": "767487", "url": "https://it.wikipedia.org/wiki?curid=1474855", "title": "George Strait", "text": "Il soprannome di Strait \u00e8 \"il Re del country\", e alcuni critici musicali lo hanno descritto come una leggenda vivente.\nIl successo di Strait inizia con il primo singolo \"Unwound\" nel 1981. Durante gli anni '80 pubblica 7 album che raggiungono il primo posto nelle classifiche della musica country.\nViene nominato nel 2000 \"Artista del decennio\" dall'Accademia della Musica Country, viene eletto nella Hall of Fame e vince il suo primo Grammy Award per l'album \"Troubadour\", superando di gran lunga il numero di premi vinti da qualsiasi altro artista negli Stati Uniti, come pure il numero di primi posti nelle classifiche con almeno 60 singoli.\nTra i suoi album possiamo ricordare \"Pure Country\" del 1992, colonna sonora del film omonimo, che ha venduto 6 milioni di copie negli Stati Uniti, e \"Somewhere Down in Texas\", del 2005. Vanta un considerevole numero di dischi venduti negli Stati Uniti: con pi\u00f9 di 67 milioni di copie all'attivo, \u00e8 nella \"top ten\" delle vendite di sempre oltreoceano, scavalcando persino gruppi come Aerosmith, Rolling Stones, Madonna e Bruce Springsteen, confermando l'importanza e il successo della musica country negli Stati Uniti.\nSecondo la RIAA Strait \u00e8 il dodicesimo artista per quanto riguarda le vendite degli album sul suolo statunitense. La carriera di cantante e attore di Strait gli ha valso un totale di 300 milioni di dollari.\nPrimi anni.\nGeorge Harvey Strait nasce il 18 maggio 1952 a Poteet, in Texas da John Byron Strait Sr. e Doris Couser.\nA Pearsall, nella contea di Frio, suo padre insegnava matematica ed era proprietario di un ranch di allevamento di bovini. La famiglia lavorava in un ranch alle porte di Big Wells, in Texas, durante i fine settimana e durante le vacanze. Durante l'ultimo anno di scuola elementare, i genitori di George divorziarono e sua madre si trasfer\u00ec portando con s\u00e9 la sorella Pency, mentre George e suo fratello John Jr. \"Buddy\" (1950-2009) restarono con il padre.\nGeorge inizi\u00f2 a interessarsi alla musica quando frequentava ancora la scuola superiore di Pearsall, dove suonava in una band locale di Rock and roll. I Beatles erano il suo gruppo preferito ed egli affermava di ascoltare le loro canzoni decine di volte. Le sue preferenze cambiarono verso la musica country grazie all'interesse per i cantanti in voga nel periodo, Hank Thompson, Lefty Frizzell, Merle Haggard, George Jones, Bob Wills, Hank Williams e Frank Sinatra, che influenzarono profondamente il suo stile. Contrariamente al solito, Strait non inizi\u00f2 con i passaggi nelle radio locali, ma prefer\u00ec sin da subito le esibizioni dal vivo.\nDopo una breve fuga con Norma, la sua fidanzata dei tempi delle scuole superiori, i due si sposarono in Messico il 4 dicembre 1971, e, nello stesso anno, George si arruol\u00f2 nell'Esercito statunitense.\nCollocato alle Hawaii come parte della 25\u00aa Divisione di Fanteria, Strait prese parte alla band sponsorizzata dall'esercito, \"Rambling Country\". Durante la permanenza alle Hawaii, George e Norma ebbero la loro prima figlia, Jenifer, il 6 novembre 1972.\nDopo il congedo con onore nel 1975, George si iscrisse alla Southwest Texas State University a San Marcos, laureandosi in scienze agrarie. Durante gli anni di universit\u00e0, si un\u00ec alla band \"Stoney Ridge\", dopo aver risposto ad un annuncio della stessa band che cercava un nuovo cantante. Strait divenne subito il leader della band e ne cambi\u00f2 il nome in \"Ace in the Hole Band\", iniziando ad esibirsi in molti locali in Texas, da Huntsville a Houston.\nDopo aver ottenuto un folto seguito in Texas, la band registr\u00f2 un disco con le migliori canzoni eseguite, tra le quali \"That Don't Change The Way I Feel About You\" e \"I Can't Go On Dying Like This\", per la casa discografica locale. Il disco non ebbe un grande successo, e il cantante continu\u00f2 a gestire il ranch di famiglia per guadagnare di pi\u00f9.\nStrait continu\u00f2 a suonare con la sua band nei locali e alle feste senza avere nessuna connessione con l'industria del country, ma riuscendo a coltivare diverse amicizie importanti come quella con Erv Woolsey, che aveva lavorato in passato per l'importante etichetta MCA Records.\nWoolsey convinse alcuni suoi contatti alla Music Row (casa discografica di Nashville) a recarsi in Texas per ascoltare Strait e la sua band. Impressionati dalla musica e dalla band, gli emissari della Music Row non erano per\u00f2 convinti che lo swing fin troppo western della band potesse avere un reale seguito tra il pubblico e quindi ritornarono a Nashville senza concludere alcun accordo.\nDopo molti infruttuosi viaggi a Nashville in cerca di una casa discografica disposta a pubblicare le sue canzoni, Strait consider\u00f2 la possibilit\u00e0 di smettere con la musica. Gli fu offerto un lavoro come designer di recinti per bovini e lui accett\u00f2. Diede cos\u00ec alla band la notizia della sua separazione, ma in seguito la moglie lo convinse a continuare con la musica per un altro anno. Poco pi\u00f9 tardi, nel febbraio del 1981, la MCA offr\u00ec un contratto a Strait che prevedeva la registrazione di una sola canzone, ma che, in caso di successo, gli avrebbe consentito di registrare un intero album. La Ace in the Hole Band rest\u00f2 con lui come supporto al suo nuovo ruolo da solista.\nCarriera musicale.\nAnni ottanta.\nNella primavera del 1981, Strait pubblic\u00f2 il suo primo singolo per la MCA Records intitolato \"Unwound\", che sal\u00ec fino al terzo posto nella classifica Billboard Hot Country Songs di quell'anno, singolo che sarebbe poi stato incluso nell'album di debutto \"Strait Country\". Il disco includeva due ulteriori singoli intitolati \"Down and Out\" (16\u00ba posto in classifica) e \"If You're Thinking You Want a Stranger (There's One Coming Home)\", brano che raggiunse il terzo posto nel 1982 iniziando una striscia di successi che durer\u00e0 per tutti gli anni novanta. L'album fu giudicato dalla critica come tradizionale, ma innovativo, che rompeva con lo stile pop-country prevalente nel periodo.\nNel 1982, Strait pubblic\u00f2 il suo secondo album \"Strait from the Heart\", dal quale fu tratto il singolo che per la prima volta nella sua carriera scal\u00f2 la classifica, \"Fool Hearted Memory\". Dallo stesso album venne tratto \"Amarillo by Morning\", che raggiunse il quinto posto in classifica e venne definito come uno dei pi\u00f9 grandi successi country di tutti i tempi. Nel 1983, Strait fece la sua prima apparizione allo Houston Livestock Show and Rodeo per sostituire il musicista Eddie Rabbitt costretto a letto per una forte influenza. La partecipazione all'evento diede il via ad un periodo denso di appuntamenti e trionfi per George che, partecipando alle manifestazioni, cant\u00f2 per almeno 1 milione di fan e registr\u00f2 almeno 17 primi posti in classifica per i seguenti 10 anni. Tra il 1983 e il 1984 pubblic\u00f2 il terzo album \"Right of Wrong\", primo in classifica, e il quarto \"Does Fort Worth Ever Cross Your Mind\", vincitore di un CMA Award. Un anno dopo vinse il CMA Award come migliore voce maschile e pubblic\u00f2 la sua prima raccolta di \"grandi successi\" contenente brani tratti dai primi tre album. L'anno seguente Strait pubblic\u00f2 \"Something Special\", il terzo album consecutivo a scalare la classifica fino al primo posto, che conteneva il singolo \"The Chair\", anch'esso primo in classifica. Nel 1986 vinse di nuovo il CMA Award come voce maschile dell'anno e pubblic\u00f2 l'album \"#7\", quarto consecutivo a raggiungere il primo posto in classifica.\nStrait e la sua famiglia furono colpiti da una tragedia: la figlia tredicenne Jenifer mor\u00ec in un incidente stradale mentre viaggiava su una Ford Mustang guidata da Gregory Wilson Allen, il quale fu successivamente accusato di omicidio stradale. Mike Cox del Dipartimento per la Sicurezza di Austin dichiar\u00f2 che l'incidente fu causato dall'eccessiva velocit\u00e0 in curva. Jenifer viaggiava sul lato passeggero e nessuno dei 4 occupanti indossava le cinture di sicurezza. Quando il veicolo si ribalt\u00f2 dalla parte del passeggero, Jenifer venne sbalzata fuori e mor\u00ec a causa dell'impatto con l'asfalto. Dopo l'incidente, Strait limit\u00f2 i contatti con i media e non rilasci\u00f2 interviste per diversi anni, ma nonostante ci\u00f2 non smise di fare musica e pubblic\u00f2 11 brani che raggiunsero il primo posto in classifica, a partire da \"Nobody in His Right Mind Would've Left Her\", nel 1986, fino a \"Ace in the Hole\", nel 1989. I brani erano contenuti in quattro album: \"#7\", \"Ocean Front Property\" del 1987, \"If You Ain't Lovin' You Ain't Livin\"' del 1988 e \"Beyond the Blue Neon\" del 1989. Tutti raggiunsero la vetta della classifica e \"Ocean Front Property\" debutt\u00f2 direttamente alla prima posizione. Nel 1989 e nel 1990 George vinse di nuovo il CMA Award come artista dell'anno.\nAnni novanta.\nStrait inizi\u00f2 il decennio con la pubblicazione del suo decimo album in studio, \"Livin' It Up\", dal quale furono estratti 2 singoli, \"Love Without End, Amen\" e \"I've Come to Expect It From You\", che raggiunsero in breve la vetta della classifica. L'album \"Chill of an Early Fall\" segu\u00ec nel 1991 e ricevette recensioni positive ma, come notato da \"Entertainment Weekly\", Strait aveva cambiato qualcosa rispetto ai precedenti album, dove in sostanza ripeteva s\u00e9 stesso. Da questo album furono estratti \"If I Know Me\" e \"t\", che raggiunsero il primo posto in classifica, ma dopo 31 singoli consecutivi nei primi 10 posti, il singolo \"Lovesick Blues\", che non and\u00f2 oltre il 24\u00ba posto, segn\u00f2 una battuta d'arresto per la serie di Strait. Nella primavera del 1992, l'album \"Holding My Own\" non produsse nemmeno un brano da vetta di classifica, ma 5 brani raggiunsero i primi 5 posti. Sempre nel 1992, Strait interpret\u00f2 il film \"Pure Country\" (inedito in Italia) e pubblic\u00f2 l'omonima colonna sonora. Fu l'album in studio di maggior successo, da cui furono estratti tre brani, \"Heartland\", \"I Cross My Heart\" e \"When Did You Stop Loving Me\", che raggiunsero il primo posto della classifica. Il successo continu\u00f2 nel 1993 con l'album \"Easy Come, Easy Go\", che raggiunse il primo posto in classifica, dal quale furono estratti \"I'd Like to Have That One Back\", \"The Man in Love with You\" ed \"Easy Come, Easy Go\", che raggiunse il primo posto.\nI suoi successivi 4 album,\"Lead On\" del 1994, \"Blue Clear Sky\" del 1996, \"Carrying Your Love with Me\" del 1997 e \"One Step at a Time\" del 1998, raggiunsero tutti la vetta della classifica country. Grazie a \"Carrying Your Love with Me\", Strait raggiunse per la prima volta nella carriera il primo posto nella Billboard 200. Questa serie di album produsse 8 singoli, quattro dei quali da primo posto in classifica: \"You Can't Make a Heart Love Somebody\", \"Carried Away\", \"One Night at a Time\" e \"I Just Want to Dance with You\". Nel 1995, Strait pubblic\u00f2 un cofanetto di 4 dischi intitolato \"Strait Out of the Box\", che ripercorreva la sua carriera e che divent\u00f2 il secondo cofanetto pi\u00f9 venduto con pi\u00f9 di 8 milioni di copie. Fu nominato CMA Miglior Voce Maschile nel 1997 e 1998.\nA partire dal 1997 fino ai primi anni del XXI secolo, Strait tenne il \"George Strait Country Music Festival\", che annoverava la partecipazione di artisti come Tim McGraw, Faith Hill, Kenny Chesney e Alan Jackson. Per dare la possibilit\u00e0 di partecipare ad un maggior numero di fan, il festival si proponeva di non fermarsi in uno stesso luogo per pi\u00f9 di due volte e non produceva pi\u00f9 di venti concerti all'anno. Nel 2009, il festival fu votato come il pi\u00f9 importante festival di musica country della storia e raggiunse il top delle vendite di dischi degli anni novanta.\nL'ultimo album degli anni novanta fu \"Always Never the Same\" del 1999, che raggiunse il secondo posto in classifica, superando addirittura \"Pure Country\" che raggiunse il sesto posto nella Billboard 200. I singoli di maggior successo tratti da questo album furono \"What Do You Say to That\", \"Meanwhile\" e \"Write This Down\", che raggiunsero la vetta delle classifiche. Le recensioni furono tiepide per questo album, ma il settimanale Entertainment Weekly osserv\u00f2 che, a questo punto della carriera, Strait poteva permettersi di cambiare quello che voleva. Raggiunto il diciassettesimo posto della Billboard 200, il successo di questo album continu\u00f2 anche negli anni a venire.\nDal 2000 ad oggi.\nStrait pubblic\u00f2 nel 2000 l'album \"George Strait\" che, nonostante contenesse due brani da alta classifica, non raggiunse la vetta della classifica e fu il primo album in studio a non diventare album di platino. I singoli \"Go On\" e \"If You Can Do Anything Else\", estratti dall'album, arrivarono tra i primi 5 posti in classifica. Nel 2001 fu pubblicato \"The Road Less Traveled\", che ricevette critiche positive dal Rolling Stone che lo descriveva come aderente allo stile country di George, ma con nuovi elementi che lo rendevano superiore alla produzione precedente. A livello vocale, veniva considerato un album \"sperimentale\". Dall'album furono estratti tre singoli, due dei quali, \"She'll Leave You with a Smile\" e \"Living and Living Well,\" raggiunsero il primo posto in classifica e si piazzarono nei primi 30 posti della Billboard Hot 100. Il terzo singolo estratto, \"Run\", raggiunse il secondo posto in classifica e la posizione numero 34 della Billboard Hot 100. Nel 2003, Strait pubblic\u00f2 2 dischi, uno dei quali, \"For the Last Time: Live from the Astrodome\", fu registrato al Houston Livestock Show and Rodeo e si tenne proprio al Reliant Astrodome, sede dell'allora squadra di football Houston Oilers. 68266 furono i partecipanti che assistettero all'evento, il quale super\u00f2 il record di Selena Quintanilla del 1995 che cont\u00f2 67000 perdone circa. Il suo album successivo, \"Honkytonkville,\" fu descritto come hard country risultato di un'unione dello Strait vecchio e nuovo. Non produsse nessun singolo da primo posto in classifica, ma due brani, \"Cowboys Like Us\" e una cover di Bruce Robison, \"Desperately\", riscontrarono molto successo.\nNel 2004, il suo spettacolo al Reliant Stadium fiss\u00f2 un nuovo record di pubblico per un Rodeo con 68679 spettatori e, nello stesso anno, pubblic\u00f2 un'altra raccolta di maggiori successi che comprendeva i 50 brani che raggiunsero il primo posto in classifica, a partire da \"Fool Hearted Memory\" fino a \"She'll Leave You With a Smile,\" e che includeva anche un brano inedito, intitolato \"I Hate Everything\". L'anno seguente pubblic\u00f2 l'album Somewhere Down in Texas, che raggiunse il successo con \"You'll Be There\" per la prima volta in una classifica non country. Nel 2006 tenne un tour di 18 date con un incasso lordo di circa 15 milioni di dollari. Strait stesso attribuiva il successo al fatto che lui e la sua band erano musicalmente fedeli alle esecuzioni degli album in studio e che avevano un gran numero di canzoni da cui attingere.\nIl 6 ottobre 2006, Strait festeggi\u00f2 30 anni di carriera nella musica country e pubblic\u00f2 un nuovo album intitolato \"It Just Comes Natural\". L'album venne registrato a Key West nel Buffett's Shrimp Boat Sound Studio, ritenuto essere uno dei migliori studi di registrazione disponibili, dove venne registrato anche l'album \"Troubadour\" che conteneva 15 nuovi brani. Il compositore Dean Dillon, amico di lunga data di Strait, collabor\u00f2 alla scrittura di due dei brani dell'album, che ricevette per lo pi\u00f9 critiche positive. \"USA Today\" affermava \"[...] continua a far sembrare facile scrivere della musica di qualit\u00e0\". Il primo singolo dall'album, \"Give It Away\", raggiunse la vetta della classifica dando la possibilit\u00e0 ad uno degli autori, la leggenda del country \"Whispering Bill\" Anderson, di diventare l'unico ad avere un brano al primo posto in classifica in cinque decenni differenti. Il brano che diede il nome all'album, \"It Just Comes Natural\", raggiunse il 42\u00ba posto nella Billboard Hot 100.\nNel 2007, l'album \"Wrapped\" raggiunse il primo posto nella classifica country \"Mediabase 24/7\", portando cos\u00ec a 55 i numeri uno della carriera di Strait. Da gennaio ad aprile dello stesso anno, Strait tenne 23 concerti live con la partecipazione della leggenda Ronnie Millsap e di una giovanissima Taylor Swift. Il 1\u00ba aprile 2008 fu pubblicato un nuovo album dal titolo \"Troubadour\", che conteneva 12 brani, di cui due in duetto con Patty Loveless e uno con il compositore Dean Dillon. Il primo brano dell'album, \"I Saw God Today,\" debutt\u00f2 al 19\u00ba posto della classifica \"Radio and Records\" e della classifica Billboard, il miglior risultato per un singolo e il quarto miglior debutto per un brano country. L'album debutt\u00f2 al primo posto della classifica Billboard Top 200, vendendo pi\u00f9 di 160000 copie nella prima settimana di uscita. Nel 2009, \"River of Love\", il terzo singolo tratto dall'album, divenne il 57\u00ba numero uno di Strait.\nNell'aprile del 2009, Strait ricevette il premio \"Artista del Decennio\" dall'Accademia della Muisca Country da parte di Garth Brooks, che deteneva il titolo prima di lui. Nel giugno dello stesso anno, Strait inaugur\u00f2 con un concerto il nuovo stadio di football dei Dallas Cowboys, il Cowboys Stadium ad Arlington. Il suo singolo \"Living for the Night\", pubblicato il 28 maggio 2009, fu scritto da Strait assieme a suo figlio Bubba e Dean Dillon, e fu il primo brano dell'album \"Twang,\" pubblicato l'11 agosto 2009 e certificato come \"gold\" per aver venduto pi\u00f9 di 500000 copie. Nel 2010, La classifica Billboard piazz\u00f2 Strait al primo tra i migliori 25 artisti degli ultimi 25 anni.\nIl 6 settembre 2011, Strait pubblic\u00f2 l'album \"Here for a Good Time\" dal quale vennero estratti i due singoli \"Here for a Good Time\" e \"Love's Gonna Make It Alright,\" che raggiunsero il primo posto in classifica, portando cos\u00ec a 59 i numeri uno per Strait. Il terzo singolo estratto, \"Drinkin' Man,\" non ebbe lo stesso successo, e raggiunse solamente il 37\u00ba posto in classifica.\nNell'ottobre del 2012, venne pubblicato il singolo \"Give It All We Got Tonight\", che venne poi inserito nell'album \"Love Is Everything,\" pubblicato il 14 maggio 2013. Questo brano fu per George il 60\u00ba numero uno in classifica prima di superare i 60 anni, e raggiunse la vetta della classifica \"Mediabase\" nello stesso mese in cui venne pubblicato l'album. Il secondo singolo estratto, \"I Believe\" raggiunse solo il 50\u00ba posto in classifica diventando il primo singolo di Strati a mancare il traguardo della quarantesima posizione. Nel 2013, Strait vinse il premio CMA Animatore dell'Anno.\nNel novembre del 2013, il Billboard Magazine present\u00f2 Strait conferendogli l'ennesimo premio alla carriera durante la decima edizione del Billboard Touring Award, una sorta di festival annuale della musica country. Il premio celebra i migliori artisti dell'industria discografica basandosi sulla classifica Billboard e agli incassi delle vendite. Strait fu il primo artista country a ricevere questo premio.\nIl 19 aprile 2015, Strait fu invitato come ospite alla cermionia deglil ACM Awards eseguendo \"All My Ex's Lives In Texas\" e il suo nuovo singolo \"Let it Go\".\nLa tourn\u00e9e: The Cowboy Rides Away.\nNel settembre del 2012, Strait annunci\u00f2 il ritiro dai concerti live e che il suo show \"Cowboy Rides Away Tour\" sarebbe stato l'ultimo. Per questo motivo, i biglietti furono esauriti in una manciata di ore. Il tour part\u00ec il 18 gennaio 2013 da Lubbock e fu diviso in due parti: 21 concerti nel 2013 e 26 concerti nel 2014, per un totale di 47 serate, l'ultima delle quali si tenne il 7 giugno 2014 ad Arlington. Per questo tour, Strait si avvalse della collaborazione della sua storica band \"Ace in the Hole Band\" e, per i concerti del 2013, l'artista di apertura per le serate fu Martina McBride. La seconda parte del tour inizi\u00f2 il 9 gennaio 2014 e gli artisti di apertura furono Jason Aldean, Eric Church, Martina McBride, Miranda Lambert, Little Big Town, Vince Gill, Sheryl Crow, Lee Ann Womack, Merle Haggard, Chris Young, Ronnie Dunn, Luke Bryan, Tim McGraw, Faith Hill, Kenny Chesney, Alan Jackson e Asleep at the Wheel. Molti di questi artisti si esibirono insieme durante il concerto finale ad Arlington davanti a fan, stabilendo cos\u00ec il record di pubblico per un singolo concerto nella storia delle esibizioni live di tutti gli Stati Uniti e il record di incasso per un singolo evento, di \u00a0$. Durante l'ultimo concerto fu registrato un disco intitolato \"The Cowboy Rides Away: Live from AT&amp;T Stadium\" e pubblicato il 16 settembre 2014, seguito da un DVD il 10 novembre 2014 in una confezione deluxe che comprendeva anche 2 CD. Il DVD contiene pi\u00f9 di tre ore di concerto, e i due CD contengono 28 delle 40 canzoni eseguite durante la serata. Il 29 agosto 2014, il canale televisivo Country Music Television trasmette uno speciale di ben due ore sul concerto intitolato \"George Strait: The Cowboy Rides Away\".\nVita privata.\nGeorge Strait fugg\u00ec in Messico con la sua fidanzata nel dicembre del 1971. La primogenita Jenifer nacque il 6 ottobre 1972 e il secondogenito George Jr. detto \"Bubba\" nel 1981.\nJenifer mor\u00ec all'et\u00e0 di 13 anni in un incidente automobilistico a San Marcos il 25 giugno 1986. La famiglia fond\u00f2 l'associazione Jenifer Lynn Strait, che si occupa di beneficenza a favore dei bambini poveri di San Antonio.\nGeorge Strait Jr., laureato al Texas A&amp;M College, era solito gareggiare per l'Associazione Professionale Cowboy da Rodeo (PRCA).\nDal 2010 George Strait \u00e8 il portavoce ufficiale della Wrangler National Patriot, una campagna che si occupa di reperire fondi per i veterani di guerra e le loro famiglie.\nNel febbraio del 2012 nacque il suo primo nipote, figlio di George Jr. e della moglie Tamara. Secondo la stampa locale, il bambino fu chiamato George H. Strait III in onore di suo nonno.\nStrait possiede un aereo personale che usa per i frequenti spostamenti, un Challenger Bombardier 300, che \u00e8 parcheggiato all'aeroporto di Landmark nei pressi di San Antonio. L'aereo \u00e8 stato usato per trasportare il governatore del Texas Greg Abbot e per aiutare i salvataggi in occasione del uragano Harvey, che devast\u00f2 l'area costiera del Texas.\nAssieme al suo amico di lunga data Tom Cusick, Strait cre\u00f2 il torneo di golf Vaqueros Del Mar e tiene tuttora un concerto annuale nel resort Texas Hill Country Tapatio Springs a Boerne in Texas.\nIn entrambi gli eventi, frequentabili solo su invito, viene raccolto denaro per la fondazione Feherty's Troops First Foundation, che aiuta i militari feriti in guerra e le loro famiglie. Dal 2012 sono stati raccolti pi\u00f9 di 5 milioni di dollari. Nel 2018 Strait \u00e8 stato nominato Texano dell'Anno dal Texas Legislative conference, un gruppo statale di imprenditori e leader politici. La nomina gli \u00e8 stata conferita per il suo impegno nella raccolta fondi a favore delle vittime dell'uragano Harvey.\nLa nonna materna di Strait era Mattie Louise Gise, nonna anche di Jeff Bezos (cugino di Strait), presidente e CEO di Amazon.com.\nDiscografia.\nIn pi\u00f9 di trent'anni di registrazioni, tutti trascorsi alla MCA Records, Strait ha totalizzato 60 primi posti tra tutte le classifiche country (tra cui Mediabase 24/7, la precedente classifica Radio &amp; Records e la defunta classifica Gavin Report) e risulta essere l'artista che ha conquistato pi\u00f9 primi posti del suo genere. Inoltre, Strait \u00e8 l'unico artista nella storia del Billboard Magazine ad avere almeno un singolo nella Top 10 di una classifica Billboard per 30 anni consecutivi.\nStrait ha venduto pi\u00f9 di 68 milioni di dischi negli Stati Uniti, e le sue certificazioni dalla RIAA comprendono 33 dischi di platino e 38 dischi d'oro.\nFilmografia.\nStrait ha recitato in diversi film. Ha recitato una piccola parte nel film \"Executor\" (1982) e ha fatto parte del cast di \"Pure Country\" (1992). \u00c8 anche apparso, nel ruolo di s\u00e9 stesso, nel film \"Grand Champion\" (2002).\nOnori e riconoscimenti.\nNella storia della musica country Strait detiene il record degli album e dei singoli primi in classifica, degli dischi d'oro e di platino e si classifica all'undicesimo posto nella classifica di tutti i generi musicali.\nSi classifica terzo dopo Elvis Presley e the Beatles per numero di dischi d'oro e di platino nella classifica generale della storia della musica. \nCon un record di vendite di circa 70 milioni di dischi, si classifica dodicesimo nella classifica americana.\nStrait ha registrato il maggior numero di singoli classificati al primo posto e nei primi cinque posti nella classifica globale della musica leggera, ed \u00e8 l'unico artista nella storia della musica di tutti i tempi ad aver piazzato un singolo nella top ten per ogni anno da 30 anni a questa parte. Si classifica secondo nella classifica dei dischi che si sono piazzati nei primi 10 posti a solamente 5 lunghezze da Eddy Arnold che comanda la speciale classifica con 92 top-ten in carriera.\nStrait ha vinto 22 CMA Awards, con 2 vittorie consecutive nel 1989 e 1990, come cantante dell'anno. Nel 2009 ha battuto il record di CMA Awards e detiene il record di nomination per gli ACM Awards.\nEletto nella Hall of Fame della musica country nel 2006, subito dopo aver eseguito il suo ultimo successo \"Give It Away\", \u00e8 stato premiato con una targa al 40\u00ba anniversario del CMA Awards. Solo Eddy Arnol ebbe l'onore di essere inserito in questa Hall of Fame.\nL'8 giugno del 2010 Strait fu nominato il migliore artista country degli ultimi 25 anni e nell'ottobre 2008 la ACM lo nomin\u00f2 artista del decennio degli anni 2000. I precedenti vincitori furono: Marty Robbins (1960), Loretta Lynn (1970), Alabama (1980) e Garth Brooks (1990s).\nCon la vittoria nel 2013 del premio Intrattenitore dell'anno, fu l'unico artista a vincerlo in tre decenni differenti.\nIl 1\u00ba giugno del 2013 Strait apparve all'Alamodome a San Antonio Texas, di fronte a 70000 fans per tenere l'ultimo concerto della prima parte del tour di addio. Il governatore Rick Perry, presente al concerto con la moglie Lady Anita Thigpen Perry, annunci\u00f2 che il 18 maggio (giorno del compleanno di George) sarebbe stato celebrato come il \"George Strait Day\" in tutto il Texas.\nCMA = Country Music Association\nACM = Academy of Country Music"}
{"id": "1474864", "revid": "838137", "url": "https://it.wikipedia.org/wiki?curid=1474864", "title": "Svizzera all'Eurovision Song Contest 1982", "text": "La Selezione Svizzera per l'Eurofestival 1982 si svolse a Ginevra il 28 gennaio 1982 presentata da Serge Moisson."}
{"id": "1474865", "revid": "33751", "url": "https://it.wikipedia.org/wiki?curid=1474865", "title": "Super League (Mauritius)", "text": "La Super League \u00e8 la massima competizione calcistica della Repubblica di Mauritius. La prima edizione si \u00e8 disputata nel 1935.\nSquadre.\nStagione 2015-2016."}
{"id": "1474871", "revid": "1952659", "url": "https://it.wikipedia.org/wiki?curid=1474871", "title": "TD Garden", "text": "Il TD Garden \u00e8 un palazzetto dello sport situato nel quartiere West End di Boston, nel Massachusetts. Viene spesso chiamato semplicemente The Garden, o Boston Garden, precedentemente noto come il FleetCenter (1995-2005) e Shawmut Center (1995).\nOspita le partite casalinghe dei Boston Celtics, squadra NBA, e dei Boston Bruins, squadra NHL. Precedentemente ospitava anche i Boston Blazers della Major Indoor Lacrosse League (MILL, successivamente National Lacrosse League), e dal 2009, \u00e8 la sede della nuova squadra NLL dei Boston Blazers.\nL'arena ha ospitato molti grandi eventi sportivi nazionali di basket, hockey su ghiaccio e pattinaggio su ghiaccio. Inoltre \u00e8 stata la sede dell'NHL All-Star Game del 1996 e della WWE WrestleMania XIV nel 1998. Nel 2004 ha ospitato la Convention Nazionale del Partito Democratico americano.\nIl TD Banknorth Garden \u00e8 una delle tre arene NBA (insieme al Target Center di Minneapolis, casa dei Minnesota Timberwolves, e all'Amway Center di Orlando, che ospita gli Orlando Magic), con pavimenti in parquet incrociato.\nNel 2011 ha ospitato uno degli eventi pi\u00f9 importante della WWE, ossia la Royal Rumble.\nIl 16 settembre 2012 torna ad ospitare un evento della WWE, ossia l'edizione 2012 di Night of Champions.\nIl 29 giugno 2014 ha ospitato un altro evento della WWE, ovvero l'edizione dell'anno 2014 di WWE Money in the Bank.\nDal 24 al 26 settembre 2021 ha ospitato la quarta edizione della Laver Cup di tennis."}
{"id": "1474872", "revid": "19933", "url": "https://it.wikipedia.org/wiki?curid=1474872", "title": "Gaio Giulio Cesare Ottaviano Augusto", "text": ""}
{"id": "1474873", "revid": "838137", "url": "https://it.wikipedia.org/wiki?curid=1474873", "title": "Svizzera all'Eurovision Song Contest 1983", "text": "La Selezione Svizzera per l'Eurofestival 1983 si svolse a Zurigo il 26 marzo 1983 presentata da Marie-Therese Gwerder."}
{"id": "1474874", "revid": "1305772", "url": "https://it.wikipedia.org/wiki?curid=1474874", "title": "Robert Brown", "text": ""}
{"id": "1474877", "revid": "1602064", "url": "https://it.wikipedia.org/wiki?curid=1474877", "title": "Come stai/Questa \u00e8 la facciata B", "text": "Come stai/Questa \u00e8 la facciata B \u00e8 un singolo di Domenico Modugno pubblicato nel 1971.\nI brani.\nCome stai\nLa prima canzone parla di un uomo che reincontra la sua donna dopo tanti anni, perch\u00e9 lei gli aveva fatto un grande dispetto: \u00ab\"era partita per un viaggio dal quale non si ritorna pi\u00f9, ma io la aspetto ancora perch\u00e9 sono sicuro che torner\u00e0, e quando arriver\u00e0 io le dir\u00f2 semplicemente, Come stai\"\u00bb.\nFu eseguita anche dal vivo nel 1977 nell'album \"Dal vivo alla Bussoladomani\"\nLa prima canzone \u00e8 stata ristampata in CD e inclusa nell'antologia \"Tutto Modugno\".\nQuesta \u00e8 la facciata B\nLa seconda canzone che ogni tanto parla ai musicisti, prima restio per la creativa interruzione delle prove poi avvinto dal ritmo, fino ad enunciare agli ascoltatori: \u00ab\"Dunque ragazzi, dato che voi la facciata B del disco di Sanremo non la ascoltate, io la canzone non l'ho fatta.\"\u00bb.\nIl brano non \u00e8 mai stato ripubblicato."}
{"id": "1474878", "revid": "46291", "url": "https://it.wikipedia.org/wiki?curid=1474878", "title": "Hypericum adpressum", "text": "L'iperico (\"Hypericum adpressum\") \u00e8 una pianta medicinale delle Clusiaceae (o Hypericaceae secondo la classificazione APG ).\nDistribuzione e habitat.\nPianta rara, vive negli Stati Uniti d'America, principalmente nel New England, in\nMassachusetts e Rhode Island."}
{"id": "1474879", "revid": "124158639", "url": "https://it.wikipedia.org/wiki?curid=1474879", "title": "Enzo Musco", "text": "Biografia.\nConseguita la laurea in giurisprudenza nel 1966 presso l'Universit\u00e0 di Catania, ha svolto attivit\u00e0 di ricerca in diritto penale presso l'Universit\u00e0 Cattolica di Milano e, a partire dal 1972, presso l'Istituto Max Planck per il diritto penale internazionale e comparato di Friburgo in Brisgovia, sotto la guida del prof. Hans Heinrich Jescheck.\nNel 1979 \u00e8 diventato ordinario di diritto penale alla facolt\u00e0 di giurisprudenza dell'Universit\u00e0 di Catania (ove gi\u00e0 insegnava diritto penale alla facolt\u00e0 di economia sin dal 1974), e ha rivestito tale qualifica presso la facolt\u00e0 di Giurisprudenza dell'Universit\u00e0 \"Tor Vergata\" di Roma sino all'anno accademico 2013/2014, sostituito poi da Roberto Rampioni. Per circa un decennio \u00e8 stato titolare dell'insegnamento di diritto penale presso l'Accademia della Guardia di Finanza e titolare dell'insegnamento di diritto penale societario presso la Scuola di polizia tributaria dello stesso Corpo fino al 2003. Ha svolto ricerca sul diritto penale dell'economia. Tra le sue opere figurano un manuale di diritto penale commerciale e una raccolta di studi di diritto penale tributario. In questa branca del diritto, si ispira a Giuseppe Auletta e Tullio Ascarelli.\nFra i suoi studi di teoria generale del diritto penale figurano \"Bene giuridico e tutela dell'onore\" (1974), \"La misura di sicurezza detentiva\" (1978) e \"L'Illusione penalistica\" (2004). Nel 1984 \u00e8 coautore, con Ettore Gallo, della monografia \"Delitti contro l'ordine costituzionale\". Con Giovanni Fiandaca ha scritto un manuale di diritto penale. \u00c8 membro dell'International Academy of Trial Lawyers e lo \u00e8 stato della commissione per l'attuazione dello statuto istitutivo della Corte penale internazionale. Per diversi anni ha collaborato con l'ILANUD, l'istituto delle Nazioni Unite per le ricerche in materia criminale, che si trova in Costa Rica.\nCome coordinatore del gruppo penalistico della Commissione ministeriale sulla riforma del diritto societario, ha contribuito alla stesura del D.Lgs. n. 61 del 14 aprile 2002, che ha modificato la disciplina dei reati societari. \n\u00c8 stato condirettore della \"Rivista italiana di diritto e procedura penale\", della \"Rivista penale italiana\", della \"Rivista Rassegna tributaria\", della \"Rivista penale di lingua spagnola\", nonch\u00e9 della collana di studi penalistici \"Itinerari di diritto penale\" e della collana \"Quaderni penali\".\nOpere.\nIl Prof. Enzo Musco ha, tra l'altro, pubblicato le seguenti opere:\nMANUALI\nMONOGRAFIE\nARTICOLI"}
{"id": "1474881", "revid": "287204", "url": "https://it.wikipedia.org/wiki?curid=1474881", "title": "Premi\u00e8re Division (Mali)", "text": "La Premi\u00e8re Division \u00e8 la massima competizione calcistica del Mali, creata nel 1966."}
{"id": "1474882", "revid": "433605", "url": "https://it.wikipedia.org/wiki?curid=1474882", "title": "Mundo Novo (Bahia)", "text": "Mundo Novo \u00e8 un comune del Brasile nello Stato di Bahia, parte della mesoregione del Centro-Norte Baiano e della microregione di Itaberaba."}
{"id": "1474884", "revid": "838137", "url": "https://it.wikipedia.org/wiki?curid=1474884", "title": "Svizzera all'Eurovision Song Contest 1984", "text": "La Selezione Svizzera per l'Eurofestival 1984 si svolse a Lugano il 4 febbraio 1984 presentata da Natascha Giller e Ezio Guidi."}
{"id": "1474889", "revid": "433605", "url": "https://it.wikipedia.org/wiki?curid=1474889", "title": "Ruy Barbosa (Bahia)", "text": "Ruy Barbosa \u00e8 un comune del Brasile nello Stato di Bahia, parte della mesoregione del Centro-Norte Baiano e della microregione di Itaberaba."}
{"id": "1474896", "revid": "474175", "url": "https://it.wikipedia.org/wiki?curid=1474896", "title": "Carmelo (Uruguay)", "text": "Carmelo \u00e8 una cittadina dell'Uruguay situata nel dipartimento di Colonia. \u00c8 la seconda citt\u00e0 per grandezza del dipartimento.\nGeografia fisica.\nCarmelo sorge presso la confluenza del torrente Las Vacas nel R\u00edo de la Plata. \u00c8 situata a 85\u00a0km a nord-ovest dal capoluogo dipartimentale Colonia del Sacramento e 262\u00a0km a nord-ovest dalla capitale nazionale Montevideo. \nStoria.\nFu fondata il 12 febbraio 1816 dal colonnello Jos\u00e9 Gervasio Artigas. In un documento del 1826 \u00e8 nominata per la prima volta la popolazione \"Del Carmelo\" e il villaggio con il nome di Carmelo. In origine, favorita dalla sua posizione geografica, era un luogo frequentato da banditi, contrabbandieri e vi si tenevano tutti i tipi di traffici illeciti.\nIl 17 agosto del 1842 vi si accamp\u00f2 Giuseppe Garibaldi impegnato nella difesa della Repubblica contro gli argentini. Nel 1870 iniziarono ad arrivare i primi immigrati italiani. Il 1\u00ba maggio del 1912 veniva costruito il famoso ponte girevole unico del suo genere in tutto il Sudamerica.\nL'emigrazione italiana.\nL'emigrazione italiana in Uruguay inizi\u00f2 nel 1879 e termin\u00f2 nel 1930. Il flusso migratorio non giunse a valicare le 90.000 unit\u00e0. La maggior parte dei connazionali era composta da liguri, piemontesi e campani e il figlio di uno di questi primi emigranti, Jos\u00e9 Serrato divent\u00f2 nel 1920 presidente della Repubblica.\nInfrastrutture e trasporti.\nCarmelo \u00e8 attraversata dalla strada 21 che unisce la cittadina portuale di Colonia del Sacramento con Mercedes."}
{"id": "1474897", "revid": "120970002", "url": "https://it.wikipedia.org/wiki?curid=1474897", "title": "Ligue 1 (Senegal)", "text": "La Ligue 1 \u00e8 la massima competizione calcistica del Senegal, creata nel 1960.\nStoria.\nOrganizzata dalla Ligue s\u00e9n\u00e9galaise de football professionnel, la Ligue 1 nasce nel 1960, con l'indipendenza del Senegal dalla Francia. A partire dagli anni quaranta e fino ad allora infatti, il campionato di calcio era stato organizzato dai colonizzatori francesi.\nNato come campionato amatoriale, dal 2009 \u00e8 un campionato professionistico, inizialmente diviso in due gironi da 9 squadre. Nel 2011 i due gironi vengono soppressi, passando alla formula a girone unico. Le squadre passano nel corso degli anni dalle 18 del 2009 alle 14 del 2014.\nSquadre partecipanti.\nSquadre partecipanti per la stagione 2018-2019."}
{"id": "1474898", "revid": "838137", "url": "https://it.wikipedia.org/wiki?curid=1474898", "title": "Svizzera all'Eurovision Song Contest 1985", "text": "La Selezione Svizzera per l'Eurofestival 1985 si svolse a Ginevra il 23 febbraio 1985 presentata da Serge Moisson."}
{"id": "1474899", "revid": "110157", "url": "https://it.wikipedia.org/wiki?curid=1474899", "title": "Tapiramut\u00e1", "text": "Tapiramut\u00e1 \u00e8 un comune del Brasile nello Stato di Bahia, parte della mesoregione del Centro-Norte Baiano e della microregione di Itaberaba."}
{"id": "1474901", "revid": "30300", "url": "https://it.wikipedia.org/wiki?curid=1474901", "title": "Carmelo, Uruguay", "text": ""}
{"id": "1474903", "revid": "1788047", "url": "https://it.wikipedia.org/wiki?curid=1474903", "title": "V\u00e1rzea da Ro\u00e7a", "text": "V\u00e1rzea da Ro\u00e7a \u00e8 un comune del Brasile nello Stato di Bahia, parte della mesoregione del Centro-Norte Baiano e della microregione di Itaberaba."}
{"id": "1474905", "revid": "116182870", "url": "https://it.wikipedia.org/wiki?curid=1474905", "title": "Nigel Lawson", "text": "\u00c8 stato un esponente del partito conservatore britannico ed \u00e8 attualmente membro della Camera dei Lords. Ha ricoperto l'incarico di Cancelliere dello Scacchiere nel governo di Margaret Thatcher dal giugno 1983 all'ottobre 1989. \u00c8 il padre della giornalista Nigella Lawson, di Dominic Lawson, ex direttore del Sunday Telegraph, e di Tom Lawson, responsabile della Chernocke House al Winchester College.\nBiografia.\nDopo gli studi ad Oxford, dove ottenne una laurea in PPE (Filosofia, Scienza della Politica ed Economia), Lawson intraprese la carriera di giornalista finanziario nella City di Londra. Lavor\u00f2 in un primo momento per il \"Financial Times\" (1956-1960), poi pass\u00f2 al \"Sunday Telegraph\" (1961-1963), dove divenne responsabile della redazione economica.\nNel periodo tra il 1963 ed il 1964 scrisse discorsi per l'allora primo ministro Sir Alec Douglas-Home. Tra il 1966 ed il 1970 fu direttore dello \"Spectator\". Nel 1974 fu eletto alla Camera dei Comuni per il collegio elettorale di Blaby, nel Leicestershire, tuttora un feudo del partito conservatore. Negli anni in cui fu all'opposizione (1974-1979), si batt\u00e9 per una legislazione che svincolasse il prelievo fiscale dall'indice di inflazione.\nAl governo (1979-1989).\nQuando Margaret Thatcher divenne primo ministro il 4 maggio 1979, Lawson entr\u00f2 nel governo con il ruolo di \"Segretario Finanziario al Tesoro\" (una specie di sottosegretario all'Economia responsabile delle dogane, della Zecca di Stato e dell'istituto nazionale di statistica). Nel 1981 divenne titolare del dicastero dell'Energia, incarico che lasci\u00f2 nel giugno 1983 quando fu nominato Cancelliere dello Scacchiere. In qualit\u00e0 di responsabile della politica economica, avvi\u00f2 e port\u00f2 a termine una campagna di privatizzazioni di aziende statali, tra cui la British Telecom e la British Airways. In aggiunta a ci\u00f2, adott\u00f2 una serie di misure finalizzate alla riduzione delle imposte dirette e della spesa sociale. Le misure di deregolamentazione fiscale produssero una rapida espansione dell'economia inglese a partire dalla seconda met\u00e0 del 1986, nota anche come \"The Lawson Boom\".\nLa questione relativa all'ingresso del Regno Unito nel Sistema Monetario Europeo min\u00f2 i rapporti tra Lawson ed il primo ministro. Il Cancelliere sosteneva la necessit\u00e0 dell'ingresso della valuta inglese in un sistema di cambi fissi con le altre divise europee. Ci\u00f2 avrebbe potuto essere d'aiuto in periodi di rallentamento dell'economia. Alla fine del 1988 il Regno Unito dovette affrontare una forte crescita dell'inflazione, dei tassi d'interesse e del deficit commerciale con l'estero. I litigi tra il Cancelliere da una parte ed il Primo Ministro dall'altro sulla gestione dell'economia divennero sempre pi\u00f9 frequenti. In particolare Nigel Lawson mal sopportava l'influenza sul Primo Ministro del consigliere economico Sir Alan Walters. Nell'ottobre 1989 Lawson rassegn\u00f2 le dimissioni e fu sostituito da John Major. Nel 1992 ottenne il titolo di Barone e pass\u00f2 alla Camera Alta del Parlamento inglese."}
{"id": "1474908", "revid": "29478", "url": "https://it.wikipedia.org/wiki?curid=1474908", "title": "Polesine (disambigua)", "text": "Il termine polesine \u00e8 una voce di origine veneta, attestata in italiano a partire dal XV secolo, che definisce un isolotto piatto di terra emersa che si trova all'interno del corso di uno o pi\u00f9 fiumi; deriva dal latino medievale \"poll\u00eccinum\" o \"pol\u00eccinum\" che significa \"terreno paludoso\".\nQuesta parola, che al giorno d'oggi \u00e8 in disuso, \u00e8 rimasta nei toponimi di zone o localit\u00e0 che avevano presentato un tempo questa caratteristica.\nIl territorio di Rovigo.\nIl Polesine per antonomasia \u00e8 la regione storica e geografica che oggigiorno corrisponde grossomodo con la provincia di Rovigo; da questa denominazione hanno preso il nome i seguenti comuni e frazioni, tutti nella medesima provincia:\nSi trova in provincia di Rovigo anche:\nHa preso il nome anche la seguente testata giornalistica:"}
{"id": "1474909", "revid": "588403", "url": "https://it.wikipedia.org/wiki?curid=1474909", "title": "Prima Lega (Sudan)", "text": "La Prima Lega sudanese (, ), \u00e8 la massima competizione calcistica del Sudan, istituita nel 1965.\nSquadre.\nStagione 2020-2021."}
{"id": "1474910", "revid": "1788047", "url": "https://it.wikipedia.org/wiki?curid=1474910", "title": "Microregione di Itaberaba", "text": "Itaberaba \u00e8 una microregione dello Stato di Bahia in Brasile, appartenente alla mesoregione di Centro-Norte Baiano.\nComuni.\nComprende 12 municipi:"}
{"id": "1474911", "revid": "339392", "url": "https://it.wikipedia.org/wiki?curid=1474911", "title": "Mike Lockwood", "text": ""}
{"id": "1474912", "revid": "1788047", "url": "https://it.wikipedia.org/wiki?curid=1474912", "title": "Milagres (Bahia)", "text": "Milagres \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Jequi\u00e9."}
{"id": "1474915", "revid": "433605", "url": "https://it.wikipedia.org/wiki?curid=1474915", "title": "Mutu\u00edpe", "text": "Mutu\u00edpe \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Jequi\u00e9."}
{"id": "1474917", "revid": "1543377", "url": "https://it.wikipedia.org/wiki?curid=1474917", "title": "Premier League (eSwatini)", "text": "La Premier League dell'eSwatini, conosciuta anche come MTN Premier League perch\u00e9 sponsorizzata dal Gruppo MTN, \u00e8 la massima competizione calcistica che si disputa dal 1971 in eSwatini (fino al 2018 noto come Swaziland).\nSquadre.\nStagione 2016-2017."}
{"id": "1474920", "revid": "433605", "url": "https://it.wikipedia.org/wiki?curid=1474920", "title": "Nova Itarana", "text": "Nova Itarana \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Jequi\u00e9."}
{"id": "1474921", "revid": "47767", "url": "https://it.wikipedia.org/wiki?curid=1474921", "title": "Ogre (Warcraft)", "text": ""}
{"id": "1474922", "revid": "1788047", "url": "https://it.wikipedia.org/wiki?curid=1474922", "title": "Planaltino", "text": "Planaltino \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Jequi\u00e9."}
{"id": "1474924", "revid": "33751", "url": "https://it.wikipedia.org/wiki?curid=1474924", "title": "Super League (Zambia)", "text": "La Super League, nota per motivi di sponsorizzazione come MTN Super League e gi\u00e0 nota come MTN Super Division, \u00e8 la massima divisione del campionato zambiano di calcio. \u00c8 la massima competizione calcistica che, dal 1962, si disputa nello Zambia."}
{"id": "1474927", "revid": "307923", "url": "https://it.wikipedia.org/wiki?curid=1474927", "title": "Polesano", "text": ""}
{"id": "1474928", "revid": "116953384", "url": "https://it.wikipedia.org/wiki?curid=1474928", "title": "Test di Coombs", "text": "Il test di Coombs \u00e8 un test di laboratorio utilizzato per rilevare la presenza di anticorpi fissati alla superficie dei globuli rossi (test di Coombs diretto) oppure di anticorpi liberi nel siero (test di Coombs indiretto). Il test di Coombs indiretto viene eseguito prima di una procedura medica che prevede un eventuale scambio di sangue tra due pazienti (quale una trasfusione o la gravidanza). Quello diretto invece viene eseguito a seguito della stessa qualora si sospetti che gli anticorpi del donatore (o della madre) siano venuti a contatto con gli eritrociti danneggiandoli. Quello diretto \u00e8 inoltre eseguito per confermare la diagnosi di anemia emolitica autoimmune dove gli anticorpi attaccano gli eritrociti del paziente stesso.\nPrincipi di funzionamento.\nIl principio che questo test utilizza per produrre un risultato \u00e8 il fenomeno per cui i globuli rossi, pure essendo presenti nel sangue in quantit\u00e0 elevatissime non vengono mai a contatto tra loro perch\u00e9 sulla loro membrana sono presenti cariche elettriche negative: c'\u00e8 quindi una continua repulsione tra loro. Per far s\u00ec che dei globuli rossi agglutinino, quindi, \u00e8 necessario che tra un globulo rosso e gli altri si creino dei \"ponti\" abbastanza lunghi tali da poter vincere la forza di repulsione delle cariche negative: questi \"ponti\" sono degli anticorpi, specialmente le immunoglobuline della classe IgM che sono sufficientemente lunghe. Anche le IgG sono molto importanti per stabilire fenomeni di imponente immunizzazione ma sono troppo corte per provocare agglutinazione. Coombs scopr\u00ec nel 1945 che aggiungendo una antiglobulina questa si interpone tra due IgG che si trovano sulle membrane dei globuli rossi legandoli a una distanza maggiore a quella del raggio d'azione della repulsione che questi hanno tra loro. \nIl test di Coombs pu\u00f2 essere diretto o indiretto.\nDiretto.\nIl test di Coombs diretto permette di determinare la presenza di autoanticorpi (auto-Ab) adesi alla superficie degli eritrociti. \nIl test viene eseguito cimentando il sangue intero del paziente con il siero di Coombs (siero di coniglio con Ab anti-autoanticorpi).\nNel caso in cui fossero presenti auto-Ab adesi alla membrana dei globuli rossi, gli anticorpi presenti nel siero di Coombs creerebbero dei legami a ponte responsabili dell'agglutinazione dei globuli rossi e formazione di precipitato (test di Coombs diretto positivo); in caso in cui non fossero presenti, il campione non subirebbe alcuna modifica (test di Coombs diretto negativo).\nIl test di Coombs diretto \u00e8 utilizzato nella diagnosi di MEA (Malattie emolitiche autoimmuni), MEN (Malattia emolitica del neonato) e per la visualizzazione delle reazioni trasfusionali.\nEsempio.\nReazione di trasfusione di plasma. Globuli rossi del paziente ricevente : gruppo A+ ; siero del donatore : gruppo B. Il siero B contiene anticorpi anti-A; gli anti-A reagiscono con l'antigene A presente sul globulo rosso del ricevente; si aggiungono le anti-Immunoglobuline le quali andranno a provocare l'agglutinazione. Non c'\u00e8 alcun bisogno di aggiungere siero anti-globuline poich\u00e9 gli Ac (anti-A e anti-B) del sistema AB0 sono completi (in quanto IgM) e agglutinano direttamente in vitro i corrispettivi Ag (A e B), mentre in vivo ne provocano la quasi immediata emolisi (distruzione).\nIn caso di reazione di trasfusione di eritrociti non compatibili, fatto tuttavia assai raro e dovuto sempre a errore umano, la reazione emolitica sar\u00e0 peggiore, e in tal caso sono gli anticorpi del ricevente ad agglutinare gli eritrociti del donatore trasfusi nel sangue del ricevente.\nMalattia emolitica del neonato. Viene prelevato il sangue del neonato e con procedura analoga si cercano gli anticorpi anti-D che hanno eventualmente agglutinato gli eritrociti (Rh positivi) del neonato.\nIndiretto.\nIl test di Coombs indiretto permette di determinare la presenza di anticorpi anti-eritrocitari liberi nel plasma. \nIl test viene eseguito cimentando il siero del paziente (ricevente) con gli eritrociti (donatore) contro cui si vuole ricercare la presenza di anticorpi; in seguito, si aggiunge il siero di Coombs. \nNel caso in cui siano presenti anticorpi anti-eritrocitari nel siero cimentato con i globuli rossi si verranno a formare complessi antigene-anticorpo sulle membrane degli eritrociti che, legati a loro volta dagli anticorpi del siero di Coombs, determineranno agglutinazione (test di Coombs indiretto positivo); in caso in cui non vi sia reazione tra gli anticorpi del siero e gli antigeni dei globuli rossi, non si verificher\u00e0 alcun cambiamento all'interno della provetta in cui questi sono cimentati (test di Coombs indiretto negativo).\nIl test di Coombs indiretto \u00e8 utilizzato nella ricerca di compatibilit\u00e0 donatore/ricevente nel caso di emotrasfusioni. Questo test trova impiego in prove di compatibilit\u00e0 e ricerca di anticorpi antieritrociti, antipiastrinici e antileucocitari.\nEsempio.\nTipizzazione eritrocita. L'esame avviene prelevando al paziente del siero, che viene messo a contatto con globuli rossi in cui siano noti gli antigeni presenti sulla membrana. Ottenuti cos\u00ec dei globuli rossi sensibilizzati, se aggiungendo il siero di Coombs avviene la reazione di agglutinazione il test \u00e8 positivo, cio\u00e8 nel siero sono presenti gli anticorpi in esame.\nCross-matching (ulteriori reattivit\u00e0 nelle trasfusioni). Viene eseguito come il precedente ma al posto degli eritrociti con antigeni noti si usano eritrociti con tipizzazione sconosciuta. In tal modo aggiungendo il plasma del ricevente (con eventuali agglutinine sconosciute) agli eritrociti del donatore (con eventuali antigeni sconosciuti) e quindi aggiungendo il siero di Coombs si possono sapere le eventuali reazioni avverse di questa trasfusione. Quindi in sintesi, il test di Coombs indiretto in realt\u00e0 altro non \u00e8 che la procedura del test di Coombs diretto in cui il sangue del ricevente e del donatore vengono a contatto (e si mescolano) in vitro (tramite due prelievi differenti) invece che in vivo (tramite il solo prelievo del sangue del ricevente).\nMalattia emolitica del neonato. In questa patologia la madre Rh negativa che ha un figlio Rh positivo (quindi) da padre Rh positivo in seguito al primo parto pu\u00f2 produrre anticorpi anti-D contro il fattore Rh (specialmente se non ha effettuato la profilassi). Per conoscere la presenza o meno di questi anticorpi (dannosi contro i figli Rh positivi dal secondo parto in poi) si utilizza il test di coombs indiretto. Pertanto al siero della madre (con eventuali anticorpi anti-D) si aggiunge sangue Rh positivo e quindi il siero di Coombs. La positivit\u00e0 del test significa quindi che gli anticorpi anti-D sono presenti ed \u00e8 evidente grazie all'emoagglutinazione che si viene a formare."}
{"id": "1474929", "revid": "1788047", "url": "https://it.wikipedia.org/wiki?curid=1474929", "title": "Santa In\u00eas (Bahia)", "text": "Santa In\u00eas \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Jequi\u00e9."}
{"id": "1474932", "revid": "110157", "url": "https://it.wikipedia.org/wiki?curid=1474932", "title": "Museo del grano", "text": "Il Museo del Grano \u00e8 una struttura museale dedicata unicamente al ciclo di coltivazione di questo cereale su cui si basa la maggior parte dell'economia cittadina. Il museo, infatti, illustra tutte le fasi di lavorazione del grano, dalla bruciatura delle stoppie e aratura con buoi e cavalli, alla macinazione e trasformazione; passando per semina, erpicatura, trebbiatura, setacciatura e conservazione.\nAl suo interno \u00e8 possibile ammirare, fra l'altro, antichi strumenti e oggetti usati un tempo dagli agricoltori del luogo per la mietitura e la lavorazione del grano, tra cui anche delle grosse macine in pietra lavica di epoca romana. Allestito nel 1992 dall'Associazione di Studi Storici \"Daunia Sud\", attualmente il museo \u00e8 ospitato all'interno del complesso \"Ex Opera Pia Monte Fornari\" di recente ristrutturato.\nIl museo \u00e8 diviso in cinque sale, di queste quattro sono aree espositive, mentre una \u00e8 adibita a sala riunioni. Gli attrezzi esposti sono suddivisi in base alla fase di lavorazione durante cui erano utilizzati.\nMolto importante \u00e8 l'aspetto informativo che con l'ausilio di diagrammi di flusso, tavole illustrative, proiettori, computer e schermi permette al visitatore una pi\u00f9 facile comprensione delle varie fasi di lavori e dei vari attrezzi.\nSala 1.\nLa \"Sala 1\" \u00e8 dedicata all'avvocato Michele D'Emilio, fondatore dell'associazione \"Daunia Sud\", ed \u00e8 composta dalle prime due aree del museo.\nArea 1.\nIn questo spazio sono esposti gli attrezzi utilizzati durante la bruciatura delle stoppie, l'aratura con buoi e cavalli e la frangizollatura.\nArea 2.\nQuesta seconda sezione raccoglie tutti gli strumenti di misurazione del terreno ed anche gli attrezzi per la semina e l'erpicatura.\nSala 2.\nLa \"Sala 2\" \u00e8 dedicata a Vittorio Napolitano e al suo interno si trovano le aree inerenti alla mietitura, la carratura e la raccolta della paglia.\nSala 3.\nNella \"Sala 3\" sono esposti gli strumenti usati per la trebbiatura, la setacciatura, la paleggiatura e la pesatura del grano.\nSala 4.\nLa \"Sala 4\" \u00e8 divisa in due aree, nella prima si trovano gli attrezzi per il deposito e la conservazione, mentre nella seconda ci sono quelli per la macinazione e trasformazione del grano. Tra gli attrezzi per la macinazione, vi sono anche alcune macine in pietra lavica di epoca tardo-imperiale romana."}
{"id": "1474933", "revid": "1979289", "url": "https://it.wikipedia.org/wiki?curid=1474933", "title": "Ruba questo libro", "text": "Ruba questo libro (\"Steal This Book\") \u00e8 un libro di Abbie Hoffman scritto nel 1970 e pubblicato per la prima volta l'anno successivo. In Italia \u00e8 stato riedito a distanza di quasi trent'anni.\nL'opera \u00e8 un esempio di controcultura \"yippie\" dell'epoca e contiene una serie di consigli di \"sopravvivenza urbana\", dal procurarsi gratuitamente cibo, alloggio e vestiti fino a organizzare azioni dimostrative, coltivazione di marijuana, produzione artigianale di rudimentali mezzi di offesa e di difesa, produzione di esplosivi o su come affrontare la guerriglia urbana. Affronta varie tematiche pratiche relative all'organizzazione di propaganda, dalla stampa di volantini alla realizzazione di un'emittente radio libera."}
{"id": "1474935", "revid": "1522738", "url": "https://it.wikipedia.org/wiki?curid=1474935", "title": "Lews Therin Telamon", "text": ""}
{"id": "1474936", "revid": "1788047", "url": "https://it.wikipedia.org/wiki?curid=1474936", "title": "S\u00e3o Miguel das Matas", "text": "S\u00e3o Miguel das Matas \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Jequi\u00e9."}
{"id": "1474937", "revid": "110157", "url": "https://it.wikipedia.org/wiki?curid=1474937", "title": "Museo etnografico cerignolano", "text": "Il Museo Etnografico Cerignolano \u00e8 una struttura museale etno-antropologica ideata e realizzata dal professor Matteo Stuppiello nel 1979.\nConserva materiale pertinente gli antichi mestieri e tradizioni religiose. La collezione \u00e8 composta da oggetti di arte sacra minore (santini, campane e figure della devozione popolare), attrezzi da lavoro e costumi della civilt\u00e0 contadina.\nIl museo, dopo aver cambiato varie ubicazioni, \u00e8 attualmente ospitato in un palazzo ottocentesco della citt\u00e0. \u00c8 costituito da all'incirca 2.000 oggetti raccolti e catalogati in ordine cronologico, esposti in pi\u00f9 sale e conservati in due depositi.\nIl museo si articola in diversi settori quali: cerealicoltura, civilt\u00e0 contadina, artigianato locale scomparso, pastorizia, arte sacra minore. confraternite, vigili urbani, abbigliamento (XIX-XX secolo), litoteca, araldica, iscrizioni, corrispondenza epistolare, testi antichi, Monsignor Antonio Palladino, scuola e pesi e misure. Il museo dispone anche di un archivio di testi e documenti.\nSettore A.\nNel settore \"\"A\" sono esposti libri antichi (alcuni dei quali risalenti al XVI secolo) e vecchie cartoline della citt\u00e0.\nSettore B.\nIl settore \"B\" ospita statue sacre (alcune conservate all'interno di campane di vetro), le divise del corpo dei Vigili Urbani e delle Confraternite e abiti appartenuti a persone facoltose; tutti risalenti alla fine dell'Ottocento inizi del Novecento.\nSettore C.\nIl settore \"C\" \u00e8 interamente dedicato alle \"fornaci\", il cui uso a Cerignola \u00e8 documentato sin dal XVIII secolo. Queste in un primo momento erano ubicate nell'attuale \"Piazza Duomo\" ma, in seguito all'espansione urbanistica della citt\u00e0, furono spostate fino alla cosiddetta \"Zona Fornaci\", ora zona residenziale.\nSettore D.\nNel settore \"D\" sono conservati reperti che vanno dal Medioevo agli inizi del XIX secolo. Sono esposti frammenti di ceramica e vetro a cui si aggiungono fregi, iscrizioni e bassorilievi e araldica episcopale della Diocesi di Cerignola-Ascoli Satriano. In questo settore \u00e8 inoltre esposta l'immagine della Madonna di Ripalta ed il relativo mantello, entrambi donati nel 1932 da due italo-americani.\nSettore E.\nIl settore \"E\" \u00e8 dedicato a una serie di mestieri legati all'artigianato locale e oramai scomparsi. Qui trovano posto ad esempio: il \"bottaio\" (addetto alla costruzione di botti), il \"funaio\" (addetto alla realizzazione di funi), lo \"scalpellino\" (addetto alla creazione di decorazioni plastiche per ingressi, scalinate e cornicioni) e tanti altri lavori che oramai non esistono pi\u00f9.\nSettore F.\nIl settore \"F\"\" \u00e8 l'ultimo del museo e contiene la ricostruzione della modesta abitazione di un bracciante."}
{"id": "1474942", "revid": "1788047", "url": "https://it.wikipedia.org/wiki?curid=1474942", "title": "Uba\u00edra", "text": "Uba\u00edra \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Jequi\u00e9."}
{"id": "1474947", "revid": "767487", "url": "https://it.wikipedia.org/wiki?curid=1474947", "title": "Elena s\u00ec... ma di Troia", "text": "Elena s\u00ec... ma di Troia \u00e8 un film italiano del 1973 diretto da Alfonso Brescia.\nSi tratta di una parodia sulla figura di Elena di Troia.\nTrama.\nOtone e Savio, vagabondi provenienti dall'Etruria, si ritrovano sulle sponde dell'Antica Grecia in cerca di pane e avventure. Vengono accolti da Paride e Elena e condotti nella reggia di Menelao."}
{"id": "1474948", "revid": "38120", "url": "https://it.wikipedia.org/wiki?curid=1474948", "title": "Cobra verde", "text": ""}
{"id": "1474949", "revid": "697352", "url": "https://it.wikipedia.org/wiki?curid=1474949", "title": "Microregione di Jequi\u00e9", "text": "Jequi\u00e9 \u00e8 una microregione dello Stato di Bahia in Brasile, appartenente alla mesoregione di Centro-Sul Baiano.\nComuni.\nComprende 26 municipi:"}
{"id": "1474950", "revid": "1522738", "url": "https://it.wikipedia.org/wiki?curid=1474950", "title": "Seanchan", "text": ""}
{"id": "1474963", "revid": "547034", "url": "https://it.wikipedia.org/wiki?curid=1474963", "title": "Premier Soccer League (Zimbabwe)", "text": "La Premier Soccer League \u00e8 la massima serie del campionato zimbabwese di calcio. \u00c8 stata istituita nel 1980, anno di indipendenza dello stato, sebbene un campionato locale si disputasse gi\u00e0 dal 1962.\nSquadre.\nStagione 2016."}
{"id": "1474988", "revid": "124123", "url": "https://it.wikipedia.org/wiki?curid=1474988", "title": "Clarence Zener", "text": "Biografia.\nPer primo scopr\u00ec l'effetto Zener, principio alla base del diodo zener, cos\u00ec chiamato in suo onore dai Bell Labs.\nZener scrisse anche varie opere su argomenti quali superconduttivit\u00e0, metallurgia e programmazione geometrica.\nDopo aver conseguito la laurea all'Universit\u00e0 di Harvard con la tesi \"Quantum Mechanics of the Formation of Certain Types of Diatomic Molecules\" (meccanica quantistica della formazione di certi tipi di molecole biatomiche), insegn\u00f2 in varie universit\u00e0 americane sia prima della seconda guerra mondiale (durante la quale lavor\u00f2 al Watertown Arsenal), sia dopo, tra cui si ricordano University of Chicago (1945-1951), Texas A&amp;M University (1966-1968), Carnegie Mellon University (1968-1993).\nIn suo onore \u00e8 stato istituito il Premio Zener."}
{"id": "1474994", "revid": "1792914", "url": "https://it.wikipedia.org/wiki?curid=1474994", "title": "Galbani", "text": "Galbani \u00e8 un gruppo alimentare italiano, produttore di mozzarelle, ricotta, burro, formaggi molli come la crescenza e formaggi semiduri (simili al provolone) nonch\u00e8 di salumi tradizionali italiani come prosciutti cotti, mortadelle, salami tipo Milano e Napoli, salamini dolci tipo cacciatorino e w\u00fcrstel, produzione questa alla quale l'azienda si \u00e8 dedicata solo in un secondo momento. Dal 2006 il gruppo \u00e8 controllato dalla multinazionale francese Lactalis.\nStoria.\nLa Galbani ha origine nel 1882 dal caseificio di Davide ed Egidio Galbani, situato a Ballabio (gi\u00e0 sede della rivale Locatelli), all'imbocco della Valsassina e successivamente trasferito a Maggianico; in un'epoca in cui in Italia la produzione casearia era per lo pi\u00f9 di tipo artigianale ed i prodotti erano commercializzati solo localmente, i Galbani si ispirarono ai prodotti francesi, che gi\u00e0 allora erano esportati in Italia, e producevano una robiola simile al brie.\nNel 1896 Egidio Galbani si trasfer\u00ec presso una cascina di Melzo, per lavorarvi come lattaio; la zona era propizia per l'industria casearia grazie all'abbondanza di acque a disposizione per coltivare i foraggi. Dopo pochi anni realizz\u00f2 un nuovo laboratorio, e nel 1900 fu costruito un vero e proprio stabilimento, l\u00e0 dove l'azienda avrebbe avuto il principale polo produttivo per i decenni a venire. Il primo grande successo risale al 1906 con il lancio del Bel Paese, un formaggio stagionato che prese il nome dall'omonimo libro di Antonio Stoppani, e che \u00e8 diventato famoso in tutto il mondo. Agli anni Venti risale l'acquisizione degli stabilimenti di Certosa di Pavia, che sorge a Guinzano, nel comune di Giussago proprio tra la Stazione di Certosa di Pavia e la Certosa di Pavia vera e propria (da cui presero il nome le crescenze \"Certosa\" e \"Certosino\") e di quello di Corteolona.\nIl successo della Galbani \u00e8 dovuto anche all'efficiente flotta di camioncini e alla rete di depositi in grado di rifornire i numerosi punti vendita in cui \u00e8 ancora frammentato il mercato dei latticini. L'azienda distribuisce i propri prodotti anche nei maggiori paesi europei, e in Giappone e negli Stati Uniti.\nNel 2008 l'azienda fu coinvolta in uno scandalo alimentare che coinvolgeva il commercio di prodotti frutto del riciclo di alimenti in avanzato stato di deperimento.\nI passaggi di propriet\u00e0.\nGi\u00e0 negli anni trenta la Galbani apparteneva ad un ramo della famiglia Invernizzi di Melzo, imparentato con i proprietari dell'azienda omonima. Nel 1974 gli Invernizzi cedettero l'azienda a quattro finanziarie con sede nel Lussemburgo e nel Liechtenstein, con proprietari ignoti; negli anni settanta e ottanta l'identit\u00e0 dei proprietari della Galbani rimase sconosciuta. Il volto \u201cpubblico\u201d dell'azienda era l'amministratore delegato Luigi Campominosi, che assunse anche incarichi nell'associazione di categoria degli industriali caseari; nonostante questo, la riservatezza dell'azienda sull'assetto proprietario rimase assoluta.\nNel 1989 fu acquisita da IFIL e BSN-Danone, che nel corso degli anni rilev\u00f2 progressivamente l'intera azienda. Nel 2002 Danone vendette al fondo di private equity \"Bc Partners\", che oper\u00f2 una profonda riorganizzazione, esternalizzando la logistica e suddividendo l'azienda in tre entit\u00e0:\nNel 2006 Bc Partners monetizz\u00f2 il proprio investimento cedendo Galbani al gruppo lattiero-caseario francese Lactalis, che gi\u00e0 aveva rilevato la propriet\u00e0 di due storiche aziende casearie italiane come \"Invernizzi\" e \"Cademartori\"; nel 2008 si aggiunse anche \"Locatelli\"."}
{"id": "1474995", "revid": "150501", "url": "https://it.wikipedia.org/wiki?curid=1474995", "title": "Clarence Melvin Zener", "text": ""}
{"id": "1474998", "revid": "150501", "url": "https://it.wikipedia.org/wiki?curid=1474998", "title": "Clarence M. Zener", "text": ""}
{"id": "1475000", "revid": "111433", "url": "https://it.wikipedia.org/wiki?curid=1475000", "title": "Civilt\u00e0 minoica", "text": "La civilt\u00e0 minoica \u00e8 una cultura dell'et\u00e0 del bronzo sorta sull'isola di Creta approssimativamente dal 2700 a.C. al 1400 a.C. (successivamente, la cultura micenea greca divenne dominante nei siti minoici di Creta). Questa civilt\u00e0, chiamata minoica in riferimento al mitologico re cretese Minosse, fu riscoperta tra il 1901 e il 1905, principalmente attraverso il lavoro dell'archeologo britannico Arthur Evans. La Creta minoica prese il suo posto storico, come disse Will Durant nel 1939, come \"il primo anello nella catena europea\". La vantaggiosa posizione geografica dell'isola favor\u00ec il sorgere della prima civilt\u00e0 mediterranea e di un fiorente impero marittimo che dal Mare Egeo controllava una rete commerciale che raggiungeva l'Egitto, la Fenicia (Libano), le regioni a nord del Mar Nero e l'Occidente tanto da esercitare una vera e propria talassocrazia.\nCaratteristiche.\nCome i minoici chiamassero effettivamente se stessi \u00e8 del tutto sconosciuto. Il termine, derivato dal mitologico re Minosse, fu coniato dall'archeologo britannico Arthur Evans. Nella mitologia greca Minosse fu associato al labirinto, che Evans identific\u00f2 con il sito di Cnosso. Forse con il termine di Minosse gli antichi cretesi indicavano tutti i sovrani dell'isola. Si \u00e8 talvolta argomentato che alcuni toponimi come l'egiziano \"Keftiu\" (*\"kaft\u0101w\") e il semitico \"Kaftor\" o \"Caphtor\" e \"Kaptara\" nei documenti d'archivio della citt\u00e0 siriaca di Mari apparentemente si riferiscano all'isola di Creta. John Strange ha osservato d'altra parte come alcuni fatti rilevati in relazione a Caphtor/Keftiu fatichino a essere ricondotti a Creta. Nell\"Odissea\", composta secoli dopo la distruzione della civilt\u00e0 minoica, Omero chiama i nativi di Creta eteocretesi (\"veri cretesi\"), presumibilmente discendenti dei minoici.\nI palazzi minoici (\"anaktora\") sono i tipi di costruzione pi\u00f9 noti scavati sull'isola: erano edifici monumentali adibiti a scopi amministrativi, come viene evidenziato dai vasti archivi portati alla luce dal lavoro degli archeologi. Ognuno dei palazzi scavati in base alla datazione ha una propria fisionomia peculiare, condividendo per\u00f2 anche caratteristiche che li distinguono da altre strutture. Erano spesso a pi\u00f9 piani, a scalinate interne ed esterne, pozzi, colonne massicce, magazzini e cortili.\nCronologia e storia egea.\nIl sistema cronologico egeo \u00e8 considerato tripartito fin dal lavoro di Arthur Evans, considerato il \"padre\" dell'archeologia minoica. All'epoca infatti si credeva che le varie civilt\u00e0 antiche si fossero tutte evolute in 3 stadi distinti: \"nascita\", \"sviluppo\", \"decadenza\".\n\u00c8 importante ricordare che la cronologia minoica \u00e8 una cronologia relativa e non assoluta, essendo basata sulle sequenze stratigrafiche e sulle variazioni tecnologiche e degli stili della ceramica.\nAnzich\u00e9 fornire date di calendario per il periodo minoico, gli archeologi usano due sistemi di cronologia relativa. La prima, come accennato, ideata da Evans e modificata successivamente dagli archeologi, \u00e8 basata sugli stili della ceramica.\nIl periodo minoico viene dunque diviso in tre fasi principali: Minoico Antico o protominoico o fase prepalaziale (MA), Minoico Medio o fase protopalaziale (MM), e Minoico Tardo o fase neopalaziale (MT). Queste fasi vengono ulteriormente suddivise, per es. Antico Minoico I, II, III (AMI, AMII, AMIII).\nCronologia palaziale.\nPer l'isola di Creta esiste anche una cronologia che tiene conto delle fasi evolutive dei palazzi, considerando le variazioni architettoniche e ceramiche all'interno di essi.\nQuesto sistema di datazione, proposto dall'archeologo Nicolas Platon, \u00e8 basato, come si \u00e8 detto, sullo sviluppo di complessi architettonici noti come \"palazzi\" a Cnosso, Festo, Malia e Kato Zakros, dividendo cos\u00ec il periodo minoico in Prepalaziale, Protopalaziale, Neopalaziale e Post palaziale.\nSu questa base avremo:\nLa relazione tra questi sistemi \u00e8 fornita dalla tabella a lato, con date di calendario approssimate descritte da .\nPeriodo prepalaziale.\nLe prime tracce concrete di vita umana sull'isola di Creta risalgono all'epoca Neolitica. La pi\u00f9 antica attestazione di abitanti su Creta sono i resti di ceramica neolitica risalente approssimativamente a 7000 a.C. L'inizio dell'et\u00e0 del bronzo a Creta, intorno al 2600 a.C., coincide con la graduale trasformazione in importante centro di civilt\u00e0.\nAnche a Creta, come nel Vicino Oriente, possiamo suddividere il Neolitico in due diversi periodi; uno iniziale \"Neolitico Aceramico\" ed uno finale \"Neolitico Ceramico\".\nAl momento i siti guida per il Neolitico di Creta sono: Cnosso e Fest\u00f2s. In entrambi questi casi sono state ritrovate case con mura in pietra e battute pavimentali. Il problema fondamentale \u00e8 che essendo entrambi siti palaziali non \u00e8 stato possibile fare indagini approfondite, ma ci si \u00e8 dovuti accontentare di fare indagini negli unici posti rimasti liberi da strutture pi\u00f9 tarde.\nDurante il Neolitico avviene l'introduzione della viticoltura e dell'olivicoltura, evoluzione di grande importanza visto che l'eccedenza alimentare porter\u00e0 poi all'introduzione di sistemi di stoccaggio che col tempo condurranno, verosimilmente, all'istituzione palaziale.\nIl passaggio dall'ultimo periodo Neolitico al primo periodo dell'Et\u00e0 del Bronzo (AMIA) non sembra portare con s\u00e9 cambiamenti radicali, ma piuttosto pare graduale e continuativo. Esistono diverse teorie in merito, alcuni studiosi ritengono che questo passaggio sia dovuto a una \"migrazione di popoli\" dall'Anatolia; altri invece ritengono che non vi siano elementi per pensare all'arrivo di nuovi popoli, ma che invece si sia trattato di un processo evolutivo naturale ed interno all'isola. Studi antropologici infatti sembrerebbero non trovare variazioni significative che potrebbero portare all'intuizione dell'arrivo di nuove popolazioni.\nPeriodo protopalaziale.\nQuesto periodo \u00e8 caratterizzato da un consistente incremento demografico, cui segu\u00ec una progressiva estensione delle aree abitate, e dalla comparsa della scrittura ideografica. Gi\u00e0 in quest'epoca sono attestati contatti con l'Egitto, testimoniati dal rinvenimento di vasi litici colorati, sigilli ed amuleti, molto simili a quelli egiziani del primo periodo intermedio.\nIl periodo di massima fioritura della civilt\u00e0 minoica inizia verso il 2000 a.C. con il Minoico medio.\nCaratteristiche peculiari della nuova fase protopalaziale sono la comparsa della scrittura \"sillabica\" (Lineare A), la costruzione dei primi palazzi a Cnosso ed a Festo e l'inizio della ceramica policroma.\nPeriodo neopalaziale.\nVerso la fine del medio minoico II, all'incirca nella prima met\u00e0 del XVII secolo a.C., i grandi palazzi vennero distrutti, forse a causa di un maremoto causato dal terremoto sull'Isola di Santorini.\nTuttavia, alla fine del MMII (1700 a.C.) ci fu comunque un evento di forte disturbo nell'isola di Creta, probabilmente un terremoto o un'invasione dall'Anatolia. I palazzi a Cnosso, Festo, Malia e Kato Zakros vennero distrutti. Ma con l'inizio del periodo neopalaziale, la popolazione increment\u00f2 di nuovo, i palazzi vennero ricostruiti su scala pi\u00f9 grande e ci furono nuovi insediamenti su tutta l'isola. Questo periodo (tra il XVII e il XVI secolo a.C., MM III / Neopalaziale) rappresenta il culmine della civilt\u00e0 minoica.\nL'eruzione di Thera accadde probabilmente durante la fase matura del periodo del TM IA. La data di calendario dell'eruzione vulcanica \u00e8 tuttavia estremamente controversa.\nLa datazione con il radiocarbonio ha indicato una data del tardo secolo XVII a.C.; queste date del radiocarbonio, comunque, sono in conflitto con le stime fatte dagli archeologi i quali sincronizzano l'eruzione con la cronologia egiziana convenzionale ottenendo una data di circa 1525-1500 a.C. L'eruzione viene spesso identificata come un evento naturale catastrofico per la cultura, che port\u00f2 al suo rapido collasso, forse perch\u00e9 \u00e8 tra le possibili fonti di ispirazione per la narrazione di Atlantide fatta da Platone.\nLa fase III del medio-tardo minoico, che va approssimativamente dal 1650 a.C. al 1530 a.C., vide la ricostruzione dei palazzi delle grandi citt\u00e0 cretesi e l'inizio del massimo splendore dell'architettura e dell'arte minoica.\nNel corso del XVI secolo a.C., prima fase del tardo minoico, alcuni palazzi vennero nuovamente distrutti, forse con la sola eccezione di quello di Cnosso.\nNella Grecia continentale, contemporaneamente si sviluppava la cultura elladica; il tardo elladico (TE) IIB inizi\u00f2 durante il TMIB, mostrando una sostanziale indipendenza dalla cultura minoica. Vasellame del TMIB \u00e8 stato trovato in Egitto in siti riferibili ai regni di Hatshepsut e Tuthmosis III. Alla fine del TMIB, la cultura palaziale minoica sub\u00ec un evento catastrofico. Tutti i palazzi furono distrutti, e solo Cnosso venne immediatamente ricostruito \u2014 bench\u00e9 altri palazzi, come quello di Chania, venne elevato nel TMIIIA. Con la catastrofe del TMIB/TMII la \"condizione\" pessima dell'isola indusse gli egiziani ad importare prodotti elladici (TEIIB).\nPoco tempo dopo la catastrofe del TMIB/TMII, intorno al 1420 a.C., o comunque all'incirca negli anni compresi tra il 1450 a.C. ed il 1400 a.C., tardo minoico II, dovette aver luogo un'invasione da parte di popoli greci, che fece entrare Creta nella sfera d'influenza della civilt\u00e0 micenea. I siti palaziali vennero cos\u00ec occupati dai micenei, i quali adattarono la Lineare A minoica alla lingua micenea, una forma di greco, scritto in Lineare B.\nIl primo archivio comunque \u00e8 ad ogni modo quello delle \"tavolette della stanza del carro\" del TMII. Gli archivi successivi cretesi risalgono al TMIIIA (contemporaneo al TEIIIA) e non pi\u00f9 tardi.\nNella terza fase del tardo minoico oltre all'introduzione del nuovo tipo di scrittura, la Lineare B, vi \u00e8 un'involuzione dello stile ceramico.\nSolamente a Cnosso, il cui palazzo fu distrutto nel XIV secolo a.C., \u00e8 attestata la continua occupazione almeno fino alla fine dell'XI secolo a.C.\nDurante il TMIIIA: 1, Amenhotep III a Kom el-Hatan prese nota di \"k-f-t-w\" (Kaftor) come una delle \"Terre segrete del Asia settentrionale\". Menzionate anche come citt\u00e0 cretesi quali \u1f08\u03bc\u03bd\u03b9\u03c3\u03cc\u03c2 (\"Amnisos\"), \u03a6\u03b1\u03b9\u03c3\u03c4\u03cc\u03c2 (\"Phaistos\"), \u039a\u03c5\u03b4\u03c9\u03bd\u03af\u03b1 (\"Kydonia\") e K\u03bd\u03c9\u03c3\u03c3\u03cc\u03c2 (\"Knossos\") e alcuni toponimi ricostruiti come appartenenti alle Cicladi o alla Grecia continentale. Se i valori di questi nomi egiziani sono esatti, allora questo faraone non privilegiava la Knossos del TMIII sopra gli altri paesi della regione.\nDopo circa un secolo di parziale recupero, la maggior parte delle citt\u00e0 cretesi e palazzi andarono in declino nel XIII secolo a.C. (TEIIIB/TMIIIB) nell'ambito della generale crisi delle civilt\u00e0 del Meditarraneo orientale in quell'epoca.\nKnossos rimase un centro amministrativo fino al 1200 a.C.; l'ultimo dei siti minoici fu quello montano difensivo di Karfi (sui monti Dikti), un rifugio che mostra vestigia della civilt\u00e0 minoica quasi lambendo l'et\u00e0 del ferro. Ancora successivo, ma ormai essenzialmente ellenizzato culturalmente, sembra quello di Praisos nell'est dell'isola (Sitia), e abitato da eteocretesi fino all'et\u00e0 ellenistica, venendo distrutto attorno al 140 a.C., \u00e8 singolare come l'abitato di epoca classica, pur abitato da eteocretesi, sia sorto sulle rovine di un insediamento miceneo.\nGeografia.\nCreta \u00e8 un'isola montuosa con porti naturali. Ci sono segni di danni dovuti al terremoto in molti siti minoici e chiari segni sia di sollevamento di terra che sommersione di siti costieri causati da processi tettonici lungo tutto le coste.\nSecondo Omero Creta aveva novanta citt\u00e0. L'isola fu probabilmente divisa in almeno otto unit\u00e0 politiche durante il culmine del periodo minoico e in differenti stadi nell'et\u00e0 del bronzo. Il nord si pensava fosse stato governato da Cnosso, il sud da Festo, la parte centro-orientale da Malia, mentre la punta orientale da Kato Zakros e l'ovest da Canea. Palazzi pi\u00f9 piccoli sono stati trovati in altri luoghi. \nMinoici oltre Creta.\nI minoici furono commercianti, e i loro contatti culturali toccavano punti lontani dall'isola di Creta \u2014 come l'antico regno egiziano, le miniere di rame di Cipro e le coste siriache e anatoliche. Gli stili e le tecniche minoiche nella ceramica forniscono modelli, di influenza fluttuante, alla Grecia elladica. Oltre all'esempio familiare di Thera, le \"colonie\" minoiche \u2014 termine sostanzialmente anacronistico \u2014 possono essere trovate soprattutto a Kastri nell'isola di Citera, dai greci considerata il luogo dove nacque Afrodite, un'isola vicino alla Grecia continentale che entr\u00f2 nel campo di influenza minoica nella met\u00e0 del III millennio (AMII) e rimase minoica nella cultura per migliaia di anni, fino all'occupazione dei micenei nel XIII secolo. L'uso del termine \"colonia\", tuttavia, come quello di \"talassocrazia\", \u00e8 stato soggetto a una crescente critica in anni recenti. Gli strati minoici vennero a rimpiazzare una cultura derivata dal \"continente\" nella prima et\u00e0 del bronzo, il pi\u00f9 antico insediamento minoico fuori Creta. Le Cicladi si trovavano nell'orbita culturale minoica, e, pi\u00f9 vicino a Creta, le isole di Karpathos, Saros e Kasos, avevano anche colonie minoiche, o insediamenti di commercianti minoici, dell'et\u00e0 del medio bronzo (MMI-II); La maggior parte di esse venne abbandonata nel TMI, ma le Karpathos si ristabilirono continuando la loro cultura minoica fino alla fine dell'et\u00e0 del bronzo. Altre supposte colonie minoiche, come quella ipotizzata da Adolf Furtw\u00e4ngler per Aegina, \u00e8 stata rigettata da successivi studi archeologici. Ci fu una colonia minoica a Triandra nell'isola di Rodi.\nAlcune localit\u00e0 dell'isola enfatizzano Creta come una societ\u00e0 'che guarda verso l'esterno' . Il sito neopalaziale di Kato Zakro, per esempio, \u00e8 localizzato a 100 metri dalla linea costiera, situato dentro una baia. Il suo grande numero di officine e la ricchezza dei suoi materiali trovati nel sito indicano un potenziale 'magazzino' per l'importazione e l'esportazione. Tali attivit\u00e0 sono elaborate in rappresentazioni artistiche del mare, incluso l'affresco della 'Flottiglia' della stanza 5, nella casa occidentale ad Akrotiri.\nL'influenza della cultura minoica indica un'orbita che non si estende solo attraverso le Cicladi (la cosiddetta \"Minoicizzazione\"), ma anche in localit\u00e0 dell'Egitto e a Cipro. Opere in muratura del tardo minoico I (TMI) sono state osservate ad Amman. Inoltre, nelle pitture delle tombe del XV secolo a Tebe un numero di individui sono stati distinti all'apparenza come minoici, in relazione ai doni. Iscrizioni documentano questo popolo come proveniente da \"Keftiu\", o dalle \"isole nel mezzo del mare\", e possono riferirsi ai mercanti che portano doni o a funzionari di Creta.\nSociet\u00e0 e cultura.\nI minoici furono principalmente un popolo di commercianti impegnato nel commercio marittimo. La loro cultura, dal 1700 a.C. in poi, mostra un alto grado di organizzazione.\nMolti storici ed archeologi credono che i minoici fossero coinvolti nell'importante commercio dello stagno, nell'et\u00e0 del bronzo, dato che, lo stagno \"legato\" al rame apparentemente proveniente da Cipro, veniva usato per fabbricare il bronzo. Il declino della civilt\u00e0 minoica e la conseguente cessazione dell'utilizzo di strumenti in bronzo a favore di quelli in ferro sembra essere correlato.\nIl commercio minoico dello zafferano, lo stigma di un croco originario del bacino dell'Egeo per mutazione cromosomica naturale, ha lasciato pochi resti materiali: \u00e8 ben conosciuto un affresco dei raccoglitori di zafferano a Santorini. Questi commerci ereditati sono precedenti alla civilt\u00e0 minoica: il suo prezzo pu\u00f2 essere ottenuto confrontandone il valore con l'incenso, o successivamente, con il pepe. Gli archeologi tendono ad enfatizzare i pi\u00f9 durevoli elementi commerciali: ceramica, rame e stagno, e reperti fastosi d'oro e d'argento.\nAltri elementi non durevoli del commercio minoico possono essere rappresentati da tessuti, pesce, carne secca o salata, frutta secca, cereali, vino, birra, olio, legname, schiavi, coloranti (murice, indaco) miele pregiato ed altri prodotti del mediterraneo centro-settentrionale verso quello meridionale, oltre che l'intermediazione tra i porti anatolici e siriaci con quelli egizi e viceversa, inoltre nella mummificazione, soprattutto fino al medio regno, gli egizi impiegavano sovente un lichene (Evernia furfuracea) tuttora ampiamente impiegato in profumeria e cosmesi e diffuso a Creta e nella Grecia, mentre nelle \"Ammonizioni di un savio egiziano\", databili al primo periodo intermedio, si lamenta la mancanza dell'olio per le imbalsamazioni che sarebbe giunto proprio da \"Keftiu\". Va anche ricordato come lo zafferano e il murice abbiano sovente avuto prezzi uguali o superiori a quelli dell'oro (tanto che lo zafferano fu impiegato come valuta), discorso che pu\u00f2 estendersi anche a diversi fissanti per profumi.\nGli oggetti di manifattura minoica suggeriscono ci fosse una rete commerciale con la Grecia continentale (particolarmente Micene), Cipro, Siria, Anatolia, Egitto, Mesopotamia, e verso occidente fino alle coste della Spagna. \nGli uomini minoici indossavano perizomi e kilt, mentre le donne abiti aventi maniche corte e gonne ornate con increspature e pieghettature. Queste erano aperte all'ombelico permettendo cos\u00ec al seno di rimanere esposto, forse durante le occasioni cerimoniali. Le donne avevano anche l'opzione di indossare un corsetto aderente senza spalline, il primo indumento aderente noto nella storia. I modelli sul vestiario enfatizzano disegni geometrici simmetrici. Deve essere ricordato, comunque, che altri tipi di vestiti possono essere stati indossati, dei quali non si hanno per ora testimonianze.\nLa religione minoica era incentrata su divinit\u00e0 femminili, con officianti femminili.. Le statue delle sacerdotesse nella cultura minoica e gli affreschi mostranti uomini e donne partecipanti agli stessi esercizi ginnici come la taurokathapsia, condussero alcuni archeologi a credere che l'uomo e la donna tenessero uno status sociale uguale. L'eredit\u00e0 si \u00e8 supposto fosse stata matrilineare. Gli affreschi includono molte figure umane, con il genere distinto per mezzo del colore: la pelle degli uomini rossiccia scura, mentre le donne bianca.\nLa concentrazione della ricchezza giocava un grande ruolo nella struttura della societ\u00e0. Costruzioni con molte stanze vennero scoperte anche nelle aree \u2018povere\u2019 della citt\u00e0, rivelando cos\u00ec un'uguaglianza sociale e anche una distribuzione della ricchezza.\nLingua e scrittura.\nLa conoscenza riguardo alla lingua minoica parlata e scritta \u00e8 ridotta a causa della scarsit\u00e0 di documenti rinvenuti. La lingua minoica viene talvolta riferita come eteocretese, dando adito a una certa confusione con la lingua scritta successiva al medioevo ellenico. Mentre la lingua eteocretese viene sospettata di discendere dalla minoica , non ci sono abbastanza fonti in entrambe le lingue da permettere di trarre conclusioni. Inoltre non si sa se la lingua scritta in geroglifici cretesi sia effettivamente minoica. Come per la lineare A, essa resta indecifrata e i suoi valori fonetici sono del tutto sconosciuti.\nApprossimativamente circa 3.000 tavolette scritte sono state scoperte lontano da contesti minoici. La schiacciante maggioranza sono scritte in lineare B, apparentemente rappresentando inventari di beni o risorse. Altre sono iscrizioni su oggetti religiosi associati al culto . Poich\u00e9 la maggior parte di queste iscrizioni sono concisi documenti economici piuttosto che iscrizioni dedicatorie, la traduzione del minoico rimane ancora una sfida. I geroglifici vennero in uso dal MMI e furono usati parallelamente con l'emergere della lineare A dal XVIII secolo a.C. (MM II) sparendo a un certo punto durante il XVII secolo a.C. (MM III).\nNel periodo miceneo la lineare A venne rimpiazzata dalla lineare B, una versione molto arcaica della lingua greca. Quest'ultima venne decifrata con successo da Michael Ventris nel 1953, ma le iscrizioni pi\u00f9 arcaiche restano un mistero. Salvo che la lingua eteocretese fosse davvero la sua discendente, \u00e8 forse durante il medioevo ellenico, un periodo di collasso economico e socio-politico, che la lingua minoica si estinse.\nGi\u00e0 Omero nell\"Odissea\" (III, 291; XIX, 176) racconta di 3 gruppi etnici (linguistici?) distinti a Creta, oltre agli Achei, i Kydoni o Cidoni, i Pelasgi e gli Eteocretesi. Indice di una possibile mancanza di uniformit\u00e0 etnico-linguistica che permane anche in et\u00e0 classica (Dori, Achei, Eteocretesi).\nArte.\nLa collezione di arte minoica si trova al museo di Heraklion, vicino Cnosso sulla riva nord di Creta. Poich\u00e9 legno e tessuti sono scomparsi per decomposizione, o in due grandi distruzioni di palazzi ed opere avvenute tra il 1500 a.C. e il 1400 a.C., gli esempi pi\u00f9 importanti sopravvissuti dell'arte minoica sono dunque la ceramica, l'architettura palaziale con i suoi affreschi i quali includono paesaggi, pietre incise, e pietre per sigilli intagliate in modo complesso. Perci\u00f2 uno degli aspetti fondamentali della civilt\u00e0 minoica \u00e8 costituito dall'attivit\u00e0 artistica, che nella oreficeria, nella glittica e soprattutto nella ceramica e nell'architettura raggiunse alti livelli di maestria. Specialmente la sequenza di stili di ceramiche, ha permesso agli archeologi di definire le tre fasi della cultura minoica (EM, MM, LM) sopra esposte.\nAnche nell'architettura e negli affreschi dei palazzi l'arte minoica espresse notevoli capolavori. Sorti nel medio minoico come residenza del monarca i grandi palazzi di Cnosso, Festo, Malia e Kato Zakros si sviluppavano intorno al grande cortile rettangolare. Intorno ad essi sorgevano i nuclei abitativi, i magazzini ed ambienti di servizio. Nella fase neopalaziale si assiste a una crescita verticale del palazzo, con l'aggiunta di scalinate e propilei. Di questa fase ci sono pervenuti i magnifici affreschi policromi che adornavano le pareti del palazzo con motivi vegetali e figure umane o animali.\nGioielleria.\nDurante questo periodo fu prodotta una straordinaria variet\u00e0 di gioielli sia maschili sia femminili. Comprendevano forcine ed altri ornamenti per i capelli, orecchini, spesso grandi ed elaborati, bracciali per i polsi e le caviglie, collari e collane di perline. Varie erano le pietre impiegate e tra esse comparivano il cristallo di rocca, l'ametista e la corniola.\nConsiderando i vari tesori ritrovati, sembrerebbe che in Creta l'oro fosse pi\u00f9 comune dell'argento, specialmente nel periodo dell'et\u00e0 del bronzo. La gioielleria in oro e argento era lavorata a granulazione, a sbalzo, in grani e in lamina, quest'ultima impiegata specialmente per i diademi usati per fermare i capelli.\nCeramica.\nLa ceramica cretese pass\u00f2 attraverso tre fasi distinte: lo stile geometrico dell'antico minoico fu sostituito da quello policromo detto di Kamares, mentre la terza fase del medio e le prime due del tardo minoico furono caratterizzate da uno stile naturalistico molto ricco di motivi marini e vegetali.\nNel tardo minoico III si assiste ad un'involuzione dell'arte ceramica, testimoniata dal cosiddetto stile di palazzo.\nNell'antico periodo minoico la ceramica fu caratterizzata da motivi lineari a spirali, triangoli, linee curve, croci, motivi a spina di pesce, e simili. Nel periodo naturalistico del medio minoico venivano di solito disegnati pesci, calamari, uccelli, e gigli. Nel tardo minoico, fiori e animali erano ancora le forme pi\u00f9 caratteristiche, ma la variabilit\u00e0 cresceva. Lo 'stile di palazzo' della regione intorno a Cnosso \u00e8 caratterizzata da una forte semplificazione geometrica delle forme naturalistiche e pitture monocromatiche. Molte e degne di nota sono le somiglianze tra il tardo minoico e l'arte micenea. Gli affreschi furono la principale forma d'arte durante questo periodo della cultura minoica, fondamentalmente i soli documenti che noi abbiamo di questa civilt\u00e0.\nPittura.\nMentre i pittori egiziani del tempo dipingevano le loro pitture murali con la tecnica dell'\"affresco a secco\", i minoici utilizzavano un metodo di pittura \"vero\" o \"umido\", permettendo ai pigmenti di metalli ed ossidi minerali di legarsi bene al muro, mentre, allo stesso tempo, si richiedeva un'esecuzione veloce. La natura di questa tecnica incoraggi\u00f2 l'improvvisazione, la spontaneit\u00e0, e l'elemento accidentale. Poich\u00e9 essi dovevano lavorare dentro un tempo ristretto, mentre l'intonaco era in fase di asciugamento, i pittori dovevano essere molto abili, e i loro colpi fluidi di pennello si traducevano in leggiadri lineamenti caratteristici della pittura minoica. Perci\u00f2, questo metodo di dipingere fu pi\u00f9 appropriato per momenti fluidi di vita e scene di natura che i minoici prediligevano, contrastanti in maniera netta con la severa stilizzazione e stereotipia tipica degli affreschi di altre culture del Mediterraneo del tempo.\nLe figure degli affreschi minoici sono dipinte in pose naturali con movimenti liberi che riflettono i rigori dell'attivit\u00e0 in cui si cimentavano, attitudine caratteristica di una cultura marinara abituata alla libert\u00e0 di movimento, alla limpidezza e al vigore.\nNel periodo medio III neopalaziale (1700-1600 a.C.) i minoici impararono a dipingere con forme provenienti dagli ioni, i quali presero dai minoici le rappresentazioni con il galoppare dei cavalli, motivi individuali (pesci), e modalit\u00e0 di rappresentazione (rappresentazione di livelli territoriali).\nA Creta adesso inizia a fiorire, in modo magnifico, un'arte formale pi\u00f9 naturalistica negli affreschi (scene di giardini, come il \"raccoglitore di crochi\" e rappresentazione di fauna marina). Nella ceramica (dipinta di bianco su sfondo scuro) appaiono forme (pesci) contigui ad elementi ornamentali (spirali continue).\nSuccessivamente (1550-1450 a.C.) negli ultimi prosperi palazzi, l'informazione della vita sociale e cortigiana viene resa negli affreschi con l'imponente interpretazione di forme (scene di giardini, celebrazioni, scene di danza, tori saltanti, sulle tazze di Vapheio - Laconia -, scene sacrificali in templi localizzati su colline, eventi sportivi, anche una scena militare). Eccellenti esempi di questo periodo sono la Signora Minoica nota come \"La Parigina\" e il \"Principe dei gigli\" del palazzo di Cnosso.\nPoco dopo il 1400 a.C. risale il famoso sarcofago di Aghia Triada, il quale combina scene religiose minoiche e micenee.\nScultura e figure.\nPochissime sculture della Creta minoica sono sopravvissute, poich\u00e9 la maggior parte di esse non erano monumentali, ma costituite invece di piccoli manufatti dedicati a dei o re. Uno dei migliori esempi \u00e8 la Dea dei Serpenti la quale mostra molte stilizzazioni convenzionali con la divisione geometrica del corpo e del vestito, mentre la sua posizione frontale ci ricorda sculture di origine mesopotamica ed egiziana. Le braccia distese, che tengono serpenti, aggiungono animazione alla sua posizione statica. La statuetta sembra essere una dea o alta sacerdotessa, e il vestito copre il corpo fino al \"suolo\", mentre il fatto di lasciare il petto scoperto era tipico dell'abbigliamento femminile minoico e viene ripetuto negli affreschi. Alcuni di questi modelli furono conservati riformandoli e ridipingendoli, subendo cos\u00ec diverse modifiche.\nUna variet\u00e0 di figure in ceramica, ossa, argilla e pietra sono state recuperate dai siti minoici, molte delle quali sono state scavate da tombe comuni e santuari montani. Sono stati documentati dipinti schematici di individui umani e vari animali in diverse attitudini, sebbene a causa della natura friabile dell'argilla cotta al forno, molti sopravvivono in frammenti piuttosto che in forme integrali. Alcune di queste figure sono state trattate con strati di pittura, in bianco e in nero, oppure ombreggiate in rosso. \u00c8 stato dimostrato che i profili visibili delle figure in argilla, con le loro braccia sollevate o incrociate, potrebbero avere rappresentato una tecnica usata da alcuni individui per giungere a uno stato alterato di coscienza (ASC) in concomitanza con gli stimoli sonori e luminosi.\nAltre espressioni gestuali comuni si osservano nelle figure, incluso il 'saluto minoico' (vale a dire, un pugno si solleva alla fronte mentre l'altro resta al fianco) e le 'mani sull'anca'. Quest'ultima attitudine viene spesso rappresentata in una figura femminile alla quale vengono date numerose interpretazioni: l'epifania (apparizione) di una divinit\u00e0, un funzionario religioso, e un adoratore. Comunque, per quanto riguarda il significato (se ce n'\u00e8 soltanto uno), \u00e8 chiaro che gestualit\u00e0 e posture siano aspetti importanti nella cultura palaziale e nel rituale minoico.\nTecnologia.\nAttraverso l'interazione con altre civilt\u00e0 del medio-oriente, i Minoici erano consapevoli di utilizzare l'arte della metallurgia. La loro abilit\u00e0 si manifestava nella creazione di gioielli che andavano ad adornare le collezioni dei nobili del palazzo, e esportati anche intorno al Mediterraneo.\nI musei archeologici di Creta presentano un numero di manufatti d'oro, insieme a un assortimento di strumenti in rame che risalgono al 2300 a.C. Il rame era molto ricercato come materia prima in questo tempo, e poich\u00e9 esso non si trova naturalmente a Creta, \u00e8 molto probabile che i minoici lo importassero da Cipro.\nL'abilit\u00e0 dei fabbri minoici era rinomata nel mondo antico, e molti artigiani lavoravano all'estero nella Grecia continentale e nelle isole egee. I micenei impararono l'arte di intarsiare il bronzo con l'oro dai Minoici.\nArchitettura.\nLe citt\u00e0 minoiche erano connesse con strade pavimentate in pietra, formate da blocchi tagliati con seghe di bronzo. Le strade erano drenate e l'acqua e gli impianti fognari erano disponibili per la classe superiore, per mezzo di condutture in argilla.\nLe costruzioni minoiche avevano spesso tetti con tegole piatte, intonaco, legno, o pavimenti con lastre di pietra, ed erano costituite di due o tre piani. Solitamente i muri inferiori erano costruiti in pietra e pietrisco, e quelli superiori in mattoni di fango. Il soffitto in legno sosteneva il tetto.\nI materiali usati nel costruire ville e palazzi variavano, e potevano comprendere arenaria, gesso o calcare. Allo stesso modo, le tecniche di costruzione potevano anche variare tra differenti costruzioni; alcuni palazzi impiegano muratura di conci mentre altri utilizzano blocchi megalitici sbozzati grossolanamente.\nPalazzi.\nI primi palazzi furono costruiti alla fine del periodo dell'antico minoico nel terzo millennio a.C. (Malia). Mentre precedentemente si credeva che la fondazione dei primi palazzi fosse sincrona e datata al medio minoico, intorno al 2000 a.C. (la data del primo palazzo a Cnosso), gli studiosi ora pensano che i palazzi fossero stati costruiti durante un periodo di tempo pi\u00f9 lungo in differenti localit\u00e0, come risposta allo sviluppo locale. I principali palazzi pi\u00f9 antichi sono Cnosso, Malia e Festo. Alcuni degli elementi documentati nei 'palazzi' del medio minoico (Cnosso, Festo e Mallia, per esempio) hanno precedenti negli stili pi\u00f9 arcaici delle costruzioni dell'antico minoico. Questi comprendono le variazioni dei cortili occidentali, e lo speciale trattamento dato alla facciata occidentale. Un esempio di ci\u00f2 si pu\u00f2 vedere nella cosiddetta \"Casa sulla collina\" a Vasilik\u012b, risalente al periodo dell'antico minoico II.\nI palazzi soddisfano una pletora di funzioni: come centri di governo, uffici amministrativi, santuari, officine e spazi per l'immagazzinamento (per es., cereali). Queste distinzioni sarebbero sembrate artificiose ai minoici.\nL'uso del termine 'palazzo' (che significa residenza dinastica e centro di potere) per quanto concerne i palazzi pi\u00f9 antichi, recentemente \u00e8 stato sottoposto a critiche (vedi palazzo), proponendo di contro la definizione di 'edificio di corte'. Tuttavia, il termine originale \u00e8 probabilmente troppo bene arroccato per essere sostituito. Le caratteristiche architettoniche come muratura di conci, ortostati, colonne, cortili aperti, scalinate (che implicano piani superiori), e la presenza di diversi \"bacini\" sono stati usati per definire l'architettura palaziale.\nSpesso secondo le convenzioni meglio conosciute, i palazzi pi\u00f9 recenti sono stati utilizzati per ricostruire i vecchi, ma questa pratica pu\u00f2 oscurare differenze funzionali fondamentali. La maggior parte dei palazzi pi\u00f9 antichi aveva soltanto un piano e nessuna facciata caratteristica. Essi erano a forma di U, con un grande cortile centrale, e generalmente erano pi\u00f9 piccoli dei palazzi successivi. I palazzi del tardo periodo sono caratterizzati da edifici a pi\u00f9 piani. Le facciate occidentali avevano muri costituiti da conci di arenaria, come a Cnosso (l'esempio meglio conosciuto). Ulteriori convenzioni potrebbero includere magazzini, un orientamento nord-sud, una stanza con pilastri, un sistema di \"Hall Minoica\", una corte occidentale, e vie d'entrata con piedritti e porte. L'architettura palaziale nel primo periodo palaziale viene identificata dal suo stile cos\u00ec definito 'quadrato dentro un quadrato', mentre successivamente, le costruzioni del secondo periodo palaziale incorporarono pi\u00f9 divisioni interne e corridoi.\nUno standard architettonico comune tra i 'palazzi' del medio minoico \u00e8 che essi sono allineati con la loro topografia circostante. La struttura palaziale del MM di Festo sembra allinearsi con il monte Ida, mentre quella di Cnosso con lo Juktas. Questi sono orientati lungo l'asse nord-sud. Un ragione proposta per questo (orientamento) \u00e8 il significato rituale della montagna, dove numerosi santuari montani (spazi per rituali pubblici) sono stati ivi scavati (come a Petsophas). I documenti materiali di questi siti mostrano raggruppamenti di statuette d'argilla e attestazione di sacrifici di animali.\nColonne.\nUno dei pi\u00f9 notevoli contributi che i minoici hanno dato all'architettura \u00e8 il loro tipo di colonna, unico, con una rastremazione, diciamo cos\u00ec, inversa, ovvero: pi\u00f9 larga alla sommit\u00e0 che alla base. Definita anche colonna 'invertita' per il fatto che la maggior parte delle colonne greche sono pi\u00f9 larghe alla base, dando in questo modo l'illusione di un'altezza maggiore. Le colonne erano fatte di legno contrapposte alla pietra, ed erano generalmente dipinte con colore rosso. Venivano impiantate sopra una semplice base in pietra e sormontate da un ampio echino, come fosse di per s\u00e9 un capitello.\nVille.\nUn numero di \"recinti\" interpretati come 'Ville' sono stati scavati a Creta. Queste strutture condividono molte caratteristiche con i palazzi centrali dell'era neopalaziale (vale a dire, una notevole facciata occidentale, una struttura per l'immagazzinamento e una 'Hall Minoica'), e possono indicare un funzionamento similare, o delle imitazioni artistiche, suggerendo che i loro occupanti fossero familiari con la cultura palaziale. Queste ville sono spesso riccamente decorate (vedi gli affreschi della Villa A di Haghia Triada).\nReligione.\nLa religione cretese era basata su una dea o un gruppo di dee, probabilmente venerate sotto diversi aspetti, fra cui quello della Grande Madre e della \"Potnia theron\".\nAttributi della dea erano il serpente, simbolo legato alla terra, la colomba, simbolo della fecondit\u00e0, ed il leone.\nAltri simboli sacri cretesi erano la \"labrys\" (doppia ascia) e il toro (con le sue corna di consacrazione), protagonista della leggenda del Minotauro e della tauromachia. Ci sono inoltre la colonna, il disco solare e l'albero.\nMentre in epoca antica le cerimonie religiose si svolgevano in grotte sacre o sulle montagne, dal XVII secolo luoghi di culto divennero le sale dei palazzi.\nLa cosiddetta \"Dea Madre\" rappresenta una figura tipica in tutte le civilt\u00e0 che si affacciavano sul Mar Mediterraneo, e veniva identificata con nomi differenti quali Astarte, Ishtar, Cibele, Rea, Dictinna e altri.\nSebbene ci siano prove dell'esistenza di divinit\u00e0 maschili, fra cui alcune tracce della presenza di Zeus, le rappresentazioni delle dee li superano grandemente in rappresentazioni, sebbene si sia congetturato che molte di queste donne potessero essere invece soltanto adoratrici e sacerdotesse officianti alle cerimonie religiose. Secondo alcune teorie si tende a ipotizzare che le molte dee femminili incarnassero in realt\u00e0 vari aspetti di una sola Grande Madre. Venivano spesso raffigurate in compagnia di serpenti o uccelli o altre forme animali non meglio identificate ad adornarne il capo. Parallelamente, si presume che al fianco della Dea Madre vi fosse un \"Dio Padre\", una divinit\u00e0 maschile equivalente che incarnasse gli stessi principi della Dea, rappresentato dal toro, simbolo di fertilit\u00e0 e vigore ma anche associato al mondo notturno della Luna a causa delle sue corna, e dal sole, il quale morirebbe ogni autunno per rinascere ad ogni primavera. \nA supporto del culto del toro presso le civilt\u00e0 minoiche abbiamo documentazioni di una festivit\u00e0 celebrativa che aveva il suo centro nella danza minoica del toro, abbondantemente rappresentata negli affreschi di Cnosso e inscritta in vari sigilli. Durante il rito, che comprendeva prestazioni atletiche di un certo livello e un notevole rischio, danzatori sia maschi che femmine affrontavano il toro, afferrandolo per le sue sacre corna, per essere sbalzati via dall'animale e ritterrando con evoluzioni ginniche sulla groppa, per discendere poi dietro di esso. Ognuno di questi movimenti sequenziali appare nelle rappresentazioni minoiche, ma dell'attuale significato della danza del toro nel culto e nella vita culturale minoica se n'\u00e8 perduta ogni traccia. Ci\u00f2 che \u00e8 chiaro, comunque, \u00e8 che non c'\u00e8 nessun indizio di un confronto antagonistico con il trionfo dell'umano attraverso la morte rituale del toro, che \u00e8 l'essenza dell'attuale corrida nella cultura ispanica; piuttosto, vi \u00e8 un senso di armoniosa cooperazione.\nSull'interpretazione di icone minoiche, Walter Burkert avverte: \u00abFin dove si pu\u00f2 e si deve differenziare la religione minoica da quella micenea \u00e8 una questione che non ha ancora trovata una risposta conclusiva\u00bb suggerendo paralleli utili rintracciabili nelle relazioni tra etruschi e culture e religioni greche arcaiche, o tra cultura romana ed ellenica. La religione minoica non \u00e8 stata trasmessa nella sua propria lingua, e gli usi che i letterati greci pi\u00f9 tardi fecero dei sopravvissuti mitologemi cretesi, dopo secoli di trasmissione puramente orale, hanno finito per trasformare le scarse fonti a loro disposizione: considerare ad esempio il punto di vista ateniese riguardo alla leggenda di Teseo. Pochi nomi cretesi si sono preservati nella mitologia greca, ma non c'\u00e8 modo di connettere un nome con un'icona esistente minoica, cos\u00ec come succede per la familiare Dea dei Serpenti. La ricerca di figure votive di metallo o argilla \u2013 doppia ascia, vasi in miniatura, modelli di manufatti, animali, figure umane\u00a0\u2013 ha identificato vari siti di culto: numerosi piccoli luoghi sacri nella Creta minoica, vette montane e molte caverne sacre (oltre 300 sono state esplorate) furono i centri di alcuni culti, ma i templi cos\u00ec come concepiti e sviluppati poi dai greci, erano sconosciuti ai minoici. Dentro il complesso palaziale, nessuna stanza centrale dedicata al culto \u00e8 stata riconosciuta, tranne il centro del cortile dove giovani di entrambi i sessi avrebbero praticato la taurokathapsia rituale. \u00c8 degno di nota che non ci siano affreschi minoici rappresentanti divinit\u00e0.\nLa guerra e \"la pace minoica\".\nSebbene, in anni recenti, la visione creata da Sir Arthur Evans di una Pax Minoica, \"pace minoica\", sia stata criticata, si \u00e8 generalmente assunto che ci fossero pochi conflitti armati interni nella stessa Creta minoica, fino al seguente periodo miceneo. Come per molta della Creta minoica, \u00e8 arduo arrivare ad ogni ovvia conclusione in base all'evidenza. Tuttavia, nuovi scavi avvalorano interessi documentando l'impatto intorno all'Egeo.\nEvans argoment\u00f2 che ci sia poca evidenza riguardo ad antiche fortificazioni minoiche. Ma come S. Alexiou ha posto in rilievo (in \"Kretologia\" 8), un numero di siti, specialmente quelli dell'antico e medio minoico, come Aghia Photia, sono costruiti sulla sommit\u00e0 di colline o sono altrimenti fortificati. Come disse Lucia Nixon,\nChester Starr considera in \"Amanti dei fiori minoici\" (Hagg-Marinatos editori. Talassocrazia minoica) che la Cina Shang e la civilt\u00e0 Maya abbiano entrambe centri non fortificati e ancora pi\u00f9 esse si impegnano in combattimenti di frontiera, cosicch\u00e9 essa stessa non pu\u00f2 in modo sufficiente definitivamente mostrare che i minoici fossero davvero una civilt\u00e0 pacifica incomparabile nella storia.\nNel 1998, comunque, quando gli archeologi si incontrarono in una conferenza tenuta nel Belgio per discutere sulla possibilit\u00e0 che l'idea di una Pax Minoica fosse ormai sorpassata, l'evidenza riguardo alla guerra minoica si dimostrava essere scarsa.\nL'archeologo Jan Driessen, per esempio, disse che i minoici mostrassero le armi frequentemente nella loro arte, ma soltanto in contesti rituali, e che\u2026\nD'altra parte, il lavoro di Stella Chryssoulaki sui piccoli avamposti o corpi di guardia (\"guard-houses\") nella parte orientale dell'isola rappresenta possibili elementi di un sistema difensivo. Le affermazioni riguardo al fatto che essi non producessero armi sono erronee; le spade di tipo minoico A (trovate nei palazzi di Mallia e Zarkos) erano le pi\u00f9 eccellenti in tutto l'Egeo (Vedi Sanders, AJA 65, 67, Hoeckmann, JRGZM 27, o Rehak e Younger, AJA 102).\nKeith Branigan afferma che il 95% delle cosiddette armi Minoiche possedessero impugnatura (else, manici) che ne avrebbero impedito il loro uso come armi (Branigan, 1999); verifiche sperimentali pi\u00f9 recenti su riproduzioni accurate hanno mostrato che ci\u00f2 non \u00e8 corretto poich\u00e9 queste armi erano capaci di fendere il corpo fino alle ossa (intaccando la superficie ossea) senza che le armi stesse riportino alcun danno. L'archeologo Paul Rehak sostiene che gli scudi minoici ad otto figure non potrebbero essere stati usati nel combattimento e neppure nella caccia, poich\u00e9 erano troppo ingombranti (Rehak, 1999). Va per\u00f2 rilevato che scudi altrettanto se non pi\u00f9 ingombranti sono ben diffusi tra l'et\u00e0 del bronzo e il rinascimento si pensi al palvese, e non sono molto differenti da scudi rappresentati in contesti micenei (dove la guerra era un'attivit\u00e0 ben conosciuta), anzi proprio le loro grandi dimensioni offrono una protezione notevole, mentre scudi rituali potrebbero essere di dimensioni ridotte. Ancora l'archeologo Jan Driessen afferma che i minoici frequentemente mostravano 'armi' nella loro arte, ma solo in contesti rituali (Driessen 1999). Infine, l'archeologo Cheryl Floyd conclude che le \"armi\" minoiche fossero meramente utensili usati per scopi mondani come la macellazione degli animali (). Sebbene questa interpretazione debba restare altamente discutibile poich\u00e9 non ci sono paralleli riguardo a spade lunghe un metro e punte lunghe di lance usate come strumenti culinari nei documenti storici o etnografici. Inoltre va osservato come la ritualizzazione delle armi non escluda affatto la guerra, anzi la presenza di armi rituali presuppone la conoscenza di armi non rituali.\nRiguardo alla guerra in generale, Branigan conclude che:\nL'archeologo Krzyszkowska concordemente afferma:\nInoltre, nessuna prova esiste riguardo ad un esercito minoico, o di una dominazione minoica su popoli esterni a Creta. Pochi segni di guerra appaiono nell'arte minoica.\nAnche se vengono rappresentati guerrieri armati feriti alla gola con spade, la violenza pu\u00f2 accadere in contesti rituali o sport sanguinosi.\nBench\u00e9 nella Grecia continentale al tempo delle \"tombe a cunicolo\" (\"Shaft Graves\") a Micene, vi sia poca evidenza di maggiori fortificazioni tra i micenei (le famose cittadelle sono postdatate alla distruzione di quasi tutti i siti neopalaziali cretesi), la costante propaganda di guerra di altri popoli contemporanei agli antichi minoici \u2014 egiziani ed ittiti, per esempio \u2014 \u00e8 ben documentata.\nLa mancanza di fortificazione e l'apparente rarit\u00e0 di armi a Creta ed in altri siti minoici non implica necessariamente come questa civilt\u00e0 non conoscesse, non praticasse o non ricorresse a guerre organizzate. La guerra presso poteva essere ritualizzata e non prevedere combattimenti diretti tra eserciti, come racconta Omero.\nInoltre, anche se attualmente il concetto di \"talassocrazia\" minoica \u00e8 fortemente ridimensionato o criticato, una civilt\u00e0 che fosse riuscita a limitare o eliminare le eventuali acredini intestine alle varie entit\u00e0 politiche cretesi, avrebbe potuto dirigere le proprie forze esternamente. Non vi sarebbe stato alcun bisogno di difendere le proprie \"citt\u00e0\", poich\u00e9 la difesa di queste sarebbe stata portata avanti dalla flotta e da forze militari concentrate all'estero. Anche a livello comparativo numerose civilt\u00e0 storiche hanno sviluppato poche o modeste strutture militari \"al centro\", mentre ne hanno avute di notevoli presso le periferie (si pensi al limes romano), oppure hanno pacificato il centro e militarizzato la periferia (si pensi all'impero britannico dalla fine del '600), sempre impiegando una quota ridottissima della popolazione a scopi militari.\nIn conclusione qualsiasi argomento in favore o contro la bellicosit\u00e0 dei minoici \u00e8, per ora, fortemente speculativo, anche se affermazioni straordinarie (ovvero che la civilt\u00e0 minoica fosse l'unica civilt\u00e0 del mediterraneo dell'et\u00e0 del bronzo assolutamente non bellicosa) richiederebbero prove straordinarie.\nPossibilit\u00e0 di sacrifici umani.\nProve riguardo al fatto che i minoici possano avere praticato sacrifici umani sono state trovate in tre siti:\nIl tempio di Anemospilia venne distrutto da un terremoto nel periodo del MMII. L'edificio sembra essere un luogo sacro tripartito, e piedi in terracotta e alcuni legni carbonizzati vennero interpretati dagli scavatori come i resti di una statua di culto. Quattro scheletri umani vennero trovati fra le sue rovine; uno, appartenente a un giovane uomo, fu trovato in un'insolita posizione contratta su una piattaforma rialzata, suggerendo che fosse stato legato per essere sacrificato, molto simile al toro nella scena del sacrificio sul sarcofago di Aghia Triada dell'et\u00e0 micenea. Un pugnale di bronzo si trovava fra le sue ossa, e lo scoloramento delle ossa su un lato del corpo suggeriscono che egli morisse dissanguato. La lama di bronzo era lunga 15 pollici e aveva figure di cinghiali su ogni lato. Le ossa si trovavano sopra una piattaforma rialzata al centro della stanza, vicino al pilastro con un \"trogolo\" alla sua base.\nLe posizioni degli altri tre scheletri suggeriscono che un terremoto li colse di sorpresa \u2014 lo scheletro di una donna di 28 anni era legato al suolo con braccia e gambe divaricate nella stessa stanza come il maschio sacrificato. Nei pressi della piattaforma sacrificale c'era lo scheletro di un uomo di circa trent'anni, con gambe spezzate. Le sue braccia erano sollevate, come per proteggere se stesso da detriti che cadevano, dando adito all'ipotesi che le sue gambe fossero state rotte dal collasso dell'edificio durante il terremoto. Di fronte alla sala dell'edificio si trovavano quattro scheletri, troppo scarsamente conservati per permettere la determinazione dell'et\u00e0 o del genere. Quasi 105 frammenti di un vaso d'argilla furono scoperti, sparsi in modo da suggerire che sia stato abbandonato dalla persona di fronte quando venne colpito dai detriti dell'edificio che collassava. La giara sembra contenesse il sangue del toro.\nSfortunatamente, gli scavatori di questo sito non hanno pubblicato un rapporto ufficiale di questo scavo; il sito \u00e8 principalmente noto attraverso un articolo del 1981 articolo del \"National Geographic\" (Sakellarakis e Sapouna-Sakellerakis 1981, vedi anche Rutter).\nNon tutti concordano che questo fosse un sacrificio umano. Nanno Marinatos dice che l'uomo presumibilmente sacrificato moriva effettivamente durante un terremoto scatenatosi quasi contemporaneamente alla sua morte. Annota che questo terremoto distrusse l'edificio, uccidendo anche i due minoici, i presunti sacrificatori, aggiungendo inoltre che l'edificio non fosse un tempio, essendo la prova del sacrificio \"lontana dall'essere\u00a0... una realt\u00e0 conclusiva\". Concordemente anche Dennis Hughes asserisce che la piattaforma dove l'uomo giace non fosse necessariamente un altare, e la lama probabilmente non era altro che una punta di lancia che potrebbe essere caduta durante il terremoto dagli \"scaffali\" o dal pavimento superiore, ma non certo posta intenzionalmente sul giovane uomo.\nNel complesso del santuario di Fournou Korifi, frammenti di un cranio umano furono trovati nella stessa stanza insieme a un piccolo focolare, un \"buco per la cottura\" (\"cooking-hole\"), e utensili da cucina. Questo cranio \u00e8 stato interpretato come i resti di una vittima sacrificale.\nNella \"Casa del Nord\" a Cnosso, furono trovate le ossa di almeno quattro bambini (che godevano di buona salute) mostranti segni i quali fanno pensare che \"essi fossero massacrati allo stesso modo con cui i minoici macellavano capre e pecore, e che fossero cos\u00ec sacrificati e mangiati. L'anziano archeologo cretese Nicolas Platon fu cos\u00ec terrificato da questa suggestione s\u00ec da insistere sul fatto che le ossa dovessero per forza di cose essere quelle di scimmie antropomorfe, e non certo umane\".\nLe ossa, trovate da Peter Warren, risalgono al Tardo Minoico IB (1580-1490), prima dell'arrivo dei micenei (nel TM IIIA, circa 1320-1200) secondo Paul Rehak e John G. Younger. Dennis Hughes e Rodney Castleden asseriscono che queste ossa fossero depositate come una 'sepoltura secondaria'. La sepoltura secondaria non \u00e8 una pratica inusuale; essa viene a seppellire il morto due volte: subito dopo la morte, e poi di nuovo quando il corpo \u00e8 diventato ormai scheletro. La principale debolezza di questo argomento \u00e8 che non spiega i tipi di tagli e segni di coltello sulle ossa.\nSepoltura ed usanze funerarie.\nCome molta dell'archeologia dell'et\u00e0 del bronzo, i resti delle sepolture costituiscono una parte sostanziale di materiale ed evidenza archeologica riguardo al periodo. Alla fine del secondo periodo palaziale minoico la pratica di sepoltura \u00e8 dominata da due forme essenziali: 'Tombe circolari', o \"Tholoi\", (situate nella Creta meridionale) 'Tombe a casa', (localizzate ad oriente e ad occidente). Naturalmente, ci sono molte tendenze e modelli nell'ambito della pratica mortuaria che non si conformano a questo semplice esame. Lungo tutto questo periodo c'\u00e8 una tendenza verso sepolture individuali, con alcune distinte eccezioni. Queste includono il complesso molto dibattuto di Chrysolakkos, Mallia, costituito da un numero di edifici formanti un complesso. Questo viene localizzato nel centro dell'area di sepoltura di Mallia e pu\u00f2 essere stato il nucleo per i riti di sepoltura, o la 'cripta' per una famiglia di notabili.\nQueste tombe spesso evidenziano la sepoltura di un gruppo, dove pi\u00f9 di un corpo viene depositato, e possono rappresentare dunque le cripte di sepoltura per generazioni di un gruppo consanguineo, o di un particolare insediamento dove gli individui non sono strettamente relazionati, ma partecipano alla costruzione della tomba. La 'tomba a casa' a Gournia ne \u00e8 un tipico esempio, costituita da un tetto fatto di canne e argilla, retto da mattoni di fango, con la base in pietra. Ad Ayia Photia certe tombe a camera tagliate nella roccia possono essere state utilizzate solamente per la sepoltura di bambini, indicando perci\u00f2 modelli di sepoltura complessi che differiscono da regione a regione. L'arredo mortuario e gli oggetti funerari variano ampiamente, ma potrebbero includere giare, oggetti in bronzo come utensili ed armi, oppure oggetti voluttuari come orecchini. Poco si conosce riguardo al rito funebre, o gli stadi attraverso i quali il deceduto passava prima della sepoltura finale, ma \u00e8 stato indicato che 'brindisi rituali' possano averne formato una parte; ci\u00f2 viene suggerito dalla prevalenza di coppe per bere trovate in alcune tombe.\nNei successivi periodi (AM III) viene osservata una tendenza, per tutta l'isola di Creta, verso sepolture singole, di solito \"Pithoi\" in argilla (grandi vasi per l'immagazzinamento), che sostituivano la pratica delle tombe \"costruite\" (\"in loco\"). Allo stesso modo, emersero le sepolture del tipo \"Larnake\" o \"Larnax\", dove il corpo veniva depositato in un sarcofago di legno o argilla. Queste bare erano spesso riccamente decorate con motivi e scene simili a quelle degli affreschi pi\u00f9 arcaici e della tradizione pittorica del vasellame. Tuttavia, tombe ricavate dalle rocce e tholoi rimasero in uso anche nel periodo del TM III, incluso il sito di Phylaki.\nLa distribuzione delle necropoli varia nel tempo e nello spazio. Alcune richieste funzionali possono avere influenzato la decisione nel localizzare un cimitero: Le tombe tagliate nella roccia del tardo minoico ad Armeni utilizzano la geografia della zona come supporto strutturale, dove le camere sono scavate in profondit\u00e0 nella roccia. Generalmente, i cimiteri tendono a raggrupparsi nelle regioni limitrofe nelle aree di insediamento. Il cimitero di Mochlos, per esempio, sarebbe servito agli abitanti di quell'isola, insediati a sud dell'area. Il cimitero stesso \u00e8 stato interpretato per indicare una visibile gerarchia, forse indicante la differenziazione sociale nell'ambito di una popolazione locale; pi\u00f9 grandi, tombe monumentali per l\"\u00e9lite\", e tombe pi\u00f9 piccole (incluse alcune delle prime sepolture in \"Pithoi\"), per la maggioranza della popolazione.\nIl geologo tedesco Hans Georg Wunderlich argoment\u00f2 che lo stesso Palazzo di Cnosso fosse un tempio mortuario. Questa interpretazione \u00e8 fortemente rigettata dall'archeologia tradizionale.\nAgricoltura e sussistenza.\nI minoici allevavano bestiame, pecore, maiali e capre, e coltivavano grano, orzo, veccia e ceci, compresi uva, fichi, olivi, non esclusi i papaveri, per i semi e forse, l'oppio. I minoici addomesticarono le api, e adottarono il melograno e la cotogna dal Vicino Oriente, quantunque non i limoni e gli aranci come si \u00e8 spesso pensato. I minoici svilupparono una policoltura mediterranea, la pratica di far crescere pi\u00f9 di una coltura allo stesso tempo, e, come risultato della loro dieta pi\u00f9 varia e sana, la popolazione increment\u00f2. Questo metodo agricolo teoricamente manterrebbe la fertilit\u00e0 del suolo, come pure offre protezione contro scarsi raccolti di ogni singola coltura. Inoltre, le tavolette in lineare B indicano l'importanza della coltivazione del frutteto (vale a dire, fichi, olivi e viti) nelle colture lavorate per la resa di \"prodotti secondari\". Il processo del vino che fermenta dall'uva \u00e8 probabile sia stato un interesse dell'economia del \"palazzo\", a causa del quale tali beni di prestigio sarebbero stati importanti materie prime per il commercio come pure elementi culturalmente significativi di consumo. Allo stesso modo, \u00e8 verosimile che il consumo di costosi prodotti d'oro esotici avrebbero giocato un ruolo nella presentazione ed articolazione del potere politico ed economico.\nI contadini usavano aratri di legno, con il cuoio che avvolgeva l'impugnatura in legno, e spinti da un paio di asini o buoi.\nL'importanza delle risorse marine nella dieta cretese \u00e8 egualmente degno di considerazione: la prevalenza di molluschi edibili nel materiale del sito, e le rappresentazioni artistiche di pesci ed animali marini, inclusa la caratteristica giara con motivi cordati rappresentante l'\"octopus\" (TM IIIC), indicano un apprezzamento ed uso occasionale del pesce nell'economia. Tuttavia, dubbi restano sul significato funzionale di queste risorse nella pi\u00f9 ampia dieta cretese, specialmente in relazione ai cereali, olive e prodotti animali. In realt\u00e0, l'intensificazione dell'attivit\u00e0 agricola viene indicata dalla costruzione di terrazze e dighe a Pseira nel tardo minoico.\nNon tutte le piante e la flora avrebbero un'utilit\u00e0 puramente funzionale o economica. Le rappresentazioni artistiche spesso mostrano scene di raccoglitori di gigli e rappresentazioni dentro spazi 'verdi'. L'affresco noto come il \"boschetto sacro\" a Cnosso, per esempio, mostra un certo numero di figure femminili in posizione frontale verso il lato sinistro della scena, fiancheggiate da una macchia d'alberi. Alcuni studiosi hanno suggerito che questi dipinti rappresentino la manifestazione di 'festivit\u00e0 della mietitura' o cerimonie, ovvero dei modi per venerare la fertilit\u00e0 continuata del suolo. Oltre alle rappresentazioni artistiche vengono osservate delle scene agricole nel cos\u00ec definito \"vaso dei mietitori\" (un \"rhyton\" a forma ovale, o recipiente per \"versare\") del secondo periodo palaziale, dove ognuna delle 27 figure maschili porta una zappa. Ci\u00f2 avvalora l'importanza dell'agricoltura come motivo artistico.\nMolte dispute sono state suscitate dalla scoperta di magazzini dentro i recinti del palazzo. Nel secondo 'palazzo' a Festo, per esempio, una quantit\u00e0 di stanze sul lato occidentale della struttura sono state identificate come un complesso adibito a magazzino. Dentro queste aree di immagazzinamento sono state scoperte numerose giare, brocche e vasi, mettendo cos\u00ec in rilievo il ruolo del complesso come un potenziale centro di ridistribuzione di prodotti agricoli. Molte possibilit\u00e0 possono essere suggerite, incluso un modello dove tutti i prodotti economici e agricoli venivano controllati dal Palazzo e redistribuiti da esso. Nei siti come Cnosso, dove la citt\u00e0 si \u00e8 sviluppata ingrandendosi considerevolmente (75 ha), c'\u00e8 l'evidenza di specializzazione del lavoro, come indicato dalle officine. Il palazzo di Kato Zakro, per esempio, mostra officine integrate nella struttura del palazzo, e ci\u00f2 contribuisce all'idea che il sistema palaziale minoico si sviluppasse attraverso l'intensificazione economica, dove la maggiore eccedenza di prodotti agricoli sostentava possibilmente una popolazione di amministratori, artigiani e professionisti religiosi. Il numero di camere domestiche o da letto nel palazzo indicano la possibilit\u00e0 il sostentamento di una grande popolazione di individui sottratti al lavoro manuale.\nTeorie sulla fine della civilt\u00e0 minoica.\nLa cosiddetta eruzione minoica sull'isola di Thera (attualmente Santorini distante circa 100\u00a0km da Creta) avvenne nel secondo millennio a.C. durante il periodo del TM (tardo minoico), e fu una delle pi\u00f9 grandi esplosioni vulcaniche mai accadute nella storia della civilt\u00e0, emettendo approssimativamente 60\u00a0km\u00b3 di materiale, con un indice di esplosivit\u00e0 vulcanica pari a 6. L'eruzione devast\u00f2 il vicino insediamento minoico di Akrotiri su Santorini, che venne sepolto sotto uno strato di pomice. \u00c8 stato inoltre suggerito che l'eruzione e i suoi effetti sulla civilt\u00e0 minoica abbiano dato origine al mito di Atlantide, attraverso i resoconti storici egiziani.\nSi \u00e8 inoltre creduto che l'eruzione colpisse fortemente la cultura minoica di Creta, sebbene l'estensione dell'impatto sia ancora dibattuta. Le prime teorie proposero che la caduta di cenere provenienti da Thera, su met\u00e0 della Creta orientale, venisse a soffocarne la vegetazione, causando cos\u00ec la fame nella popolazione locale. Tuttavia, dopo molti esami sul campo, questa teoria ha perduto credibilit\u00e0, poich\u00e9 fu determinato che ad ogni modo non pi\u00f9 di 5\u00a0mm di cenere fossero caduti su Creta. Studi recenti, basati sull'evidenza archeologica trovata sull'isola, indicano che un immenso tsunami, generato dall'eruzione di Thera, devast\u00f2 le aree costiere di Creta distruggendo molti degli insediamenti minoici.. Il periodo del TM IIIA \u00e8 segnato dalla sua ricchezza (arte e sepolture sontuose) e dall'ubiquit\u00e0 degli stili della ceramica di Cnosso. Tuttavia, dal TM IIIB l'importanza di Cnosso come centro regionale, e dei suoi ricchi manufatti, sembrano essere ormai in declino.\nReperti significativi sono stati trovati negli strati di cenere della Thera del TM, implicando che l'eruzione di Thera non avesse causato l'immediato crollo della civilt\u00e0 minoica. Essa era una potenza marinara e dipendeva in modo considerevole dalla flotta mercantile per la sua sussistenza e l'eruzione di Thera caus\u00f2 indubbiamente notevoli difficolt\u00e0 economiche. Se questi effetti siano stati abbastanza gravi da produrre il rapido declino della civilt\u00e0 minoica \u00e8 ancora una questione aperta.\nLa conquista micenea di Creta avvenuta nel TM II, a parere di molti storici fu senza dubbio facilitata dalla crisi che segu\u00ec la catastrofica esplosione di non molti anni prima.\nAlcuni autori hanno ipotizzato anche una contemporanea eccessiva pressione sulla capacit\u00e0 portante dell'ambiente nell'ultima fase della civilt\u00e0 minoica. Per esempio il sito archeologico di Cnosso fornisce prove di estesa deforestazione in questa parte di Creta nel periodo della decadenza.\nStudi genetici sulla popolazione.\nUno studio del 2013 sul DNA mitocondriale di campioni di ossa prelevati dall'ossario minoico di Oropedio Lasithiou, datati tra i 4.400 e i 3.700 anni fa, ha mostrato che i campioni minoici sono somiglianti a quelli della popolazione moderna della zona, cos\u00ec come a quelli del resto della Grecia e dell'Europa occidentale e settentrionale, mentre sono distanti dai campioni egiziani e nord africani.\nSecondo gli autori dello studio, questi risultati sono coerenti con l'ipotesi di uno sviluppo endogeno della civilt\u00e0 minoica dai discendenti dei primi coloni neolitici che arrivarono sull'isola circa 9.000 anni fa, contrariamente all'ipotesi di un'origine egiziana o nord africana proposta inizialmente da Evans. \"Ora sappiamo che i fondatori della prima civilt\u00e0 europea avanzata erano europei\" ha affermato il coautore dello studio George Stamatoyannopoulos, genetista umano dell'Universit\u00e0 di Washington. \"Essi erano molto simili agli europei del neolitico e molto simili ai cretesi del giorno d'oggi\".\nUno studio archeogenetico del 2017 dell'Universit\u00e0 di Harvard sul DNA autosomico di resti ossei di individui minoici pubblicato sulla rivista Nature ha concluso che i Minoici e i Micenei erano geneticamente correlati, e che entrambi sono strettamente correlati, ma non identici, alle moderne popolazioni greche. Lo stesso studio ha anche affermato che almeno tre quarti del DNA sia dei Minoici che dei Micenei proveniva dai primi agricoltori del Neolitico che vivevano in Anatolia occidentale e nel Mar Egeo, mentre la maggior parte del resto proveniva da antiche popolazioni legate a quelle del Caucaso e Iran."}
{"id": "1475002", "revid": "116331092", "url": "https://it.wikipedia.org/wiki?curid=1475002", "title": "Roberto Cinquini", "text": "Figlio del produttore Alberto Cinquini e dell'attrice Gina Moneta, conosciuta anche come Gina Moneta Cinquini, \u00e8 stato il curatore del montaggio cinematografico di circa 70 film dal 1947 al 1965.\nBiografia.\nDiverse sono le sue collaborazioni di alto livello: ha curato il montaggio di diversi film di Tot\u00f2, del film di Sergio Leone \"Per un pugno di dollari\", e di molti peplum degli anni cinquanta e sessanta."}
{"id": "1475011", "revid": "150501", "url": "https://it.wikipedia.org/wiki?curid=1475011", "title": "Giunzione P-N", "text": ""}
{"id": "1475012", "revid": "745179", "url": "https://it.wikipedia.org/wiki?curid=1475012", "title": "Neptune, California", "text": ""}
{"id": "1475014", "revid": "1305772", "url": "https://it.wikipedia.org/wiki?curid=1475014", "title": "Thorens", "text": ""}
{"id": "1475015", "revid": "150501", "url": "https://it.wikipedia.org/wiki?curid=1475015", "title": "Legami covalenti", "text": ""}
{"id": "1475017", "revid": "767487", "url": "https://it.wikipedia.org/wiki?curid=1475017", "title": "Effetto Zener", "text": "L'effetto Zener \u00e8 un particolare fenomeno, scoperto dal fisico statunitense Clarence Zener, che si verifica nelle giunzioni p-n in polarizzazione inversa. Il campo elettrico favorisce l'effetto tunnel degli elettroni di un semiconduttore che passano dalla banda di polivalenza alla banda di conduzione. Di conseguenza si ha un improvviso aumento della corrente inversa a causa di un grande numero di portatori minoritari che attraversano la barriera\nL'effetto Zener \u00e8 distinto dal breakdown a valanga anche se entrambi riguardano i portatori minoritari, in quanto sono dovuti a fenomeni fisici ben separati. Infatti a differenza dell'effetto tunnel, nel caso del breakdown a valanga gli elettroni nella regione di svuotamento a causa dell'elevato campo elettrostatico esistente sono portati ad una velocit\u00e0 cos\u00ec elevata da avere una energia sufficiente a creare coppie elettroni-lacune mediante collisione con elettroni legati. L'effetto Zener o il break-down a valanga possono avvenire indipendentemente o simultaneamente. In genere, se la tensione di breakdown nei diodi \u00e8 inferiore a 5 V siamo nel regime di effetto Zener, mentre se \u00e8 superiore a 5 V si \u00e8 nella regione di breakdown a valanga. Attorno a 5 V si \u00e8 nel regime intermedio in cui entrambi gli effetti si combinano.\nAll'aumentare della temperatura diminuisce la tensione del breakdown Zener: a causa della diminuzione della gap e quindi della barriera dell'effetto tunnel. L'opposto avviene per il breakdown a valanga.\nDal punto di vista del drogaggio solo giunzioni p-n drogate molto fortemente (quindi con una zona di svuotamento molto poco estesa) presentano tale effetto. Infatti la dimensione della zona di svuotamento rappresenta la barriera tra i due lati della giunzione. Poich\u00e9 l'effetto tunnel \u00e8 fortemente influenzato dalla estensione spaziale della barriera: in pratica solo barriere molto strette lo permettono.\nVi sono alcuni diodi progettati appositamente per funzionare anche in zona di breakdown tramite l'effetto zener e prendono il nome di diodi Zener. Essi trovano applicazione, per esempio, come limitatori di tensione."}
{"id": "1475018", "revid": "4252", "url": "https://it.wikipedia.org/wiki?curid=1475018", "title": "Archie Goodwin (fumettista)", "text": "Dal 1976 al 1978 \u00e8 stato curatore editoriale capo della Marvel Comics.\nNel 1976 Goodwin divenne l'ottavo editore capo della Marvel Comics, subentrando a Gerry Conway, con la condizione che si sarebbe trattata di una posizione temporanea finch\u00e9 non si fosse trovato un nuovo sostituto. Goodwin si dimise nel 1978 e fu sostituito da Jim Shooter.\nArchie Goodwin lavor\u00f2 su numerose serie durante la sua carriera, ma \u00e8 ricordato specialmente per l'adattamento fumettistico della saga cinematografica di \"Guerre stellari\". Goodwin scrisse una serie di fumetti e delle strisce quotidiane basate sui personaggi dei film. Sceneggi\u00f2 anche degli adattamenti dei film \"Alien\", \"Blade Runner\" e \"Incontri ravvicinati del terzo tipo\". Come editore capo, assicur\u00f2 alla Marvel i diritti di pubblicazione dell'adattamento di \"Guerre stellari\" e delle serie derivate. Le serie furono vendute con buoni risultati successivamente, favorite anche dalla scarsit\u00e0 di merchandising collegato a \"Guerre stellari,\" nel momento in cui la Marvel era in difficolt\u00e0 e molti dirigenti stavano valutando la possibilit\u00e0 di abbandonare completamente il mondo dei fumetti. Alcuni, compreso Jim Shooter, hanno attribuito la sopravvivenza della Marvel al fatto che si fosse assicurata i diritti di \"Guerre stellari\".\nRiconoscimenti.\nNel 2008 ha ricevuto un Bill Finger Award postumo per la sua carriera di sceneggiatore."}
{"id": "1475019", "revid": "38275", "url": "https://it.wikipedia.org/wiki?curid=1475019", "title": "Granata (proiettile)", "text": ""}
{"id": "1475022", "revid": "1226", "url": "https://it.wikipedia.org/wiki?curid=1475022", "title": "Capovico", "text": ""}
{"id": "1475023", "revid": "767487", "url": "https://it.wikipedia.org/wiki?curid=1475023", "title": "Greatest Tits", "text": "Greatest tits \u00e8 il primo cd dei Charlie &amp; The Cats, pubblicato nel 1993, nella quale compaiono assieme al cantante Charlie Cinelli il bassista e cantante di origine inglese Alan Farrington ed il batterista Cesare Valbusa.\nTracce.\nTutti i brani sono di Charlie Cinelli, Alan Farrington e Cesare Valbusa"}
{"id": "1475025", "revid": "486946", "url": "https://it.wikipedia.org/wiki?curid=1475025", "title": "Battaglia di Ponza", "text": ""}
{"id": "1475034", "revid": "287204", "url": "https://it.wikipedia.org/wiki?curid=1475034", "title": "Rongu", "text": ""}
{"id": "1475037", "revid": "287204", "url": "https://it.wikipedia.org/wiki?curid=1475037", "title": "Tahtvere", "text": ""}
{"id": "1475043", "revid": "287204", "url": "https://it.wikipedia.org/wiki?curid=1475043", "title": "Vonnu", "text": ""}
{"id": "1475044", "revid": "339392", "url": "https://it.wikipedia.org/wiki?curid=1475044", "title": "Campionato mondiale per club FIFA", "text": ""}
{"id": "1475047", "revid": "1450069", "url": "https://it.wikipedia.org/wiki?curid=1475047", "title": "Anna Miserocchi", "text": "Biografia.\nStudi\u00f2 all'Accademia d'arte drammatica; esord\u00ec nel 1952 nei \"Dialoghi delle Carmelitane\" di Georges Bernanos, per la regia di Orazio Costa. Dotata di grandi risorse vocali e di una efficace presenza scenica, si ciment\u00f2 con successo sia nel repertorio contemporaneo (Diego Fabbri, Ugo Betti, Luigi Pirandello, Cocteau) sia in quello classico (Euripide, Sofocle, Shakespeare).\nAnna Miserocchi fu particolarmente famosa per la sua caratteristica e riconoscibile voce, dal timbro caldo e pastoso.\nMolto frequenti le partecipazioni nella prosa radiofonica Rai dalla fine degli anni quaranta, sia nei radiodrammi che nelle commedie, con la Compagnia di prosa di Radio Roma, dove lavora, tra gli altri, insieme a Ubaldo Lay, Riccardo Cucciolla, Achille Millo, Renato Cominetti, Franco Becci, e registi come Anton Giulio Majano, Pietro Masserano Taricco e Nino Meloni. Alla fine degli anni quaranta inizia il lavoro di doppiatrice nella Compagnia O.D.I. di Roma.\nPer la televisione, sono rimaste celebri le sue interpretazioni della baronessa Danglars nello sceneggiato \"Il conte di Montecristo\" (1966), e nel ruolo di Marta Fenwick nello sceneggiato \"E le stelle stanno a guardare\" (1971). Si ricordano inoltre le sue interpretazioni in \"Bene mio e core mio\" (1964) con Eduardo De Filippo, \"Le inchieste del commissario Maigret\" nell'episodio \"L'ombra cinese\" a fianco di Gino Cervi, ne \"Il caso Chessman\", nonch\u00e9 nel 1977 ne \"Il commissario De Vincenzi\".\nNegli ultimi cinque anni di carriera si dedic\u00f2 esclusivamente al doppiaggio a causa di una malattia incurabile; mor\u00ec in una clinica romana la mattina del 18 marzo 1988. Era moglie del regista Giuseppe Di Martino."}
{"id": "1475049", "revid": "287204", "url": "https://it.wikipedia.org/wiki?curid=1475049", "title": "Ulenurme", "text": ""}
{"id": "1475054", "revid": "729019", "url": "https://it.wikipedia.org/wiki?curid=1475054", "title": "Royal Gurkha Rifles", "text": "I Royal Gurkha Rifles (italiano: \"Fucilieri Reali Gurkha\") sono un reggimento di fanteria dell'esercito britannico, composto da 2 battaglioni. Gli appartenenti vengono reclutati tra i Gurkha in India settentrionale e nel Nepal, nazione indipendente dal Regno Unito e non aderente al Commonwealth.\nIl reparto \u00e8 stato creato nel 1994 dall'accorpamento di 4 diversi reggimenti Gurkha dell'esercito britannico:\nI fucilieri Gurkha sono considerati tra i migliori soldati dell'esercito britannico, e tra i pi\u00f9 stimati al mondo. Spesso hanno montato la guardia, in alternativa alle Foot Guards, presso Buckingham Palace. Oggi il reggimento ha la consistenza di tre battaglioni: uno di fucilieri d'assalto, uno di fanteria leggera e uno di fanteria specializzata."}
{"id": "1475055", "revid": "1305772", "url": "https://it.wikipedia.org/wiki?curid=1475055", "title": "Brani\u0219tea (D\u00e2mbovi\u021ba)", "text": "Brani\u0219tea \u00e8 un comune della Romania di 4.410 abitanti, ubicato nel distretto di D\u00e2mbovi\u021ba, nella regione storica della Muntenia.\nIl comune \u00e8 formato dall'unione di 3 villaggi: Brani\u0219tea, D\u00e2mbovicioara, S\u0103ve\u0219ti."}
{"id": "1475056", "revid": "125543188", "url": "https://it.wikipedia.org/wiki?curid=1475056", "title": "Savignano sul Rubicone", "text": "Savignano sul Rubicone (\"Savgn\u00e8n\" in romagnolo) \u00e8 un comune italiano di abitanti della provincia di Forl\u00ec-Cesena in Emilia-Romagna.\nGeografia fisica.\nIl centro del paese dista circa 10\u00a0km dal mare e tocca le prime colline dell'entroterra romagnolo, a 32 m s.l.m.\nIl territorio su cui si sviluppa il paese \u00e8 prevalentemente pianeggiante ad eccezione dei quartieri di Castelvecchio e di Ribano (a 88 metri sul livello del mare, altitudine massima comunale) che si sviluppano sulle prime colline dell'entroterra romagnolo. L'unico sbocco sul mare \u00e8 dato dalla frazione di Savignano a Mare, con una lingua di sabbia lunga 240\u00a0m, che fa cos\u00ec di Savignano sul Rubicone il comune costiero italiano meno bagnato dal mare.\nStoria.\nIl primo nucleo abitativo di Savignano era indicato come \"ad confluentes\" nella Tabula Peutingeriana e come \"Compitum\" nell\"Itinerarium Burdigalense\" e sorse all'incrocio con la via Regina che da Sarsina portava a Ravenna e la via Emilia. Il monumento simbolo di Savignano, il ponte romano sul Rubicone, a tre arcate in pietra, fu costruito secondo l'ipotesi pi\u00f9 probabile nel I sec. a.C. In seguito alle invasioni barbariche, il Compito fu distrutto; la popolazione si spost\u00f2 sulle colline (fra cui il colle di Castelvecchio) dando vita a un nuovo insediamento.\nNel 1173 appare citato per la prima volta un \"Castrum Savignani\" appartenente agli arcivescovi di Ravenna, concesso poi alla signoria dei Malatesta di Rimini a partire dal 1261. Dal 1358 ebbe inizio l'opera di bonifica delle terre poste al di sotto del colle di Castelvecchio, ad opera del cardinale Albornoz, incaricato dal Papa di ristabilire la sua autorit\u00e0 nei territori della Chiesa in Italia, e sorse cos\u00ec il nuovo nucleo della struttura urbana di Savignano: il Castello Nuovo la cui costruzione inizi\u00f2 il 13 dicembre 1359, festa di Santa Lucia, posto a ridosso della via Emilia e del Ponte Romano.\nDurante il Medioevo Savignano sub\u00ec diversi attacchi da parte delle signorie locali e nel 1500 fu presa da Cesare Borgia, il quale apport\u00f2 migliorie alla cinta muraria difensiva. Pass\u00f2 in seguito dalla Repubblica di Venezia allo Stato della Chiesa, per poi cadere in mano, in seguito ad un terribile assedio, al duca d'Urbino nel 1521. Dal 1558 al 1561 fu realizzata la cinta muraria in base a nozioni di tecnica militare dell'epoca. Gi\u00e0 dal finire del Quattrocento era iniziata l'espansione anche oltre le mura del castello, con la costruzione dei borghi (borgo San Rocco, borgo Santa Lucia, borgo Madonna Rossa) che presero il nome da chiese o conventi situati lungo la via Emilia. Nel Settecento con la costruzione della Piazza Nuova (oggi Piazza Borghesi), del Palazzo del Magistrato (Municipio) con la Torre (1766) e della Chiesa Collegiata di Santa Lucia (1749), Savignano si diede un nuovo centro urbano, che \u00e8 lo stesso di oggi.\nNel Settecento-Ottocento Savignano si afferm\u00f2 come centro culturale (scuole, Accademia, teatro) meritandosi l'appellativo, condiviso con Forl\u00ec e Faenza, di \u201cAtene della Romagna\u201d; ma fu anche fiorente centro di botteghe artigianali (fabbri, falegnami, calzolai, canepini, ecc), di piccole attivit\u00e0 industriali (fornaci di laterizi, filande, concerie di pelli) e di scambi commerciali (ricordiamo la pescheria costruita nel 1790).\nNella seconda met\u00e0 dell'Ottocento la crescita di Savignano fu incrementata dal miglioramento della viabilit\u00e0, con la costruzione della circonvallazione (1870) che evitava l'attraversamento della via Emilia nel cuore del paese, e con la stazione ferroviaria lungo la linea Bologna-Rimini.\nFino al 1933 la cittadina si chiamava \"Savignano di Romagna\". Fu il capo del governo, Benito Mussolini, con un decreto del 4 agosto 1933, a porre fine ad una diatriba fra storici e letterati che si trascinava da secoli, arbitrariamente individuando nel torrente che attraversa Savignano, lo storico Rubicone.\nLa seconda guerra mondiale caus\u00f2 morte e distruzione a Savignano, circa il 75% degli edifici furono distrutti (fra cui il ponte romano sul Rubicone). Proprio lungo le rive del Rubicone, per una ventina di giorni si attest\u00f2 il fronte, con pesanti bombardamenti d'artiglieria, in settembre-ottobre 1944.\nTerminata la guerra, la prima giunta comunale fu guidata dal sindaco Dario Galeffi, antifascista che era dovuto emigrare in Francia per evitare le persecuzioni del regime ed era rientrato clandestinamente nel 1943; le prime e pi\u00f9 pressanti esigenze erano quelle di ripristinare i servizi essenziali e ricostruire gli edifici pubblici, a partire dal Palazzo Comunale quasi interamente distrutto.\nLe prime amministrazioni comunali furono guidate dai sindaci Dario Galeffi (1946-1947), Dario Pirini (1947-1951), Luigi Bernardini (1951-1956), Umberto Teodorani (1956-1964); prosegu\u00ec l'azione di ricostruzione degli edifici e di sviluppo urbano con la costruzione di una nuova circonvallazione a sud che fu chiamata Viale della Libert\u00e0.\nNegli anni sessanta il boom economico che invest\u00ec l'Italia port\u00f2 Savignano, continuando la sua tradizione artigianale, a proporsi come centro industriale con il proliferare di piccole e medie industrie soprattutto nel settore dell'abbigliamento ma anche nell'edilizia e nella meccanica. Principale industria della citt\u00e0 fu l'ALEA, camiceria che giunse ad avere qualche centinaio di dipendenti.\nA partire dagli anni ottanta, la crisi del settore manifatturiero avvi\u00f2 la trasformazione della economia della citt\u00e0 prevalentemente verso il settore del commercio e dei servizi (ricordiamo in particolare il Romagna Shopping Valley, uno dei pi\u00f9 grandi centri commerciali della regione) mentre continua a svilupparsi il settore del turismo soprattutto nella zona costiera di Savignano a Mare.\nSociet\u00e0.\nEtnie e minoranze straniere.\nGli stranieri residenti nel comune sono , ovvero il 14,7% della popolazione. Di seguito sono riportati i gruppi pi\u00f9 consistenti:\nCultura.\nTeatro.\nNella citt\u00e0 sorge il Cinema Teatro Moderno sede di numerosi eventi cittadini. Ogni anno viene presentata una ricca stagione teatrale e cinematografica.\nLa struttura, gli spettacoli teatrali e la programmazione cinematografica sono coordinati dalla \"Associazione Cinema Teatro Moderno\".\nMusei.\nAllestito nei locali della ex scuola elementare adiacenti alla pieve, il Museo Archeologico del Compito raccoglie i numerosi reperti ritrovati in zona, che attestano l'importanza di questo insediamento in epoca romana.\nAccademie.\nFondata il 3 aprile 1801 da un gruppo di letterati, fra i quali vanno ricordati Giulio Perticari, Bartolomeo Borghesi, Girolamo Amati e Luigi Nardi, che ne furono i principali sostenitori, la Rubiconia Simpemenia dei Filopatridi and\u00f2 a sostituire un'altra istituzione culturale di Savignano, quella che era l'ormai dismessa Accademia degli Incolti, con origini documentate gi\u00e0 nel 1651. L'accademia dei Filopatridi, che si prefiggeva di promuovere lo studio della poesia e delle lettere classiche, dell'archeologia e della numismatica, delle scienze naturali e filosofiche, divenne una delle pi\u00f9 importanti d'Italia, tanto che vennero aperte vere e proprie filiali nelle principali citt\u00e0 italiane. A testimonianza di questa sua fama basti ricordare alcuni letterati, scienziati ed artisti che ne fecero parte: Arrigo Boito, George Byron, Antonio Canova, Giosu\u00e8 Carducci, Fran\u00e7ois Ren\u00e9 de Chateaubriand, Theodor Mommsen, Vincenzo Monti, Giovanni Pascoli, Gino Vendemini e Quintino Sella. Sin dagli inizi del XIX secolo, l'accademia amministr\u00f2 la gi\u00e0 vasta biblioteca comunale, ampliandola con nuovi volumi. La biblioteca, che conta oltre sessantamila volumi, venti incunaboli, sessantanove cinquecentine e quarantanove edizioni bodoniane, \u00e8 ospitata nei locali del settecentesco palazzo comunale (palazzo Gregorini). L'accademia \u00e8 attualmente presieduta da Arturo Menghi Sartorio.\nScuole.\nNel comune sono presenti 5 Scuole per l'infanzia, 4 scuole primarie, una scuola secondaria di I grado e l'\nIstituto di istruzione superiore \"Marie Curie\" (Istituto Professionale Industria e Artigianato Calzaturiero Abbigliamento, Istituto Tecnico Tecnologico con Articolazione Meccanica, Meccatronica ed Energia, Liceo Scientifico con attivazione opzione Scienze Applicate)\nGeografia antropica.\nSavignano sul Rubicone ha accesso al mare tramite la propria frazione Savignano a Mare, centro con un'esigua popolazione nei mesi autunnali e invernali che aumenta sensibilmente durante il periodo estivo.\nIl Capoluogo.\nIl Capoluogo Savignano sul Rubicone si articola nelle aree urbane del Centro storico, di Rio Salto, del Cesare - S. Giovanni in Compito e di Valle Ferrovia.\nLe frazioni.\nLe frazioni di Savignano sul Rubicone sono :\nFusione dei comuni.\nIl 9 ottobre 2012 il consiglio comunale ha approvato l'istanza per\nl'iniziativa legislativa volta alla istituzione di nuovo comune\na seguito di fusione dei comuni di San Mauro Pascoli e Savignano\nsul Rubicone. Il referendum consultivo in merito alla fusione si \u00e8 svolto domenica 9 giugno 2013.\nIl risultato del referendum nel paese di Savignano, ha visto vincere il SI alla fusione, mentre in quello di San Mauro vi \u00e8 stata una predominanza del NO.\nEconomia.\nL'agricoltura rappresenta un settore importante dell'economia con coltivazioni di frutta e ortaggi, uva, olive, cereali e foraggi per l'allevamento di pollame (uova e carne) e bovini da latte, cui si collegano i caseifici; l'industria opera nei settori calzaturiero (con relativo indotto), vetrario, dell'abbigliamento (maglifici, costumi da bagno, pelletterie e lavorazioni accessorie), dei mobili, degli arredi commerciali, degli imballaggi, delle macchine utensili, dei materiali da costruzione e delle materie plastiche; sono presenti cantieri navali e attivit\u00e0 artigianali tra le quali \u00e8 rinomata la riproduzione di armi antiche.\nInfrastrutture e trasporti.\nStrade.\nSavignano sul Rubicone \u00e8 attraversata dall'autostrada A14. Savignano \u00e8 servita dal casello \"Valle del Rubicone\", inaugurato il 26 ottobre 2012 presso il comune di Gatteo. L'autostrada \u00e8 inoltre raggiungibile dai caselli di Rimini Nord (8\u00a0km), Cesena (15\u00a0km) e Cesena Nord (19\u00a0km), e dalla strada statale 9 Via Emilia. La frazione di Savignano a Mare \u00e8 raggiungibile dalla strada statale 16 Adriatica e dalla strada provinciale 10.\nFerrovie.\nLa stazione ferroviaria di Savignano sul Rubicone si trova sulla linea ferroviaria che collega Rimini e Bologna, ed \u00e8 servita da treni regionali.\nLa frazione di Savignano a Mare, invece, \u00e8 attraversata dalla linea ferroviaria che collega Rimini a Ravenna. Le stazioni pi\u00f9 vicine sono quelle di Bellaria-Igea Marina (2,5\u00a0km) e Gatteo a Mare (2\u00a0km).\nMobilit\u00e0 urbana.\nSavignano sul Rubicone \u00e8 servita dal trasporto pubblico gestito da Start Romagna.\nLa linea che collega Savignano sul Rubicone ai tre comuni dell'Unione del Rubicone \u00e8 la linea R San Mauro Mare - San Mauro Pascoli - Savignano sul Rubicone - Gatteo - Gatteo a Mare - San Mauro Mare.\nSport.\nMercoled\u00ec 30 novembre 2011 a Bruxelles presso la sede del Parlamento europeo il Sindaco di Savignano sul Rubicone Elena Battistini e l'Assessore allo Sport Piero Garattoni hanno ricevuto la bandiera \u201cSavignano sul Rubicone Comune Europeo dello Sport 2012\u201d.\nDa qualche anno le possibilit\u00e0 legate alle attivit\u00e0 sportive nel territorio vengono presentate con la manifestazione \"Sportivamente\" che si tiene nella piazza principale (mese di settembre).\nAggregazione alla Provincia di Rimini.\nL'8 febbraio 1998 si \u00e8 tenuto un referendum per il passaggio del comune dalla Provincia di Forl\u00ec-Cesena alla Provincia di Rimini. L'esito \u00e8 stato favorevole al cambio di provincia, ma il percorso si \u00e8 successivamente arenato."}
{"id": "1475066", "revid": "767487", "url": "https://it.wikipedia.org/wiki?curid=1475066", "title": "Liposolubilit\u00e0", "text": "La liposolubilit\u00e0 \u00e8 la solubilit\u00e0 di una sostanza chimica nei lipidi. Due esempi di sostanze altamente liposolubili sono il petrolio ed il tetraidrocannabinolo (il THC, sostanza attiva della \"Cannabis\"). Le sostanze molto liposolubili vengono spesso definite come idrofobe, dato che non si sciolgono nell'acqua.\nLa liposolubilit\u00e0 \u00e8 direttamente proporzionale alla frazione di atomi di carbonio sul totale di una molecola, ed inversamente proporzionale a quella di eteroatomi.\nLa farmacocinetica \u00e8 altamente influenzata da questa propriet\u00e0: un farmaco ad esempio pu\u00f2 essere assorbito pi\u00f9 rapidamente nell'intestino, oppure riuscire ad entrare nel sistema nervoso centrale grazie ad un'elevata liposolubilit\u00e0.\nLe vitamine liposolubili per eccellenza sono le vitamine A, D, E, K."}
{"id": "1475067", "revid": "1543377", "url": "https://it.wikipedia.org/wiki?curid=1475067", "title": "Guido Caprino", "text": "Biografia.\nNato a Taormina, ma cresciuto a Nizza di Sicilia, consegue il diploma di odontotecnico a Messina. Una volta diplomatosi, si trasferisce a Milano, dove inizia a lavorare in campo pubblicitario come modello, per poi stabilirsi a Roma per intraprendere la carriera d'attore. Nel 1997 frequenta degli stage di recitazione tenuti da Vincent Kid, collaboratore di Stella Adler, e l'anno successivo studia canto e recitazione con insegnanti della \"Royal Academy\" di Londra. Dopo aver girato alcuni cortometraggi e recitato in teatro, approda alla televisione e al cinema. Nel 2002 \u00e8 protagonista del corto \"Deadline\", per la regia di Massimo Coglitore. La pellicola gli d\u00e0 molta visibilit\u00e0, facendolo conoscere agli addetti ai lavori.\nLa sua prima apparizione sul grande schermo \u00e8 con il film \"Il regista di matrimoni\" (2005), diretto da Marco Bellocchio. Nel 2007 \u00e8 coprotagonista, nel ruolo di Giovannino, de \"I Vicer\u00e9\", per la regia di Roberto Faenza. In televisione debutta nel 2003 nella serie televisiva di Rai 2, \"Vento di ponente\". Tra gli altri lavori televisivi, ricordiamo \"Matilde\" del 2005, film TV diretto da Luca Manfredi, con Sabrina Ferilli, la miniserie televisiva \"L'ultima frontiera\" (2006), regia di Franco Bernini, e la serie televisiva \"Medicina generale\" (2007), regia di Renato De Maria, tutte in onda su Rai 1, e l'episodio \"Disegno di sangue\" della serie \"Crimini\", regia di Gianfranco Cabiddu, in onda nel 2007 su Rai 2.\nNel 2008 interpreta il ruolo di Giorgio (il Dottor G) nella serie \"Amiche mie\", in onda su Canale 5. Inoltre \u00e8 protagonista, insieme ad Olivia Magnani, del film \"Un amore di Gide\", regia di Diego Ronsisvalle. Dal 2009 al 2011 \u00e8 protagonista, con il ruolo di Luca Manara, della serie TV di Rai 1 \"Il commissario Manara\" (spin-off di \"Una famiglia in giallo\"), serie che ha ricevuto un buon consenso sia da parte del pubblico che della critica. L'attore ha ammesso di essersi ispirato a Frank Zappa nella caratterizzazione psicologico-comportamentale (oltre che fisiognomica) del personaggio del commissario Manara, essendo egli stesso un grande fan del celebre compositore e chitarrista italo-americano..\nNel 2015 \u00e8 uno dei protagonisti della serie televisiva \"1992\", dove interpreta il ruolo di Pietro Bosco, ex militare della Marina Militare che una volta rientrato in Italia (dopo essere stato congedato con disonore) diventer\u00e0 parlamentare nelle file della Lega Nord. Ha recitato poi nella fiction italo-britannica \"I Medici\"."}
{"id": "1475071", "revid": "158913", "url": "https://it.wikipedia.org/wiki?curid=1475071", "title": "Timnat-Serach", "text": "Secondo la Bibbia, Timnat-Serach (, \"timna\u1e6f sera\u1e25\": cos\u00ec nel libro di Giosu\u00e8 ) o Timnat-Cheres (\"timna\u1e6f \u1e25eres\": cos\u00ec nel libro dei Giudici ) era una localit\u00e0 della regione montagnosa di Efraim (oggi parte del governatorato di Salfit), a nord del monte Gaas, inclusa nell'eredit\u00e0 di Giosu\u00e8 (Gs ), che vi costru\u00ec una cittadina e vi fu sepolto (Gs ). \nLa tradizione ebraica vi colloca anche la tomba di Caleb.\nProbabilmente le due denominazioni, in cui le stesse lettere dell'alfabeto ebraico compaiono in ordine inverso, sono dovute ad errori nella tradizione scritta. Alcuni identificano la localit\u00e0 con l'odierna Khirbet Tibnah, a una trentina di chilometri a sud di Shechem (odierna Nablus), posta a nordovest di Ariel."}
{"id": "1475072", "revid": "767487", "url": "https://it.wikipedia.org/wiki?curid=1475072", "title": "T\u00f6r\u00f6l\u00f6l\u00f6", "text": "T\u00f6r\u00f6l\u00f6l\u00f6 \u00e8 il quinto album da solista di Charlie Cinelli.\nEsso \u00e8 composto dai seguenti brani, tutti scritti ed interpretati dal cantautore di Sarezzo e provengono dalla commedia dialettale omonima, per la regia di Giorgio Galvani."}
{"id": "1475079", "revid": "767487", "url": "https://it.wikipedia.org/wiki?curid=1475079", "title": "Br\u0103ne\u0219ti (D\u00e2mbovi\u021ba)", "text": "Br\u0103ne\u0219ti \u00e8 un comune della Romania di 4.051 abitanti, ubicato nel distretto di D\u00e2mbovi\u021ba, nella regione storica della Muntenia.\nIl comune \u00e8 formato dall'unione di 2 villaggi: Br\u0103ne\u0219ti e Priboiu."}
{"id": "1475083", "revid": "767487", "url": "https://it.wikipedia.org/wiki?curid=1475083", "title": "Grown and Sexy", "text": "Grown and Sexy \u00e8 il terzo singolo di Chamillionaire, estratto dall'album \"The Sound of Revenge\".\nLa canzone non ha avuto negli USA il successo sperato, sebbene le aspettative fossero assai alte dopo i precedenti singoli di successo \"Turn It Up\" e \"Ridin\"'. Ha invece raggiunto la posizione n.35 nel Regno Unito."}
