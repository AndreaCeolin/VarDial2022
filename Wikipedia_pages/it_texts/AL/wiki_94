{"id": "1581070", "revid": "599013", "url": "https://it.wikipedia.org/wiki?curid=1581070", "title": "Alberto Orlando", "text": "Caratteristiche tecniche.\nGioc\u00f2 principalmente come centravanti o, in alcune occasioni, come ala destra. Abile a tirare con entrambi i piedi, vantava una elevata velocit\u00e0 negli scatti palla al piede.\nCarriera.\nClub.\nRoma e Messina.\nCresciuto nelle giovanili della Roma, con cui fu gi\u00e0 molto prolifico nelle formazioni giovanili e nel 1957, sotto la guida di Masetti, fu eletto miglior giocatore al torneo giovanile di Sanremo, esord\u00ec in prima squadra contro l'Alessandria in Serie A nella stagione 1957-1958: l'utilizzo del giocatore venne imposto dalla dirigenza all'allenatore Alen Stock, provocandone le dimissioni e la sostituzione con Gunnar Nordahl. A fine campionato cont\u00f2 6 presenze e una rete, realizzata nella sfida interna con l'Alessandria.\nCeduto in prestito la stagione successiva al Messina in Serie B, and\u00f2 a segno 17 volte nel corso del torneo cadetto, risultando il vicecapocannoniere del torneo, superato solo dal palermitano Santiago Vernazza. Nell'estate 1959 rientr\u00f2 quindi alla societ\u00e0 giallorossa, restandoci fino al 1964. La Roma acquist\u00f2 poi negli anni altri attaccanti come Pedro Manfredini e Antonio Valent\u00edn Angelillo, e Orlando venne progressivamente spostato dal ruolo di punta centrale a quello di ala. Durante la militanza capitolina Orlando riusc\u00ec a conquistare da titolare, nel 1961, una Coppa delle Fiere. Al termine dell'annata 1963-1964, chiusa dalla Roma ai margini della zona retrocessione, con 8 reti, suo massimo bottino stagionale in giallorosso, fu il miglior realizzatore della squadra.\nFiorentina.\nNell'estate del 1964 la Roma lo cedette alla Fiorentina. Nell'unica sua stagione in maglia viola, schierato nuovamente da centravanti, Orlando ottenne risultati positivi, tanto da essere giudicato quinto miglior giocatore e miglior centravanti dell'anno dal settimanale \"Il calcio e il ciclismo illustrato\", realizzando 17 reti in campionato e facendo suo il titolo di capocannoniere in coabitazione con Sandro Mazzola \u2013 passeranno esattamente trent'anni prima che un calciatore della Fiorentina, Gabriel Batistuta, riconquisti tale primato \u2013, trascinando la squadra al quarto posto in classifica nonch\u00e9 alla finale di Coppa Mitropa.\nTorino, Napoli e SPAL.\nNel 1965 pass\u00f2 al Torino, mettendo a segno 5 reti. I granata conclusero la stagione nella parte bassa della classifica, non lontano dalla zona retrocessione, sicch\u00e9 nell'estate 1966 venne ceduto al , dove gioc\u00f2 in attacco con Jos\u00e9 Altafini e Omar S\u00edvori (l'anno successivo con Paolo Barison al posto dell'argentino), andando a comporre una linea offensiva di primo livello.\nSotto al Vesuvio Orlando disput\u00f2 due stagioni schierato da ala destra, segnando 11 reti complessive in due annate e contribuendo al secondo posto nella stagione 1967-1968, miglior risultato della storia partenopea fino ad allora. Nell'annata 1968-1969 Orlando scese in Serie B, tra le file della SPAL appena retrocessa. Nella squadra del presidente Paolo Mazza, a causa di un infortunio al ginocchio, disput\u00f2 appena 6 partite, con la formazione ferrarese che sub\u00ec la seconda retrocessione consecutiva. Alla fine di quel campionato, all'et\u00e0 di trentuno anni, abbandon\u00f2 l'attivit\u00e0 agonistica.\nNazionale.\nNel 1962 raggiunse per la prima volta la maglia azzurra della Nazionale maggiore. L'esordio avvenne nell'incontro disputato a Bologna contro la il 2 dicembre 1962 e valido per le qualificazioni al campionato europeo di calcio 1964, con Orlando che realizz\u00f2 una quaterna nel complessivo 6-0 indossando la maglia numero 7. Schierato anche nella sfida di ritorno, venne poi accantonato temporaneamente prima di ritornare a vestire l'azzurro nel 1965, totalizzando altre tre presenze in quella primavera, in occasione di due amichevoli e di un incontro di qualificazione ai Mondiali del 1966.\nDirettore tecnico.\nNel campionato di Serie A femminile 1972, gli viene chiesto di affiancare Antonino Sicilia alla guida dell'UPIM Piazza Universit\u00e0, la squadra di Catania che \u00e8 ultima in classifica dopo tre sconfitte in tre giornate. \u00c8 nominato ufficialmente direttore tecnico della squadra. Pur non presente fisicamente, Orlando esordisce con una vittoria nella prima gara sulla Salernitana. Tuttavia la squadra non migliora, chiudendo ultima in graduatoria e salvandosi allo spareggio contro la Robert."}
{"id": "1581075", "revid": "1494169", "url": "https://it.wikipedia.org/wiki?curid=1581075", "title": "Oggetti non stellari nella costellazione dell'Eridano", "text": "Principali oggetti non stellari presenti nella costellazione dell'Eridano."}
{"id": "1581081", "revid": "158913", "url": "https://it.wikipedia.org/wiki?curid=1581081", "title": "La donna della montagna", "text": "La donna della montagna \u00e8 un film del 1944 diretto da Renato Castellani, tratto dal romanzo \"I giganti innamorati\" di Salvator Gotta.\nTrama.\nUn ingegnere, rimasto vedovo, trova consolazione nell'amore di una giovane donna, Zosi, che diventa sua moglie. Quando Rodolfo ritorna in montagna, dove tutto gli ricorda la prima moglie, il matrimonio entra in crisi e Zosi deve utilizzare tutta la sua dolcezza per riuscire a far definitivamente breccia nel cuore del marito.\nProduzione.\nLa troupe, impegnata a Cinecitt\u00e0, venne sorpresa dai fatti dell'8 settembre. Le riprese in esterni in montagna a Cervinia erano finite, ma mancavano quelle a Pisa. La lavorazione venne sospesa e la produzione affid\u00f2 (non accreditandolo) tutto il materiale al montatore Mario Serandrei, nonostante Castellani fosse contrario all'idea.\nDistribuzione e censura.\nIl film venne distribuito il 27 ottobre 1944. Ebbe una seconda revisione il 17 aprile 1945; nel nulla osta rilasciato il 17 maggio dello stesso anno si certifica la rimozione di fotogrammi in cui si notano dei saluti fascisti.\nCritica.\nQuando Castellani chiese un parere all'amica e sceneggiatrice Suso Cecchi D'Amico, lei espresse sinceramente un parere molto negativo, definendo il film orrendo, e lo invit\u00f2 a non farlo nemmeno distribuire."}
{"id": "1581083", "revid": "237256", "url": "https://it.wikipedia.org/wiki?curid=1581083", "title": "Mikhail Tyurin", "text": ""}
{"id": "1581084", "revid": "237256", "url": "https://it.wikipedia.org/wiki?curid=1581084", "title": "Michail Tjurin", "text": ""}
{"id": "1581086", "revid": "287204", "url": "https://it.wikipedia.org/wiki?curid=1581086", "title": "NGC 1187", "text": "NGC 1187 \u00e8 una galassia a spirale barrata nella costellazione dell'Eridano.\nSi individua 40' a nord della stella . Con un telescopio da 150mm si mostra come una macchia chiara, mentre con ingrandimenti maggiori si mostrano i bracci di spirale, avvolti attorno al nucleo a formare un'ellisse, a causa della barra centrale; le dimensioni reali della galassia sono simili a quelle della Via Lattea, dalla quale dista circa 72 milioni di anni-luce."}
{"id": "1581088", "revid": "1573940", "url": "https://it.wikipedia.org/wiki?curid=1581088", "title": "Amia calva", "text": "L'amia (Amia calva ) \u00e8 un pesce dell'America nord-orientale appartenente alla famiglia degli amiidi (Amiidae). \u00c8 l'unica specie vivente dell'ordine degli amiiformi (Amiiformes).\nDescrizione.\nUn'accurata comparazione tra le strutture di questo pesce con quelle dei fossili conosciuti di Amiidi (ad esempio \"Cyclurus\") ci testimonia che esso non ha subito, attraverso i millenni, rilevanti processi evolutivi. Appare quindi ben giustificato considerare l'amia una delle forme pi\u00f9 arcaiche che annoveri la fauna delle acque dolci. Lo scheletro osseo con vertebre anficele, le scaglie cicloidi embricate che rivestono il corpo, la coda omocerca, la mancanza di fulcri alle pinne permettono di considerare gli Amiiformi come appartenenti ai pesci ossei nonostante, per la conformazione del cono arterioso del cuore e per la disposizione dell'apparato urogenitale, essi presentino somiglianze anche con i Dipnoi. L'amia ha un capo subconico, leggermente depresso, che porta piastre ossee formanti una specie di corazza ondulata, ricoperta, nella parte superiore, di pelle sottile e nuda, da cui il nome di calva dato alla specie. Il muso \u00e8 corto e arrotondato, con occhi piccoli e brillanti, la narice anteriore \u00e8 munita di un piccolo barbiglio. I denti, di forma conica, sono portati dalle ossa premascellari, mascellari e palatine; denti pi\u00f9 piccoli portano il vomere, le ossa pterigoidee e il parasfenoide. Il tronco, allungato e robusto, \u00e8 ricoperto di scaglie cicloidi. La pinna dorsale \u00e8 unica, lunga e non troppo alta; le pinne pettorali, le ventrali e l'anale sono brevi. La caudale, bene sviluppata, \u00e8 normalmente omocerca; nei giovani, invece, pu\u00f2 essere eterocerca. Non esistono pseudobranchie e i pettini branchiali sono brevi. Caratteristica \u00e8 la struttura di alcuni organi interni. Particolare importanza assume la vescica natatoria che in determinate circostanze pu\u00f2 funzionare come un polmone. Suddivisa in due lobi, essa ha le pareti riccamente irrorate da numerosi vasi sanguigni ed \u00e8 collegata, attraverso un condotto pneumatico, alla faringe. Gi\u00e0 si \u00e8 accennato alla presenza, nel cuore, di un cono arterioso munito di valvole. Una rudimentale valvola spirale \u00e8 presente nell'intestino; l'ovidotto si apre in una dilatazione del canale di Wolf, carattere, questo, che gli Amiiformi hanno in comune con i Polipteriformi e gli Acipenseridi. La livrea dell'amia presenta una colorazione bruno scura od olivastra nelle parti superiori, mentre le inferiori hanno toni un poco pi\u00f9 chiari. Sulla gola, sono spesso presenti vaste macchie scure. I maschi si differenziano dalle femmine, sia per le dimensioni minori, circa 45\u00a0cm contro i 60 delle femmine, che per la presenza di una macchia tondeggiante, nera, orlata di arancio, alla base della coda.\nDistribuzione.\n\u00c8 diffusa in America, nel Missouri, nel Minnesota, nel Vermont, nel Quebec, nel bacino di San Lorenzo sino alle regioni occidentali dei monti Appalachi, alla Florida e al Texas. Verso il nord si estende alle coste atlantiche della Carolina.\nComportamento.\nL'amia abita i grandi laghi, i fiumi e anche specchi d'acqua di minore importanza. Frequenta indifferentemente tanto le acque limpide e correnti quanto quelle pantanose e paludose. \u00c8 proprio in questo ambiente che il pesce si vale della vescica natatoria atta a funzionare da polmone. Nelle paludi, l'ossigeno disciolto nell'acqua \u00e8 scarso e la respirazione branchiale \u00e8 insufficiente. Per questo l'amia si porta in superficie e aspira una certa quantit\u00e0 d'aria che immagazzina nella vescica, in cui possono avvenire scambi gassosi con un meccanismo simile a quello che si effettua nei polmoni dei vertebrati a respirazione polmonare. Durante l'estate staziona dove le acque sono pi\u00f9 alte e, spostandosi velocemente, aiutata dalla lunga pinna dorsale, va in cerca di preda. Pesci, anfibi, crostacei, molluschi, vermi, nessuna piccola creatura sfugge alla voracit\u00e0 di questi pesci che sono considerati una vera calamit\u00e0 per le acque del loro habitat. Al sopraggiungere della stagione fredda, le amie si stringono le une contro le altre sino a formare grossi blocchi viventi e scendono verso la melma delle acque pi\u00f9 profonde. Escono dal loro torpore a primavera per iniziare il ciclo vitale e dar vita alle nuove generazioni, sempre numerosissime, cos\u00ec da garantire una valida continuit\u00e0 alla specie.\nRiproduzione.\nIn primavera, abbandonate le acque profonde dove hanno trascorso l'inverno, spesso in letargo a causa del freddo, le amie si portano dove le acque sono basse, tiepide e ricche di vegetazione. Spetta ai maschi il compito di preparare il nido, una camera ricavata tra il fitto della vegetazione subacquea. La femmina, dopo un breve corteggiamento, depone le uova che vengono subito fecondate dal suo compagno e ben presto abbandona il nido. Il maschio prodiga tutte le cure possibili, sorvegliando che nessuno penetri a far strage di uova. Queste si schiudono dopo circa 8 giorni dalla deposizione. I piccoli pesci nati sono lunghi circa 7\u00a0mm e sono provvisti di un sacco vitellino dal quale traggono il nutrimento. Con il riassorbirsi del sacco, si conclude il primo periodo del loro sviluppo ed essi raggiungono circa 12\u00a0mm di lunghezza. Sono ora in grado di iniziare, fuori dal nido, un periodo di vita durante il quale, riuniti in schiere compatte, ma sempre sotto la sorveglianza e la guida paterna, vengono a contatto con il loro ambiente. Ciascuno di essi inizia una vita indipendente quando, raggiunti i 10\u00a0cm di lunghezza, \u00e8 in grado di affrontare e di superare le proprie necessit\u00e0."}
{"id": "1581091", "revid": "287204", "url": "https://it.wikipedia.org/wiki?curid=1581091", "title": "NGC 1232", "text": "NGC 1232 \u00e8 una galassia a spirale barrata nella costellazione dell'Eridano.\nSi individua 2 gradi a NW della stella . Si evidenzia anche in un telescopio da 120mm, dove per\u00f2 appare priva di particolari; uno strumento pi\u00f9 potente consente di individuare il disco, la cui larghezza si aggira sui 4'. Il nucleo \u00e8 piccolo e i bracci di spirale sono strettamente avvolti attorno ad esso. Un telescopio newtoniano da 200mm di apertura consente di notare, nell'angolo ad est, una piccola galassia, nota come NGC 1232A, che probabilmente \u00e8 satellite della galassia principale. A forti ingrandimenti questa piccola galassia mostra una barra centrale, simile a quella della Grande Nube di Magellano. Dista circa 59 milioni di anni-luce."}
{"id": "1581098", "revid": "767487", "url": "https://it.wikipedia.org/wiki?curid=1581098", "title": "Un colpo di pistola", "text": "Un colpo di pistola \u00e8 un film del 1942 diretto da Renato Castellani, tratto da un racconto di Aleksandr Puskin.\nFu presentato alla Mostra di Venezia del 1942.\nTrama.\nRussia, Ottocento: durante un duello tra due rivali nell'amore per Mascia, Andrea decide - quando \u00e8 il suo turno di tirare - di risparmiare il colpo, serbandoselo per un'altra occasione. Anni dopo, Mascia si fidanza con Sergio e Andrea decide di riscuotere il credito. Ma all'ultimo momento rinuncia.\nMascia, conquistata, lascia il fidanzato per Andrea, di cui \u00e8 sempre stata innamorata.\nRapporto con l'origine letteraria.\nLa trama del film si discosta alquanto dall'opera di Puskin: nel racconto, infatti, non vi \u00e8 alcun triangolo amoroso e Mascia interviene a salvare con la sua umanit\u00e0 la vita del marito.\nProduzione.\nCastellani ebbe come aiuto il conte Guglielmo Alberti, un raffinato intellettuale torinese, il quale ebbe l'idea di reclutare per una scena di ballo, in sostituzione delle inadeguate comparse, degli autentici aristocratici russi emigrati in Italia in fuga dalla rivoluzione.\nLe scene di esterno sono state girate a Canzo, in provincia di Como, coinvolgendo anche comparse reclutate sul luogo.\nDistribuzione.\nVenne presentato nelle sale cinematografiche italiane il 31 agosto 1942."}
{"id": "1581099", "revid": "287204", "url": "https://it.wikipedia.org/wiki?curid=1581099", "title": "NGC 1291", "text": "NGC 1291 \u00e8 una galassia ad anello nella costellazione di Eridano.\nSi individua poco pi\u00f9 di 3 gradi a ESE della stella . Un telescopio da 80mm di apertura o un potente binocolo \u00e8 gi\u00e0 in grado di individuarla; l'aspetto \u00e8 quello di una stella molto sfocata, con un alone intorno. Uno strumento pi\u00f9 potente mostra il disco, la cui larghezza si aggira sui 4', al cui bordo si trova una struttura simile ad un anello. Un telescopio newtoniano da 200mm di apertura mostra dettagliatamente la struttura lenticolare della galassia, compresa una piccola barra che sembra attraversi il nucleo."}
{"id": "1581100", "revid": "110157", "url": "https://it.wikipedia.org/wiki?curid=1581100", "title": "Pie\u0161\u0165any", "text": "Pie\u0161\u0165any (in tedesco \"Pistyan\", in ungherese \"P\u00f6sty\u00e9n\") \u00e8 una citt\u00e0 della Slovacchia, capoluogo del distretto omonimo, nella regione di Trnava. Situata sul fiume V\u00e1h, sorge a circa a nord-est di Bratislava.\n\u00c8 la principale stazione termale della Slovacchia.\nVi si sono tenuti i Campionati mondiali di scherma 1938."}
{"id": "1581101", "revid": "287204", "url": "https://it.wikipedia.org/wiki?curid=1581101", "title": "Piestany", "text": ""}
{"id": "1581104", "revid": "486946", "url": "https://it.wikipedia.org/wiki?curid=1581104", "title": "Comodo Firewall", "text": ""}
{"id": "1581109", "revid": "237256", "url": "https://it.wikipedia.org/wiki?curid=1581109", "title": "Yury Usachev", "text": ""}
{"id": "1581111", "revid": "339392", "url": "https://it.wikipedia.org/wiki?curid=1581111", "title": "Prato Calcio", "text": ""}
{"id": "1581116", "revid": "237256", "url": "https://it.wikipedia.org/wiki?curid=1581116", "title": "Jurij Usacev", "text": ""}
{"id": "1581118", "revid": "33689", "url": "https://it.wikipedia.org/wiki?curid=1581118", "title": "Gary Caldwell", "text": "Biografia.\n\u00c8 il fratello di Steven Caldwell, anch'egli ex calciatore professionista.\nCaratteristiche tecniche.\nSolitamente veniva schierato come difensore centrale, ma era in grado di ricoprire anche i ruoli di mediano e terzino destro."}
{"id": "1581120", "revid": "306856", "url": "https://it.wikipedia.org/wiki?curid=1581120", "title": "Maurice Blanchot", "text": "Vita.\nNato a Quain (Sa\u00f4ne-et-Loire) in una casa agricola ereditata dalla famiglia cattolica della madre, aveva due fratelli e una sorella e il padre era professore.\nDopo essersi diplomato molto giovane, un'operazione inutile al duodeno gli fa ritardare l'iscrizione all'universit\u00e0, poi studia filosofia presso l'universit\u00e0 di Strasburgo, dove ha modo di conoscere Emmanuel L\u00e9vinas, che lo avvicina al pensiero fenomenologico di Heidegger e di Husserl. Intanto legge Marcel Proust e Paul Val\u00e9ry.\nStudia anche medicina, ma \u00e8 attratto dal giornalismo e dalla critica sociale e letteraria, collaborando ad alcune riviste di estrema destra. Per\u00f2 al contempo \u00e8 contro Hitler ed \u00e8 uno dei primi a insorgere, sul quotidiano \u00abLe Rempart\u00bb (diretto dall'amico Paul L\u00e9vy), contro le prime spedizioni di ebrei in campi di lavoro.\nNel 1936 muore suo padre. Collabora al mensile \"Combat\" (diretto da Jean de Fabr\u00e8gues e Thierry Maulnier), l'anno dopo si allontana dalla scrittura politica e polemica e conosce Jean Paulhan, che lavora in Gallimard.\nNel 1940 segue il governo di Vichy fino a Bordeaux dove lavora al \"Journal des d\u00e9bats\" (su cui fa apparire le sue molte cronache letterarie) e dove incontra Georges Bataille, altro amico per lui importante.\nNel 1944 rischia la fucilazione ma \u00e8 salvato in estremo. Dopo la II guerra mondiale, Blanchot lavora ormai quasi solo come scrittore e critico letterario, collaborando alla \"NRF\" e diventando punto di riferimento degli intellettuali a lui coevi: la sua opinione \u00e8 salda, profonda e guidata da studio e gusto certo.\nNel 1957 muore la madre, l'anno dopo egli torna a Parigi, dove diventa amico di Robert e Monique Antelme, Louis-Ren\u00e9 des For\u00eats, Maurice Nadeau, Marguerite Duras, Dionys Mascolo, e Elio Vittorini che lo invita a collaborare a \"Il Menab\u00f2\".\nCon Vittorini, Italo Calvino, Pier Paolo Pasolini, Michel Leiris, G\u00fcnter Grass, Hans Magnus Enzensberger e altri progetta una \"Revue internationale\" partecipando alle riunioni del 1960 con entusiasmo. Il progetto per\u00f2 non riesce a partire e Blanchot resta amaramente deluso.\nQuando nel 1962 muore Georges Bataille scrive un testo sull'amicizia, poi inizia una lunga corrispondenza con il filosofo Jacques Derrida, ma di fatto \u00e8 isolato, nonostante comincino a rendergli omaggio diversi intellettuali e un numero di \"Critique\" del 1966 ospiti articoli su di lui di Ren\u00e9 Char, Paul de Man, Michel Foucault, Jean Starobinski ecc.\nNel maggio del 1968 Blanchot esce dal suo relativo isolamento, per protestare in favore degli studenti, e negli anni successivi scrive alcune opere contro il silenzio di Heidegger nel dopo-guerra a proposito dell'olocausto e per omaggio accorato a Paul Celan (\"L'ultimo a parlare\", 1972).\n\u00c8 uno degli autori in cui la filosofia e la letteratura si mescolano al loro meglio e alcune sue riflessioni critiche sullo scrivere hanno sapore di pensiero classico. Dal punto di vista politico Blanchot \u00e8 passato da un atteggiamento iniziale di destra all'adesione al pensiero dell'estrema sinistra.\nMan mano che passano gli anni la sua scrittura diventa sempre pi\u00f9 rarefatta e frammentaria, e la scomparsa degli amici (L\u00e9vinas nel 1995, Duras nel 1996, Mascolo nel 1997, il fratello Ren\u00e9 nel 1978, la sua vedova - con la quale Maurice ora abita - nel 1995 ecc.) lo portano a riflettere sempre pi\u00f9 spesso sulla morte.\nI suoi libri pi\u00f9 importanti sono \"Aminadab\" (1942), \"La follia del giorno\" (1949 e 2002), \"Lo spazio letterario\" (1955), \"L'infinito intrattenimento\" (o \"La conversazione infinita\", 1969), \"La scrittura del disastro\" (1980) e \"L'istante della mia morte\" (1994 e 2002).\n\u00c8 morto il 20 febbraio 2003 a Le Mesnil-Saint-Denis.\nLetteratura.\nLo stile letterario di Blanchot si caratterizza per la forma ossimorica e oscura, soprattutto per la sua passione per il frammento.\nCritica letteraria.\nGli autori sui quali Blanchot concentra la sua attenzione sono St\u00e9phane Mallarm\u00e9, Franz Kafka, Rainer Maria Rilke, Friedrich H\u00f6lderlin, Lautr\u00e9amont, Sade, Friedrich Nietzsche, Georges Bataille ecc.\nPensiero filosofico.\nIl pensiero filosofico di Blanchot \u00e8 molto complesso e tributario sia del surrealismo e sia dell'esistenzialismo, ma con tendenze mistiche."}
{"id": "1581122", "revid": "237256", "url": "https://it.wikipedia.org/wiki?curid=1581122", "title": "Aleksandr Victorenko", "text": ""}
{"id": "1581123", "revid": "237256", "url": "https://it.wikipedia.org/wiki?curid=1581123", "title": "Aleksandr Viktorenko", "text": ""}
{"id": "1581124", "revid": "260760", "url": "https://it.wikipedia.org/wiki?curid=1581124", "title": "I Los the Peparors", "text": ""}
{"id": "1581127", "revid": "260760", "url": "https://it.wikipedia.org/wiki?curid=1581127", "title": "Il complesso misterioso", "text": ""}
{"id": "1581135", "revid": "83531", "url": "https://it.wikipedia.org/wiki?curid=1581135", "title": "Teatro Bellini (Adrano)", "text": "Il Teatro Bellini di Adrano \u00e8 un centro teatrale, intitolato al compositore catanese Vincenzo Bellini.\nStoria.\nNella prima met\u00e0 del XVIII secolo, \"Adern\u00f2\", per privilegio del Vicer\u00e9 Alcal\u00e0, era diventata una popolosa e fertile cittadina, le maggiori famiglie nobili decisero di innalzare sulle rovine della Chiesa di san Vito, un Teatro.\nNel 1779 il Vicer\u00e9 faceva obbligo di costruire il teatro di Adern\u00f2 con gli introiti ricavati dalla tassazione sulla vendita del pane e degli ortaggi.\nIl teatro rimase attivo fino al 1829, (ovvero la data dell'ultima rappresentazione teatrale documentata). In seguito il teatro si trov\u00f2 in disuso a causa della struttura diroccata.\nDon Pietro Sidoti, eletto sindaco, decise di ricostruire il teatro, affidando l'incarico all'architetto Vincenzo Costa.\nIl teatro quindi fu inaugurato durante la stagione estiva nel 1846.\nLa forma del Teatro era ellittica, la bocca del palco larga 36 palmi, il palco lungo 56 e largo 64 (oltre lo spazio addetto al servigio degli attori), aveva 44 logge partite in tre ordini, la platea lunga 52 palmi e larga 46.\nLe scene e la Fattura furono affidate a Giuseppe Distefano e il Sipario di Giuseppe Rapisarda, artisti catanesi, Distefano inoltre arricch\u00ec di fregio e arabeschi l'arco del palco e gli scompartimenti delle logge. Il telone del Rapisarda, rappresentava la scena di Timoleonte, che con i suoi guerrieri, si reca nel Tempio di Adrano a ringraziare il Dio per la vittoria riportata contro Icete.\nNel 1882 il teatro viene ancora una volta restaurato, ma rimasta incompleta la facciata.\nAi primi del Novecento, il sindaco Battiati, affid\u00f2 il restauro ed il completamento al palermitano Ing. Gaspare Silvestri Amari.\nIl gruppo scultoreo che primeggia sopra il terminale, venne realizzato dal maestro catanese Mario Moschetti (figlio dell'illustre Giulio Moschetti autore delle sculture al Massimo Vincenzo Bellini di Catania) rappresentano l'anima del Teatro in forma allegorica,\nda sinistra verso destra: La Tragedia, la Musica e la Commedia.\nSecondo il progetto, dovevano essere poste ai lati nelle nicchie le statue di Giuseppe Verdi e di Vincenzo Bellini, ma che non furono mai realizzate.\nTra il 1914 e il 1928 il teatro sub\u00ec ancora restauri, l'ultimo dei quali affidato all'ingegner Antonio Pastanella, che ne complet\u00f2 l'opera del 1933.\nOrrendamente mutilato durante il secondo conflitto mondiale del 1943, il teatro risistemato alla buona, riprese a funzionare, ma privo di manutenzione inizi\u00f2 un processo di degrado e deturpamento.\nDurante il boom del cinema italiano, il Teatro \u00e8 stato utilizzato come sala di proiezione cinematografica.\nChiuso per oltre 20 anni, ha ritrovato finalmente il suo antico splendore il 13 dicembre del 2004.\nFu inaugurato con il capolavoro di Bellini \nNorma protagonista Maria Dragoni\nRegia Enrico Stinchelli\nDirettore Armando Krieger\nCinema.\nIl teatro Bellini di Adrano compare nella pellicola \"Divorzio all'Italiana\" di Pietro Germi: nel film Marcello Mastroianni si reca al teatro per assistere alla proiezione del film \"La dolce vita\"."}
{"id": "1581137", "revid": "237256", "url": "https://it.wikipedia.org/wiki?curid=1581137", "title": "Pavel Vinogradov", "text": ""}
{"id": "1581144", "revid": "121837", "url": "https://it.wikipedia.org/wiki?curid=1581144", "title": "Stella gigante luminosa", "text": ""}
{"id": "1581145", "revid": "117247618", "url": "https://it.wikipedia.org/wiki?curid=1581145", "title": "Non mi chiedermi", "text": "Non mi chiedermi \u00e8 un singolo dell'attrice italiana Cortellesi Paola &amp; The Wooden Chicks feat. Frankie hi-nrg mc, pubblicato nel 2004. Il brano \u00e8 la sigla della trasmissione televisiva \"Nessundorma\", condotta dalla stessa Cortellesi.\nDescrizione.\nIl singolo \u00e8 stato scritto in collaborazione con Rocco Tanica e Frankie hi-nrg mc. \"Non mi chiedermi\" \u00e8 una parodia nei confronti dei \"girl group\" ed \u00e8 virtualmente cantato dal trio delle Wooden Chicks, composto da Peera Williams, Renetha Golden ed Angooria Stark, interpretate dalla Cortellesi in tre diversi travestimenti. I nomi delle tre immaginarie protagoniste del trio sono nomi di frutta, anche se con grafia camuffata. Ricordano la Pera Williams (nome reale di una diffusa cultivar), la Renetta (cultivar di mela) cui \u00e8 associato l'aggettivo Golden (che \u00e8 il nome di un'altra cultivar di mela). Infine non manca l'Anguria, cui \u00e8 associato il segno Stark, che \u00e8 il nome di un gruppo di cultivar di mele rosse.\nIl singolo \u00e8 stato prodotto da Rocco Tanica e pubblicato dall'etichetta discografica Hukapan di Elio e le Storie Tese e Marco Conforti, nel 2004 in formato CD con numero di catalogo HUK 002.\nIl videoclip, girato dai Manetti Bros. e utilizzato nella sigla della trasmissione televisiva \"Nessundorma\", vede le tre Wooden Chicks, la ragazza di colore, la lolita e la provocatrice, eseguire \"Non mi chiedermi\" in tre scenografie diverse, ."}
{"id": "1581146", "revid": "125979192", "url": "https://it.wikipedia.org/wiki?curid=1581146", "title": "Alba Rohrwacher", "text": "Ha recitato, tra gli altri, nei film \"Il pap\u00e0 di Giovanna\", \"Io sono l'amore\", \"Cosa voglio di pi\u00f9\", \"La solitudine dei numeri primi\", \"Le meraviglie,\" \"Hungry Hearts, Perfetti sconosciuti\" e \"The Place\" e nelle serie televisive \"In Treatment\" ed \"Il Miracolo\".\nNel corso della sua carriera di attrice di cinema ha ottenuto vari premi, tra cui 2 David di Donatello, 1 Nastro d'argento, 2 Globi d'oro e 3 Ciak d'oro (di cui uno come Rivelazione dell'anno), la Coppa Volpi per la migliore interpretazione femminile e tre Premi Pasinetti alla Mostra internazionale d'arte cinematografica di Venezia.\nBiografia.\nRohrwacher \u00e8 nata e cresciuta a Firenze da padre tedesco originario di Amburgo e da madre italiana originaria di Castel Giorgio (in provincia di Terni). Sua sorella minore \u00e8 la regista Alice Rohrwacher. Si \u00e8 formata iniziando dal teatro, con i corsi dell'Accademia dei Piccoli di Firenze.\nCarriera.\nDopo aver frequentato il liceo classico di Orvieto, nel 2003 si diploma al Centro sperimentale di cinematografia; successivamente lavora in spettacoli teatrali, tra cui in \"Noccioline - Peanuts\" di Fausto Paravidino, per la regia di Valerio Binasco, e partecipa al videoclip dei Tiromancino \"I giorni migliori\". Il suo debutto cinematografico avviene nel 2004 nel film di Carlo Mazzacurati, \"L'amore ritrovato\". Nel 2005 \u00e8 nella commedia \"Kiss me Lorena\" del gruppo \"I Licaoni\". Dopo aver lavorato nel film \"Melissa P.\" e in \"4-4-2 - Il gioco pi\u00f9 bello del mondo\" di Claudio Cupellini, nel 2007 si fa notare nel film di Daniele Luchetti \"Mio fratello \u00e8 figlio unico\": qui interpreta la sorella di Elio Germano e Riccardo Scamarcio, con il quale ha studiato ai tempi del Centro Sperimentale.\n2007-2011: l'affermazione.\nIl 2007 \u00e8 un anno importante per la sua carriera sempre pi\u00f9 in ascesa, infatti partecipa a \"Piano, solo\" di Riccardo Milani ed interpreta la figlia di Antonio Albanese e Margherita Buy in \"Giorni e nuvole\" di Silvio Soldini, ruolo per cui riceve il David di Donatello 2008 come migliore attrice non protagonista. A luglio del 2009 le viene anche consegnato a Parma il Premio Schiaretti, riservato ai nuovi protagonisti del cinema italiano, vinto l'anno prima da Isabella Ragonese. Nel 2008 partecipa al film \"Riprendimi\", presentato al Sundance Film Festival, a \"Caos calmo\" di Antonello Grimaldi, e a \"Il pap\u00e0 di Giovanna\" di Pupi Avati, con cui vince il David di Donatello 2009 come migliore attrice protagonista e viene candidata al Nastro d'argento come migliore attrice.\nNel 2009 ritorna sul grande schermo con ben quattro film: \"Due partite\", per la regia di Enzo Monteleone, con cui viene nominata al Nastro d'argento alla migliore attrice non protagonista, \"Io sono l'amore\" di Luca Guadagnino, \"L'uomo che verr\u00e0\", di Giorgio Diritti, per il quale viene nuovamente candidata al David di Donatello e \"Il tuo disprezzo\", per la regia di Christian Angeli. Nel 2010 \u00e8, accanto a Pierfrancesco Favino, protagonista del film di Silvio Soldini \"Cosa voglio di pi\u00f9\", con cui vince il Ciak d'oro e viene ancora candidata al Nastro d'argento alla migliore attrice protagonista. Ma soprattutto l'interpretazione de \"La solitudine dei numeri primi\", film tratto dal romanzo di Paolo Giordano, che viene riconosciuta con il Nastro d'argento come miglior attrice l'anno successivo, il premio Pasinetti a Venezia e infine il Ciak d'oro. Nel 2011 fa parte della giuria internazionale della sessantottesima Mostra del cinema di Venezia presieduta dal regista statunitense Darren Aronofsky.\n2013- presente.\nNel 2014 partecipa al film di sua sorella Alice, \"Le meraviglie\", ispirato all'infanzia delle sorelle Rohrwacher, in cui Alba interpreta il ruolo di una donna, madre di quattro bambine, sposata ad un apicoltore tedesco che non vuole fare avere contatti alla famiglia con il progresso e la televisione. Il lungometraggio in concorso al Festival di Cannes 2014 vince il Grand Prix Speciale della Giuria.\nIl settembre successivo \u00e8 in concorso alla 71\u00aa Mostra internazionale d'arte cinematografica di Venezia con \"Hungry Hearts\" di Saverio Costanzo. Il lungometraggio, ispirato al romanzo \"Il bambino indaco\", \u00e8 ambientato a New York e narra le vicissitudini matrimoniali di una giovane coppia: Mina e Jude, interpretati rispettivamente da Alba e dall'attore statunitense Adam Driver, che finir\u00e0 tragicamente a causa delle ossessioni nutrizioniste di Mina verso il figlioletto, che lei considera speciale. Il film e l'interpretazione dei due protagonisti vengono generalmente ben accolti dalla critica e il 6 settembre 2014, Alba vince la Coppa Volpi per la migliore interpretazione femminile e Adam Driver quella per la migliore interpretazione maschile.\nA febbraio 2015, Alba \u00e8 la protagonista dell'unico film italiano in concorso al Festival di Berlino 2015: \"Vergine giurata\", opera prima di Laura Bispuri, tratto dal romanzo di Elvira Dones. Nel film, in cui recita prevalentemente in albanese, Alba interpreta il ruolo di una ragazza orfana di nome Hana, che sceglie di diventare Mark ossia di essere una \"vergine giurata\" (figura della tradizione dell'arcaica Albania settentrionale): cio\u00e8 rinunciare alla propria sessualit\u00e0 per poter essere trattata e ricevere gli stessi benefici di un uomo nella societ\u00e0 albanese. La sua interpretazione lodata dalla critica come \u00abstupefacente\u00bb e \u00abintensa\u00bb, \u00e8 definita la vera colonna portante del film.\nNella primavera 2015 viene candidata ai principali premi della stagione cinematografica 2014/2015: riceve una candidatura ai Ciak d'oro come migliore attrice non protagonista per il ruolo di Angelica, la madre della bambina protagonista de \"Le meraviglie\". Per \"Hungry Hearts\" vince il Globo d'oro alla miglior attrice e viene candidata al David di Donatello e al Nastro d'argento, quest'ultimo anche per la sua acclamata performance in \"Vergine giurata\".\nVita privata.\nIl suo compagno \u00e8 Saverio Costanzo."}
{"id": "1581147", "revid": "71433", "url": "https://it.wikipedia.org/wiki?curid=1581147", "title": "Alba Caterina Rohrwacher", "text": ""}
{"id": "1581149", "revid": "424268", "url": "https://it.wikipedia.org/wiki?curid=1581149", "title": "Nazionale di rugby dell'Irlanda", "text": ""}
{"id": "1581151", "revid": "237256", "url": "https://it.wikipedia.org/wiki?curid=1581151", "title": "Sergei Zalyotin", "text": ""}
{"id": "1581152", "revid": "300067", "url": "https://it.wikipedia.org/wiki?curid=1581152", "title": "Leopold Karl von Kollonitsch", "text": "Biografia.\nNacque ad Kom\u00e1rno, all'epoca nel Regno d'Ungheria, oggi in Slovacchia, il 26 ottobre 1631 dal conte Ernst von Kollonitsch e da Anne Elizabeth von Kueffstein.\nGiovanissimo, entr\u00f2 nell'ordine dei Cavalieri di Malta (1650), e dal 1651 partecip\u00f2 alla strenua difesa dell'isola di Candia (oggi Creta) dall'invasione ottomana.\nFu vescovo di Nitra dal 1668 al 1670.\nFu poi vescovo di Wiener Neustadt dal 1670 al 1686, quindi trasferito a Gy\u0151r.\nNel 1683 si distinse durante il secondo assedio di Vienna da parte dei Turchi.\nPapa Innocenzo XI, che gi\u00e0 lo aveva ordinato vescovo, lo elev\u00f2 al rango di cardinale nel concistoro del 2 settembre 1686 assegnandogli il titolo presbiterale di San Girolamo dei Croati.\nDal 1690 al 1695 fu arcivescovo di Kalocsa.\nDal 1695 al 1707 fu arcivescovo di Strigonio e primate d'Ungheria.\nMor\u00ec il 20 gennaio 1707 all'et\u00e0 di 75 anni.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "1581153", "revid": "237256", "url": "https://it.wikipedia.org/wiki?curid=1581153", "title": "Sergej Zaletin", "text": ""}
{"id": "1581160", "revid": "371529", "url": "https://it.wikipedia.org/wiki?curid=1581160", "title": "Live in London (The Beach Boys)", "text": "Live in London (conosciuto anche con il titolo Beach Boys '69) \u00e8 il secondo disco Live dei The Beach Boys, pubblicato negli Stati Uniti nel 1970.\nQuesto album \u00e8 in verit\u00e0 un misto di due concerti svoltisi a Londra: il 12 agosto 1969 all'England's Finsbury Park, e il 1\u00ba dicembre 1969 al London's Palladium.\nIn quel periodo, nei concerti live dei Beach Boys, Brian Wilson (ritiratosi temporaneamente dai tour) era sostituito da Bruce Johnston.\nIl disco usc\u00ec in America nel 1976. Aveva per\u00f2 il titolo \"Beach Boys '69\"."}
{"id": "1581162", "revid": "287204", "url": "https://it.wikipedia.org/wiki?curid=1581162", "title": "J.League Division 1 1999", "text": "La stagione 1999 \u00e8 stata la settima edizione della J.League Division 1, massimo livello del campionato giapponese di calcio.\nClassifiche.\nPrima fase.\nLegenda:\n\u00a0\u00a0\u00a0\u00a0\u00a0 Qualificato alla finale\nNote:\nSeconda fase.\nLegenda:\n\u00a0\u00a0\u00a0\u00a0\u00a0 Qualificato alla finale\nNote:\nClassifica finale.\nLegenda:\n\u00a0\u00a0\u00a0\u00a0\u00a0 Campione del Giappone e ammessa al Campionato d'Asia per club 2000\n\u00a0\u00a0\u00a0\u00a0\u00a0 Ammessa alla Coppa delle Coppe AFC 2000-2001\n\u00a0\u00a0\u00a0\u00a0\u00a0 Retrocessa in J.League Division 2 2000\nNote:"}
{"id": "1581164", "revid": "1776051", "url": "https://it.wikipedia.org/wiki?curid=1581164", "title": "Nils Ragvaldsson", "text": "Biografia.\nIl 12 novembre 1434, tenne un discorso al Concilio di Basilea nel quale sosteneva che il monarca svedese, Eric di Pomerania, fosse il successore dei re goti, e che la delegazione svedese, per questo, dovesse essere presa maggiormente in considerazione. Per questa ragione ebbe una grave disputa con il cardinale Nicola Cusano. Questi discorsi furono trascritti e conservati e Giovanni Magno le inser\u00ec nella sua storia del popolo nordico circa 150 anni dopo. La sua ricerca port\u00f2 il figlio di Gustavo Vasa a farsi chiamare Erik XIV, anche contro il volere di suo padre."}
{"id": "1581165", "revid": "547034", "url": "https://it.wikipedia.org/wiki?curid=1581165", "title": "Distretti dell'India", "text": "I distretti dell'India (zilla) costituiscono la suddivisione territoriale di secondo livello del Paese, dopo stati e territori; tuttavia, negli stati in cui sono contemplate le divisioni, i distretti rappresentano il terzo livello amministrativo.\nAl 1\u00ba gennaio 2012 figurano 671 distretti; la facolt\u00e0 di modificare i confini dei distretti, crearne di nuovi e unire quelli esistenti spetta ai governi degli stati di appartenenza.\nOgni distretto \u00e8 a sua volta suddiviso in unit\u00e0 territoriali corrispondenti ai comuni e che possono assumere diverse denominazioni per ragioni storiche o amministrative. Queste denominazioni sono: \"taluk\" o \"taluka\" (Goa, Maharashtra, Kerala, Tamil Nadu e Karnataka), \"tehsil\" (Uttar Pradesh, Uttarakhand, Himachal Pradesh e Madhya Pradesh), \"mandal\" (Andhra Pradesh), \"mouza\" (Assam).\nI funzionari principali del distretto sono:\nOgni distretto prende nome dal suo capoluogo, alcuni vi aggiungono anche un nome tradizionale.\nLista.\nAndhra Pradesh (AP).\nSono stati istituiti 13 nuovi distretti tra il 2012-2013, portandone il numero a 35. \nTripura (TR).\nQuattro distretti nuovi dal 15 gennaio 2012.\nUttarakhand (UA).\nQuattro nuovi distretti dal febbraio 2011.\nUttar Pradesh (UP).\n75 distretti da settembre 2011."}
{"id": "1581170", "revid": "51323", "url": "https://it.wikipedia.org/wiki?curid=1581170", "title": "Nicolaus Ragvaldi", "text": ""}
{"id": "1581173", "revid": "74801", "url": "https://it.wikipedia.org/wiki?curid=1581173", "title": "Contea di Adams (Indiana)", "text": "La contea di Adams (in inglese Adams County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di abitanti. Il capoluogo di contea \u00e8 Decatur."}
{"id": "1581175", "revid": "110157", "url": "https://it.wikipedia.org/wiki?curid=1581175", "title": "Contea di Allen (Indiana)", "text": "La contea di Allen (in inglese Allen County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di abitanti. Il capoluogo di contea \u00e8 Fort Wayne."}
{"id": "1581176", "revid": "2039709", "url": "https://it.wikipedia.org/wiki?curid=1581176", "title": "Liberismo", "text": "Il liberismo (detto anche liberalismo economico, liberismo economico o libert\u00e0 di mercato) \u00e8 un sistema economico nel quale lo Stato si limita ad assicurare funzioni pubbliche che non possono essere soddisfatte per iniziativa individuale, e a garantire con norme giuridiche la libert\u00e0 economica e il libero scambio, e a offrire beni che non sarebbero prodotti a condizioni di mercato per assenza di incentivi. \n\u00c8 considerato il risultato dell'applicazione in ambito economico delle idee politiche e culturali liberali, per il principio secondo cui \u00abdemocrazia vuol dire anche libert\u00e0 economica\u00bb, proposto da Friedrich August Von Hayek. I filosofi del diritto di orientamento liberista, come Bruno Leoni, si ritengono in antitesi col pensiero di quelli di orientamento statalista, come Hans Kelsen.\nStoria.\nIl liberismo, nato nel XVIII secolo dalle idee dello scozzese Adam Smith, si svilupp\u00f2 ampiamente nel corso dell'Illuminismo scozzese, in parziale contrasto con la scuola fisiocratica, trov\u00f2 forse una sua primordiale formulazione compiuta in Inghilterra nel corso del XIX secolo spinto dalla rivoluzione industriale, dalle battaglie per la pace e per il libero commercio condotte da Richard Cobden, nemico del protezionismo economico (con l\"'anti-corn-law league\" che contribu\u00ec alla revocazione di dazi e provvedimenti protezionisti in Inghilterra e in Europa) e dell'imperialismo coloniale.\nDescrizione.\nIl liberismo \u00e8 una filosofia orientata al libero scambio e al libero mercato, in base al quale il sistema economico non appare isolato (come nel caso di una nazione chiusa in un'economia protezionistica o autarchica), bens\u00ec come sistema aperto, affermando inoltre la tendenza del mercato medesimo ad evolvere spontaneamente verso una struttura efficiente e stabile, attraverso la \"mano invisibile\", in modo da massimizzare la soddisfazione di produttori e consumatori. Quindi, per il liberismo il sistema-mercato tende verso una situazione di ordine crescente.\nSi oppone fermamente al mercantilismo, al socialismo, al comunismo, al nazismo, al fascismo, alla teocrazia, al verdismo e all'economia keynesiana. \nStoricamente \u00e8 dunque una filosofia economica atta a sostenere e promuovere la cosiddetta economia di mercato nelle sue forme pi\u00f9 pure. Una sua corrente di pensiero economico-politico contigua, sovente vista come versione pi\u00f9 marcatamente anti-statalista del liberalismo e del liberismo, \u00e8 quella del libertarianismo, che include anche le correnti pi\u00f9 \"estreme\" che sono quella del miniarchismo, quella dell'agorismo e quella dell'anarcocapitalismo (vedi correnti del libertarianismo).\nLiberismo e liberalismo.\nNella lingua italiana liberismo e liberalismo non hanno lo stesso significato: mentre il primo \u00e8 una dottrina economica che teorizza il disimpegno dello stato dall'economia (perci\u00f2 un'economia liberista \u00e8 un'economia di mercato solo temperata da interventi esterni), il secondo \u00e8 un'ideologia politica che sostiene l'esistenza di diritti fondamentali e inviolabili facenti capo all'individuo e l'eguaglianza dei cittadini davanti alla legge (eguaglianza formale).\nSecondo Antonio Martino \u00abil termine \u201cliberista\u201d (che non esiste in altre lingue) deve il suo successo in Italia a Benedetto Croce, che considerava la libert\u00e0 economica di rango inferiore rispetto a quella politica. Tale tesi era stata peraltro gi\u00e0 criticata anche da Einaudi, che aveva messo in luce che si trattava di una clamorosa svista del grande filosofo\u00bb.\nNella lingua inglese i due concetti sono infatti sovrapposti nell'unico termine \"liberalism\". Nella tradizione politica degli Stati Uniti, il termine \"liberal\" indica un liberalismo progressista molto attento alle questioni sociali, ma nel contempo geloso custode del rispetto dei diritti individuali. Secondo alcuni, i \"liberal\" nordamericani sono l'equivalente dei socialdemocratici europei, o, secondo un'accezione diffusa, dei liberali sociali. D'altro canto (von Hayek, La via della schiavit\u00f9, trad.it., ed. Rubbettino, Soveria Mannelli, 2011, p. 19), viene ugualmente individuata nella comune accezione statunitense del termine \"liberal\" la messa in opera di un mero \u00ab ... mascheramento dei movimenti di sinistra ...\u00bb, i quali, per poter meglio propagandare il socialismo all'interno di ambiti tendenzialmente ostili a tale ideologia, vengono ad esteriormente adottare le terminologie e le parole d'ordine del campo politicamente a loro avverso; questo, dopo averne radicalmente mutato il reale ed originario contenuto concettuale, al fine di poter rendere le relative nozioni effettivamente coincidenti, rispetto ai postulati del socialismo medesimo.\nAlcuni danno come analogo inglese di liberismo il termine \"free trade\" (libero commercio). Un termine francese spesso usato in modo equivalente \u00e8 \"laissez faire\" (in italiano: lasciate fare).\nNeoliberismo.\nEntrato in difficolt\u00e0 in seguito alla crisi del 1929 e al diffondersi delle teorie keynesiane e pi\u00f9 in generale con il diffondersi di visioni collettiviste, il liberismo ha conosciuto una rinascita negli ultimi anni del XX secolo (neoliberismo) in seguito all'affermazione della globalizzazione e - ancor pi\u00f9 - con la rinascita della cosiddetta \"Scuola austriaca\" (Carl Menger, Ludwig von Mises, Bruno Leoni, Murray N. Rothbard, Friedrich von Hayek).\nDa notare che tra gli ultimi due ci sono significative differenze: von Hayek sostiene che lo stato deve intraprendere azioni per consentire la concorrenza, mentre Rothbard punta ad una forma estrema di liberismo detta anarco-capitalismo. In realt\u00e0, il termine \"neoliberismo\" \u00e8 stato coniato solo molto pi\u00f9 tardi per indicare le politiche economiche di Margaret Thatcher e di Ronald Reagan.\nMonetarismo.\nIn alcuni autori, tra i quali il pi\u00f9 famoso \u00e8 Milton Friedman (Premio Nobel per l'economia nel 1976), il liberismo economico si associa al monetarismo, il quale svolge un ruolo che non \u00e8 esattamente di governo, ma almeno di regolazione dell'economia liberista. Anche Friedman sostiene per\u00f2 la necessit\u00e0 di difesa del libero mercato e l'insostenibilit\u00e0 di una scissione tra liberalismo economico e politico. Nota \u00e8 la sua precisazione a questo riguardo relativamente alla necessit\u00e0 di una garanzia delle libert\u00e0 individuali in Cile come base per la sostenibilit\u00e0 delle riforme di tipo economico da lui suggerite al governo di Pinochet in qualit\u00e0 di consulente (in particolare, relative al sistema pensionistico) insieme ad altri esponenti della \"scuola di Chicago\".\nLiberismo in Italia.\nStoricamente una prima forma limitata di liberismo e capitalismo si verific\u00f2 negli antichi Stati italiani e nei liberi comuni con l'organizzazione delle prime importanti banche e successivamente, nel XIV secolo, con l'avvento dei primi banchieri o capitalisti; tra essi vi furono membri delle famiglie Frescobaldi, Bardi e Peruzzi e, nel secolo successivo, alcuni appartenenti alle stirpi dei Datini, Pazzi e Medici. Costoro, con i loro cospicui prestiti finanziari a sovrani francesi e inglesi, diedero l'impulso essenziale agli scambi commerciali europei. Facoltosi mercanti italiani furono i contribuenti fondamentali dello sviluppo del commercio nordeuropeo: difatti, nel 1487, Anversa si dot\u00f2 di un edificio costruito per stabilirvi la prima borsa valori del mondo, ed essa fu prevalentemente frequentata da operatori italiani.\nNei secoli successivi, il concretizzarsi del liberismo non ebbe per\u00f2 modo di svilupparsi ulteriormente, sia in Italia che in Europa, questo a causa del succedersi delle numerose guerre e delle politiche economiche protezionistiche adottate dalle pi\u00f9 ricche nazioni europee. Rimase perci\u00f2 fondamentalmente confinato nell'ambito di teoria economica, tanto fortunata che, nel XVIII secolo, economisti e filosofi di vario tipo (come, per esempio, Ludovico Antonio Muratori o Antonio Genovesi) pubblicarono libri che ipotizzavano sistemi liberisti, anche se il termine usato per definirli era rappresentato dall'espressione \"liberi scambi commerciali internazionali\". Questi studi furono presi quale ispirazione dall'economista Vilfredo Pareto, che successivamente analizz\u00f2 i punti deboli del libero scambio e quelli dell'economia pianificata di tipo socialista, elaborando una propria originale teoria. A livello prettamente attuativo, solo una parte di politici seppe capire e promuovere i programmi liberisti. \nTra illustri esponenti del liberismo italiano ricordiamo:\nNell'Italia dell'ultimo dopoguerra il liberismo ha avuto un ostacolo notevole costituito da una politica economica fondata sulle partecipazioni statali che dipendevano da un apposito ministero, istituito nel 1956 e abrogato da un referendum nel 1993. Successivamente tale tipo di aziende e enti statali (spesso di natura monopolistica) hanno subito forti processi di privatizzazione tramite la loro vendita a imprenditori e finanzieri. Tale fenomeno politico \u00e8 stato ascritto come adeguamento ad un modello di cultura economica liberista; in realt\u00e0 molto pi\u00f9 che sul concetto di privatizzare, il liberismo \u00e8 altres\u00ec propugnatore di politiche di liberalizzazione e di apertura del mercato alla concorrenza. Difatti, nell'indice della libert\u00e0 economica, per diversi aspetti considerabile un \"indice di liberismo\", l'Italia risulta tuttora tra gli Stati meno liberi economicamente d'Europa (al 2020, 37\u00b0 su 45) e terzultima tra gli Stati dell'Unione Europea.\nAttualmente i partiti politici che vi si ispirano senza indugio sono i Radicali Italiani e i Liberisti Italiani. Per quanto riguarda gli ambienti accademici e culturali i principali studiosi provengono dall'Istituto Bruno Leoni.\nCritiche.\nPesanti critiche al liberismo sono state mosse dal Premio Nobel per l'economia Amartya Sen, il quale avrebbe dimostrato l'impossibilit\u00e0 del rispetto contemporaneo dell'efficienza paretiana e del liberismo. Una risposta a Sen \u00e8 venuta dal filosofo della politica Anthony de Jasay che ha contestato il teorema dell'impossibilit\u00e0 del liberale paretiano.\nLa critica di Keynes.\nNella prima met\u00e0 del XX secolo John Maynard Keynes ha elaborato una forte critica al liberismo classico incapace, a suo dire, di fronteggiare le crisi economiche del sistema laddove sarebbe necessario un intervento statale di regolazione del mercato in caso di squilibri, piuttosto che la cosiddetta \"mano invisibile\" e la tendenza ad un presunto \"equilibrio economico generale\" mini invece la stabilit\u00e0 del tutto (l'interesse privato distorcerebbe il sistema andando contro l'interesse pubblico). Tale riflessione \u00e8 alla base dell'economia keynesiana promotrice dunque di una forma di economia mista. I teorici ed economisti liberisti rispondono spesso a questa critica keynesiana col fatto che l'intervento statale nell'economia in caso di \"squilibri\" porterebbe a monopoli, accrescimento del potere e dell'influenza del governo, deficit, debiti ed instabilit\u00e0, distorcendo i meccanismi che fissano naturalmente i prezzi nel libero mercato (vedere, ad esempio, la tesi della Scuola austriaca riguardo alla Grande depressione).\nL'obiezione di Gomory e Baumol.\nNel 2000, MIT Press pubblic\u00f2 \"Commercio globale e interessi nazionali in conflitto\" di Ralph Gomory e William Baumol. L'articolo mostra che esiste un termine di correlazione positivo fra la produzione e produttivit\u00e0 di una nazione in un certo settore industriale e quelle delle aziende del settore considerato. La teoria del vantaggio comparato afferma che la ricchezza delle nazioni cresce con lo scambio e la specializzazione della produzione nazionale in alcuni settori e la concentrazione in ogni nazione della produzione mondiale di alcuni settori.\nSe un'azienda si espande o investimenti stranieri aprono nuove realt\u00e0, produzione e produttivit\u00e0 della nazione nel settore crescono; se le industrie emigrano in altre nazioni, la delocalizzazione produttiva ha un impatto negativo sulla produttivit\u00e0 del settore.\nSe un'impresa apre una realt\u00e0 produttiva in un altro Paese, la produttivit\u00e0 nazionale nel relativo settore crescer\u00e0 anche se l'azienda nel Paese di origine presentava una produttivit\u00e0 inferiore a quella del luogo in cui delocalizza. Questo significa che la produttivit\u00e0 dell'azienda si allinea con quelle delle altre presenti sul territorio.\nPerci\u00f2, un'azienda che vuole migliorare la sua produttivit\u00e0, delocalizzer\u00e0 nella nazione in cui c'\u00e8 la maggiore produttivit\u00e0 nel settore di riferimento. Analogamente, le altre concorrenti delocalizzeranno nel solito territorio, creando \"spontaneamente\" una concentrazione della produzione mondiale. La nazione che registra la maggiore produttivit\u00e0 in un settore, avr\u00e0 anche la pi\u00f9 alta quota della produzione mondiale nel settore di riferimento.\nLa presenza di un fattore di costo o di qualit\u00e0 che favorisce l'offshoring, crea un vantaggio che vale per tutte le societ\u00e0 che operano in un dato settore, e produce nuovamente una specializzazione nazionale e una concentrazione della produzione mondiale nel territorio che offre tale vantaggio.\nL'obiezione al libero scambio sollevata \u00e8 che la presenza di un fattore di costo favorevole induce una delocalizzazione non solo delle societ\u00e0 di un settore, ma di tutti i settori, e una concentrazione della produzione mondiale in genere in un solo territorio. In un modello semplificato di due nazioni produttrici e tre merci, la situazione finale \u00e8 quella \"degenere\" di una nazione che produce tutto, e l'altra che non esporta niente. Il fattore non \u00e8 di un solo settore, ma \u00e8 comune a tutti i settori dell'economia: l'esempio \u00e8 il fattore del lavoro a basso costo in Cina, che non genera una specializzazione di Cina e Stati Uniti in settori diversi e un libero scambio fra i due, ma una delocalizzazione dagli USA e una concentrazione in Cina della produzione mondiale un po' in tutti i settori.\nInterventi governativi come sussidi e altri aiuti di Stato arrivano per compensare i profitti persi dalle aziende che scelgono di non delocalizzare; il costo di questi incentivi \u00e8 pi\u00f9 che ripagato dalla produzione e dalla competitivit\u00e0 del settore, che ne sarebbero altrimenti colpite.\nI sussidi divengono controproducenti se ogni Stato replica le stesse misure a difesa della propria economia; come non vede trasferimenti di industrie all'estero, nemmeno vedr\u00e0 pi\u00f9 investimenti stranieri nel proprio territorio.\nIl commercio globale per una stessa situazione di crescita della ricchezza mondiale, ammette molteplici equilibri nella distribuzione dei profitti e allocazione della produzione fra i Paesi coinvolti nel libero scambio. Tali equilibri sono stabili e perdurano anche dopo la fine di un intervento volto a rendere il Paese il \"low-cost global producer\".\nChi ottiene un vantaggio di costo blocca gli altri Paesi e finisce per attrarre la produzione mondiale di settore; un prezzo pi\u00f9 basso aumenta la vendita di beni di quel Paese, accresce le economie di scala e il vantaggio di costo nei settori a monte e a valle di quello coinvolto.\nNon necessariamente la produzione si sposta nel Paese pi\u00f9 produttivo e il vantaggio di costo deriva dalla migliore tecnologia. Ottiene il vantaggio di costo il Paese che per primo inizia ad abbassare la sua curva di costo, stimolando la domanda interna, oppure la produzione e delocalizzazione dall'estero tramite sussidi.\nInefficienza allocativa di reddito e prodotto finito.\nIl liberismo \u00e8 criticato anche per le inefficienze nella distribuzione del reddito e dei prodotti finiti, ossia per la \"cumulazione di beni invenduti\". I marxisti rilevano l'importanza delle crisi da sovrapproduzione e di guerre periodiche per risollevare la domanda e la produzione ai massimi livelli, e prima ancora per trovare uno sbocco sul mercato alla ricchezza prodotta e non venduta.\nErrata previsione della domanda.\nCausa di un incontro inefficiente fra domanda e offerta di mercato, e conseguente accumulo di scorte, pu\u00f2 essere un livello di domanda inferiore all'offerta e una domanda poco elastica rispetto al prezzo, al limite a causa di un mercato saturo di un determinato prodotto, generando una situazione in cui nemmeno abbassando i prezzi al costo di produzione e contraendo al minimo i suoi profitti, il produttore riesce a vendere la sua merce.\nMassimizzazione del profitto.\nUn'altra causa di accumulo a scorta pu\u00f2 essere il fatto che il produttore abbia interesse a creare una carenza artificiale del bene perch\u00e9 la domanda spinga i prezzi al rialzo, o a mantenerli ai livelli alti raggiunti, evitando che un eccesso di offerta abbassi il prezzo. Pu\u00f2 essere conveniente non soddisfare interamente la domanda e accumulare a scorta.\nSe la domanda fosse un dato e sia il mercato l'esercitatore di un ruolo guida, \u00e8 anche vero che il produttore sceglierebbe la combinazione del prodotto prezzo-quantit\u00e0, che massimizzi il suo profitto. L'incontro fra domanda e offerta avviene quando il produttore decide la quantit\u00e0 da immettere nel mercato e il relativo prezzo. Per disegnare la curva di offerta e stabilirne il prezzo ottimale, si intenda che il produttore gi\u00e0 disponga della quantit\u00e0 necessaria a coprire quella massima rappresentata nella curva di offerta, e che i costi totali siano costi affondati al momento dell'incontro domanda-offerta. Essendo i costi totali un dato, massimizzare il profitto significa massimizzare il fatturato, ovvero il prodotto prezzo-quantit\u00e0.\nD'altra parte, anche l'incontro fra domanda e offerta, quando avviene nel mercato puro, secondo la teoria liberista, riguarda un'infinit\u00e0 di piccole imprese che hanno una stessa struttura di costo minimo non migliorabile.\nScorte e utilizzo delle economie legate alla quantit\u00e0.\nIl produttore potrebbe lanciare in produzione solamente la quantit\u00e0 che massimizza il suo fatturato, in modo da perseguire questo obiettivo senza avere delle scorte. La presenza delle scorte non \u00e8 solo legata all'imprevidibilit\u00e0 della domanda, che \u00e8 nota in modo sufficiente solo dopoch\u00e9 si \u00e8 iniziato a produrre.\nIl produttore ha talora interesse a produrre a scorta, anche merci deperibili che andranno distrutte dopo un certo tempo, pur di sfruttare economie di scala, di scopo e di apprendimento negli approvvigionamenti di materie prime ed energia, e nel fattore lavoro. L'abbattimento dei costi fissi e di taluni variabili sono talmente rilevanti da ripagare il costo variabile (e la perdita) dei prodotti messi a scorta.\nInteresse a colludere.\n, vale a dire non hanno interesse farsi concorrenza quanto a mettersi d'accordo su prezzi e quantit\u00e0 (e qualit\u00e0) dei prodotti per dividersi le quote di mercato ed evitare una guerra di prezzo, ottenendo profitti mediamente pi\u00f9 alti. Dall'incontro delle curve della domanda e offerta di mercato viene fissato un punto di equilibrio stabile in termini di prezzo di vendita e di quantit\u00e0 venduta del bene: (a parit\u00e0 di costo), il prezzo e quindi il ricavo e il profitto risultante per i produttori sono in ordine decrescente: monopolio, duopolio, oligopolio, dalla concorrenza monopolistica, mentre la libera concorrenza si colloca al livello pi\u00f9 dei profitti pi\u00f9 bassi. Ci\u00f2 \u00e8 vero nei mercati in cui la domanda \u00e8 scarsamente elastica rispetto ad un aumento dei prezzi, in cui un prezzo di equilibrio pi\u00f9 alto non determina di contro una contrazione della quantit\u00e0.\nNel modello delle 5 forze competitive di Porter, l'asprezza della competizione \u00e8 data dal numero di concorrenti ed \u00e8 collegata ad una contrazione dei profitti. Pertanto, un singolo produttore ha un interesse teorico a fare concorrenza se questa situazione di libera concorrenza \u00e8 temporanea per cui la pressione compet\u00ectitva tende a ridursi in tempi rapidi, vale a dire se il suo vantaggio sui costi e sulla qualit\u00e0 rispetto ai concorrenti \u00e8 tale da portarlo in tempi rapidi a sottrarre quote di mercato agli altri produttori, fino a portarne fuori mercato un certo numero (o tutti) per venire a trovarsi in una situazione di oligopolio (o di monopolio).\nDiversamente, se una impresa non ha maggiori possibilit\u00e0 di \"imporsi\" rispetto ad un'altra nel mercato, i produttori hanno un interesse a colludere su quantit\u00e0 e prezzi, e a praticare intese restr\u00ecttive alzando barriere all'ingresso di nuovi potenziali concorrenti nel mercato. \nSe l'impresa tende a massimizzare il profitto, tender\u00e0 ad un comportamento anticoncorrenziale, volto a ridurre il numero di concorrenti, e al limite ad arrivare al monopolio. Se questo non le \u00e8 possibile, la collusione di prezzo e quantit\u00e0 prodotta, garantisce un profitto maggiore del libero mercato, anche fra un numero elevato di imprese come avviene in regime di concorrenza perfetta.\nProprio l'ipotesi di razionalit\u00e0 e simmetria informativa formulate per la concorrenza perfetta, garantiscono che i produttori, ancorch\u00e9 in numero elevato, non hanno grandi difficolt\u00e0 a conoscere i prezzi dei concorrenti e a colludere, allineandosi con quello pi\u00f9 alto presente sul mercato."}
{"id": "1581179", "revid": "110157", "url": "https://it.wikipedia.org/wiki?curid=1581179", "title": "Contea di Bartholomew", "text": "La contea di Bartholomew (in inglese Bartholomew County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di 71435 abitanti. Il capoluogo di contea \u00e8 Columbus."}
{"id": "1581181", "revid": "110157", "url": "https://it.wikipedia.org/wiki?curid=1581181", "title": "Contea di Benton (Indiana)", "text": "La contea di Benton (in inglese Benton County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di 9421 abitanti. Il capoluogo di contea \u00e8 Fowler."}
{"id": "1581183", "revid": "329581", "url": "https://it.wikipedia.org/wiki?curid=1581183", "title": "Contea di Blackford", "text": "La contea di Blackford (in inglese Blackford County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di 14048 abitanti. Il capoluogo di contea \u00e8 Hartford City."}
{"id": "1581185", "revid": "110157", "url": "https://it.wikipedia.org/wiki?curid=1581185", "title": "Contea di Boone (Indiana)", "text": "La contea di Boone (in inglese Boone County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di abitanti. Il capoluogo di contea \u00e8 Lebanon."}
{"id": "1581187", "revid": "110157", "url": "https://it.wikipedia.org/wiki?curid=1581187", "title": "Contea di Brown (Indiana)", "text": "La contea di Brown (in inglese Brown County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di 14.957 abitanti. Il capoluogo di contea \u00e8 Nashville."}
{"id": "1581188", "revid": "767487", "url": "https://it.wikipedia.org/wiki?curid=1581188", "title": "Amanda Filipacchi", "text": "\u00c8 conosciuta per i suoi romanzi originali, umoristici e controversi. Le sue opere sono state tradotte in tredici lingue e sono state lodate dalla critica statunitense e internazionale.\nBiografia.\nFilipacchi \u00e8 nata a Parigi. Ha studiato sia in Francia che negli Stati Uniti. Ha vissuto a New York dall'et\u00e0 di diciassette anni, al momento vive a New York. Si laurea a Hamilton College dopo solo tre anni di studio, ottenendo un BA in Creative Writing. Si \u00e8 laureata con un MFA in Creative Writing alla Columbia University.\nProfilo letterario.\nFilipacchi ha cominciato a scrivere all'et\u00e0 di tredici anni. \nNel 1990 si iscrive alla Columbia University per conseguire l'MFA in fiction writing. Non appena iniziato il corso, comincia a scrivere il romanzo \"Nudi maschili\" (\"Nude Men\") che diverr\u00e0 la sua tesi di laurea. Sua professoressa \u00e8 Alice Quinn, la famosa editrice di narrativa e poesia per il \"New Yorker\". Colpita dal romanzo della Filipacchi, Quinn le domanda se abbia un agente, e in seguito le offrir\u00e0 di raccomandarla al proprio, Melanie Jackson. Nel 1992, Filipacchi ha 24 anni e non si \u00e8 ancora laureata, Jackson vende \"Nudi maschili\" a Nan Graham della casa editrice Viking. Il romanzo \u00e8 tradotto in tredici lingue; i critici negli Stati Uniti ed oltremare accolgono il romanzo calorosamente ed \u00e8 incluso nell'antologia \"The Best American Humor 1994\" (pubblicato da Simon&amp;Schuster).\nSia il secondo romanzo, \"Vapore\" (\"Vapor\", 1999), che il terzo, \"Il club degli innamorati\" (\"Love Creeps\", 2005), sono ugualmente apprezzati dalla critica e tradotti in diverse lingue.\nOltre che dai critici letterari di riviste illustri, i romanzi della Filipacchi sono anche acclamati da autori famosi, fra i quali Bret Easton Ellis, Tama Janowitz, Edmund White, Dale Peck, Alain de Botton, Kathryn Harrison e il regista francese Louis Malle.\nI critici ritengono la Filipacchi una scrittrice di grande spirito e una dotatissima interprete del femminismo postmoderno. \u00c8 stata elogiata dal \"New York Times\" come una \"deliziosa comica surreale\". Il suo lavoro \u00e8 stato comparato con quello di John Irving, Nabokov, Muriel Spark, John Fante, Angela Carter, Lewis Carroll, Woody Allen and Ann Beattie. Il romanzo \"Il club degli innamorati\" \u00e8 stato scelto dal \"Village Voice\" come uno dei libri pi\u00f9 belli del 2005.\nIn seguito alla pubblicazione in olandese di \"Il club degli innamorati\" nel 2004, Amanda Filipacchi \u00e8 stata invitata, come unica partecipante dall'America del Nord, al 2005 Saint Amour Literary Festival, una tourn\u00e9e che tocca dieci citt\u00e0 belghe (\"Nudi maschili\" \u00e8 stato bestseller in Belgio)."}
{"id": "1581189", "revid": "110157", "url": "https://it.wikipedia.org/wiki?curid=1581189", "title": "Contea di Carroll (Indiana)", "text": "La contea di Carroll (in inglese Carroll County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di 20165 abitanti. Il capoluogo di contea \u00e8 Delphi."}
{"id": "1581190", "revid": "1618903", "url": "https://it.wikipedia.org/wiki?curid=1581190", "title": "Leonid Borisovi\u010d Kogan", "text": "Biografia.\nNato da genitori di professione fotografi, si appassion\u00f2 da giovanissimo al violino nella scuola della sua citt\u00e0 natale. Trasferitosi con la famiglia a Mosca, fu notato per il suo talento dal grande violinista Thibaud e mandato a studiare presso la Scuola Centrale di Musica e quindi, dal 1943, al Conservatorio di Mosca. Il nome di Kogan affior\u00f2 alla ribalta internazionale con la sua vittoria del 1951 al prestigiosissimo Concorso Regina Elisabetta di Bruxelles, oltre dieci anni dopo il suo debutto concertistico ufficiale, avvenuto a Mosca nel 1941 con il Concerto per violino di Brahms, quando Leonid aveva solo 17 anni.\nAffermatosi anche all'estero, effettu\u00f2 numerose tourn\u00e9e in Europa e in America esibendosi sia come solista, sia come componente di un celebre trio accanto al violoncellista Mstislav Rostropovi\u010d ed al pianista \u0116mil' Gilel's.\nDocente al Conservatorio di Mosca, \u00e8 stato con Ojstrach il pi\u00f9 grande violinista sovietico del suo tempo; la tecnica perfetta in lui si accompagnava ad un rigore interpretativo esente da qualsiasi ricerca di effetti.\nIn Russia ricevette numerosi riconoscimenti, tra cui quello di Artista del Popolo dell'Unione Sovietica nel 1964 e il Premio Lenin nel 1965.\nNel 1976 Kogan divenne membro della giuria di quello stesso concorso che lo aveva fatto conoscere al mondo, il Concorso Regina Elisabetta.\nSposato con la violinista e didatta Elizaveta Gilel's, sorella del celebre pianista \u0116mil' Gilel's, ebbe due figli musicisti: Pavel, violinista e direttore d'orchestra (Mosca 1952), e Nina, pianista (Mosca 1954), che \u00e8 spesso stata sua accompagnatrice."}
{"id": "1581191", "revid": "74801", "url": "https://it.wikipedia.org/wiki?curid=1581191", "title": "Contea di Cass (Indiana)", "text": "La contea di Cass (in inglese Cass County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di abitanti. Il capoluogo di contea \u00e8 Logansport."}
{"id": "1581192", "revid": "1391549", "url": "https://it.wikipedia.org/wiki?curid=1581192", "title": "Contea di Clark (Indiana)", "text": "La contea di Clark (in inglese Clark County) \u00e8 una contea dello Stato dell'Indiana, negli Stati Uniti. La popolazione al censimento del 2010 era di 110.232 abitanti. Il capoluogo di contea \u00e8 Jeffersonville.\nDeve il suo nome al generale George Rogers Clark."}
{"id": "1581196", "revid": "110157", "url": "https://it.wikipedia.org/wiki?curid=1581196", "title": "Contea di Clinton (Indiana)", "text": "La contea di Clinton (in inglese Clinton County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di abitanti. Il capoluogo di contea \u00e8 Frankfort."}
{"id": "1581197", "revid": "1543377", "url": "https://it.wikipedia.org/wiki?curid=1581197", "title": "Contea di Crawford (Indiana)", "text": "La contea di Crawford (in inglese Crawford County) \u00e8 una contea dello Stato dell'Indiana, negli Stati Uniti. La popolazione al censimento del 2010 era di 10713 abitanti. Il capoluogo di contea \u00e8 English."}
{"id": "1581199", "revid": "110157", "url": "https://it.wikipedia.org/wiki?curid=1581199", "title": "Contea di Daviess (Indiana)", "text": "La contea di Daviess (in inglese Daviess County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di 29820 abitanti. Il capoluogo di contea \u00e8 Washington."}
{"id": "1581200", "revid": "838137", "url": "https://it.wikipedia.org/wiki?curid=1581200", "title": "Folke Johansson \u00c4ngel", "text": "Era membro della famiglia \u00c4ngel, che nel XIII secolo esercit\u00f2 una notevole influenza in Svezia. Una delle sue opere pi\u00f9 importanti consiste nello spostamento della sede vescovile dalla Vecchia Uppsala all'attuale sede, Uppsala. \u00c8 sepolto nella Cattedrale di Uppsala\nGenealogia episcopale.\nLa genealogia episcopale \u00e8:"}
{"id": "1581202", "revid": "110157", "url": "https://it.wikipedia.org/wiki?curid=1581202", "title": "Contea di Dearborn", "text": "La contea di Dearborn (in inglese Dearborn County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di 46109 abitanti. Il capoluogo di contea \u00e8 Lawrenceburg."}
{"id": "1581203", "revid": "51323", "url": "https://it.wikipedia.org/wiki?curid=1581203", "title": "Folke Johansson", "text": ""}
{"id": "1581204", "revid": "110157", "url": "https://it.wikipedia.org/wiki?curid=1581204", "title": "Contea di Decatur (Indiana)", "text": "La contea di Decatur (in inglese Decatur County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di 24555 abitanti. Il capoluogo di contea \u00e8 Greensburg."}
{"id": "1581206", "revid": "51323", "url": "https://it.wikipedia.org/wiki?curid=1581206", "title": "Fulco Angelus", "text": ""}
{"id": "1581207", "revid": "74801", "url": "https://it.wikipedia.org/wiki?curid=1581207", "title": "Contea di Delaware (Indiana)", "text": "La contea di Delaware, in inglese Delaware County, \u00e8 una contea dello Stato dell'Indiana, negli Stati Uniti. La popolazione al censimento del 2000 era di abitanti. Il capoluogo di contea \u00e8 Muncie."}
{"id": "1581208", "revid": "74801", "url": "https://it.wikipedia.org/wiki?curid=1581208", "title": "Contea di Dubois", "text": "La contea di Dubois (in inglese Dubois County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di abitanti. Il capoluogo di contea \u00e8 Jasper."}
{"id": "1581209", "revid": "110157", "url": "https://it.wikipedia.org/wiki?curid=1581209", "title": "Contea di Elkhart", "text": "La contea di Elkhart (in inglese Elkhart County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di 182791 abitanti. Il capoluogo di contea \u00e8 Goshen."}
{"id": "1581210", "revid": "1543377", "url": "https://it.wikipedia.org/wiki?curid=1581210", "title": "Contea di Floyd (Indiana)", "text": "La contea di Floyd (in inglese Floyd County) \u00e8 una contea dello Stato dell'Indiana, negli Stati Uniti. La popolazione al censimento del 2010 era di 74.578 abitanti. Il capoluogo di contea \u00e8 New Albany.\nDeve il suo nome al generale John Floyd, un pioniere ucciso dagli indiani nel 1783, sebbene qualcuno attribuisca l'origine del nome al nipote di questi, Davis Floyd, molto attivo politicamente in quest'area agli inizi dell'Ottocento."}
{"id": "1581212", "revid": "110157", "url": "https://it.wikipedia.org/wiki?curid=1581212", "title": "Contea di Fountain", "text": "La contea di Fountain (in inglese Fountain County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di abitanti. Il capoluogo di contea \u00e8 Covington."}
{"id": "1581213", "revid": "110157", "url": "https://it.wikipedia.org/wiki?curid=1581213", "title": "Contea di Fulton (Indiana)", "text": "La contea di Fulton (in inglese Fulton County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di 20511 abitanti. Il capoluogo di contea \u00e8 Rochester.\nComuni presenti:"}
{"id": "1581215", "revid": "767487", "url": "https://it.wikipedia.org/wiki?curid=1581215", "title": "Contea di Gibson (Indiana)", "text": "La contea di Gibson (in inglese: Gibson County) \u00e8 una contea dello Stato dell'Indiana, negli Stati Uniti. La popolazione al censimento del 2010 era di 33.503 abitanti. Il capoluogo di contea \u00e8 Princeton."}
{"id": "1581216", "revid": "74801", "url": "https://it.wikipedia.org/wiki?curid=1581216", "title": "Contea di Grant (Indiana)", "text": "La contea di Grant (in inglese Grant County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di abitanti. Il capoluogo di contea \u00e8 Marion."}
{"id": "1581217", "revid": "110157", "url": "https://it.wikipedia.org/wiki?curid=1581217", "title": "Contea di Greene (Indiana)", "text": "La contea di Greene (in inglese Greene County) \u00e8 una contea dello Stato dell'Indiana, negli Stati Uniti. La popolazione al censimento del 2010 era di 33.165 abitanti. Il capoluogo di contea \u00e8 Bloomfield.\nComuni.\nNella contea sono presenti due \"city\" e 5 \"town\". Vi sono inoltre 2 \"census-designated place\" e una quarantina di \"unincorporated community\".\nTownship.\nCome tutte le contee dell'Indiana, la contea di Greene \u00e8 suddivisa in \"Civil townships\". Sono 15 e si ripartiscono il territorio della contea in maniera piuttosto regolare su tre fasce, da nord a sud, di 5 township ognuna:"}
{"id": "1581218", "revid": "74801", "url": "https://it.wikipedia.org/wiki?curid=1581218", "title": "Contea di Hamilton (Indiana)", "text": "La contea di Hamilton (in inglese Hamilton County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di abitanti. Il capoluogo di contea \u00e8 Noblesville."}
{"id": "1581219", "revid": "73843", "url": "https://it.wikipedia.org/wiki?curid=1581219", "title": "Contea di Hancock (Indiana)", "text": "La contea di Hancock (in inglese Hancock County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di 55391 abitanti. Il capoluogo di contea \u00e8 Greenfield.\nGeografia fisica.\nTerritorio.\nSecondo il censimento del 2010, la contea ha una superficie totale di 795,2 km\u00b2, di cui 792,6 km\u00b2 sono terreno e 2,6 km\u00b2 sono acqua.\nContee confinanti.\nLa contea di Hancok confina con le seguenti contee:\nClima.\nNegli ultimi anni, le temperature medie a Greenfield sono passate da un minimo di -8\u00a0\u00b0C a gennaio ad un massimo di 29\u00a0\u00b0C a luglio, sebbene il minimo storico di -34\u00a0\u00b0C \u00e8 stato registrato nel gennaio 1985 e un livello record di 39\u00a0\u00b0C \u00e8 stato registrato nel giugno 1988. La media mensile delle precipitazioni variava da 60\u00a0mm in febbraio a 123\u00a0mm in luglio.\nStoria.\nLa contea di Hancock fu creata ufficialmente il 1\u00ba marzo 1828. Prese il nome da John Hancock, presidente del Congresso continentale, uno dei firmatari della Dichiarazione di Indipendenza."}
{"id": "1581221", "revid": "1543377", "url": "https://it.wikipedia.org/wiki?curid=1581221", "title": "Contea di Harrison (Indiana)", "text": "La contea di Harrison (in inglese Harrison County) \u00e8 una contea dello Stato dell'Indiana, negli Stati Uniti. La popolazione al censimento del 2010 era di 39.364 abitanti. Il capoluogo di contea \u00e8 Corydon.\nComuni presenti"}
{"id": "1581222", "revid": "110157", "url": "https://it.wikipedia.org/wiki?curid=1581222", "title": "Contea di Hendricks", "text": "La contea di Hendricks (in inglese Hendricks County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di abitanti. Il capoluogo di contea \u00e8 Danville."}
{"id": "1581223", "revid": "74801", "url": "https://it.wikipedia.org/wiki?curid=1581223", "title": "Contea di Henry (Indiana)", "text": "La contea di Henry (in inglese Henry County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di abitanti. Il capoluogo di contea \u00e8 New Castle."}
{"id": "1581224", "revid": "74801", "url": "https://it.wikipedia.org/wiki?curid=1581224", "title": "Contea di Howard (Indiana)", "text": "La contea di Howard (in inglese Howard County) \u00e8 una contea dello Stato dell'Indiana, negli Stati Uniti. La popolazione al censimento del 2010 era di abitanti. Il capoluogo di contea \u00e8 Kokomo."}
{"id": "1581225", "revid": "110157", "url": "https://it.wikipedia.org/wiki?curid=1581225", "title": "Contea di Huntington", "text": "La contea di Huntington (in inglese Huntington County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di 38075 abitanti. Il capoluogo di contea \u00e8 Huntington."}
{"id": "1581227", "revid": "110157", "url": "https://it.wikipedia.org/wiki?curid=1581227", "title": "Contea di Jackson (Indiana)", "text": "La contea di Jackson (in inglese Jackson County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di 41335 abitanti. Il capoluogo di contea \u00e8 Brownstown."}
{"id": "1581228", "revid": "74801", "url": "https://it.wikipedia.org/wiki?curid=1581228", "title": "Contea di Jasper (Indiana)", "text": "La contea di Jasper (in inglese Jasper County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di abitanti. Il capoluogo di contea \u00e8 Rensselaer."}
{"id": "1581229", "revid": "110157", "url": "https://it.wikipedia.org/wiki?curid=1581229", "title": "Contea di Jay", "text": "La contea di Jay (in inglese: Jay County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di 21806 abitanti. Il capoluogo di contea \u00e8 Portland."}
{"id": "1581233", "revid": "110157", "url": "https://it.wikipedia.org/wiki?curid=1581233", "title": "Contea di Jefferson (Indiana)", "text": "La contea di Jefferson (in inglese Jefferson County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di 31705 abitanti. Il capoluogo di contea \u00e8 Madison."}
{"id": "1581234", "revid": "110157", "url": "https://it.wikipedia.org/wiki?curid=1581234", "title": "Contea di Jennings", "text": "La contea di Jennings (in inglese Jennings County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di 27554 abitanti. Il capoluogo di contea \u00e8 Vernon."}
{"id": "1581235", "revid": "916580", "url": "https://it.wikipedia.org/wiki?curid=1581235", "title": "Contea di Johnson (Indiana)", "text": "La contea di Johnson (in inglese Johnson County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di 115209 abitanti. Il capoluogo di contea \u00e8 Franklin."}
{"id": "1581236", "revid": "767487", "url": "https://it.wikipedia.org/wiki?curid=1581236", "title": "Biba Band Live", "text": "Biba Band Live \u00e8 un album della Biba Band uscito nel 2006."}
{"id": "1581237", "revid": "74801", "url": "https://it.wikipedia.org/wiki?curid=1581237", "title": "Contea di Knox (Indiana)", "text": "La contea di Knox (in inglese Knox County) \u00e8 una contea dello Stato dell'Indiana, negli Stati Uniti. La popolazione al censimento del 2010 era di abitanti. Il capoluogo di contea \u00e8 Vincennes."}
{"id": "1581238", "revid": "74801", "url": "https://it.wikipedia.org/wiki?curid=1581238", "title": "Contea di Kosciusko", "text": "La contea di Kosciusko (in inglese Kosciusko County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di abitanti. Il capoluogo di contea \u00e8 Warsaw."}
{"id": "1581240", "revid": "1793900", "url": "https://it.wikipedia.org/wiki?curid=1581240", "title": "Contea di LaGrange", "text": "La contea di LaGrange (in inglese LaGrange County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di 34909 abitanti. Il capoluogo di contea \u00e8 LaGrange. Nel territorio della contea scorre il fiume Fawn."}
{"id": "1581242", "revid": "767487", "url": "https://it.wikipedia.org/wiki?curid=1581242", "title": "Georg Kulenkampff", "text": "Biografia.\nStudi\u00f2 nella citt\u00e0 natale con Ernst Wendel e a Berlino con Willy Hess. Dal 1916 al 1919 fu direttore e violino solista dell\"'Orchestra Sinfonica di Brema\".\nNel 1919 si trasfer\u00ec a Berlino, dove svolse attivit\u00e0 di insegnante alla \"Hochschule\" dal 1923 al 1926 e quindi dal 1931 al 1943. A Berlino il 26 novembre 1937 prende parte alla prima esecuzione mondiale del Concerto per violino e orchestra in re minore WoO 23 opera postuma (1853) di Robert Schumann, con Karl B\u00f6hm alla guida dei Berliner Philharmoniker. Nel 1943 si stabil\u00ec in Svizzera ed insegn\u00f2 al Conservatorio di Lucerna.\nSvolse attivit\u00e0 di solista, soprattutto in Germania e Svizzera, anche in trio con Edwin Fischer e Enrico Mainardi, ammirato per la grande compostezza dello stile.\nLa sua fama \u00e8 comunque legata all'attivit\u00e0 concertistica. I suoi scritti apparvero postumi nel 1952 con il titolo \"Geigerische Betrachtungen\"."}
{"id": "1581245", "revid": "767487", "url": "https://it.wikipedia.org/wiki?curid=1581245", "title": "Contea di LaPorte", "text": "La contea di LaPorte (in inglese LaPorte County) \u00e8 una contea dello Stato dell'Indiana, negli Stati Uniti. La popolazione al censimento del 2013 era di 111.281 abitanti. Il capoluogo di contea \u00e8 La Porte."}
{"id": "1581247", "revid": "793215", "url": "https://it.wikipedia.org/wiki?curid=1581247", "title": "M0n0wall", "text": "M0n0wall (con \"zeri\" al posto delle \"vocali o\") \u00e8 un sistema operativo che costruisce un firewall software basato su FreeBSD, ed ha lo scopo di fornire un potente, sicuro e completamente configurabile firewall utilizzando l'hardware di un comune PC o di altri dispositivi adatti all'embedded di questo sistema (ad esempio router, modem, singleboard computer (SBC), computer On-A-Chip, etc..). Il suo core \u00e8 basato sui potenti sistemi di \"filtraggio\" e \"shaping\" propri di FreeBSD.\nFunzionamento.\nIl sistema \u00e8 ricavato da una configurazione minimale di FreeBSD con l'aggiunta di un web server, PHP e pochissime altre utilities.\nSotto forma di LiveCD, m0n0wall pu\u00f2 essere lanciato da unit\u00e0 removibili su un computer diskless. \u00c8 anche adatto a PC headless minimali. Viene configurato e gestito tramite interfaccia web attraverso degli script PHP. Le sue principali caratteristiche sono il Packet Filtering, Nat, PPPoE, PPTP, DHCP, Tunnels, SNMP, RADIUS, Traffic shaping, DNS forwarding e 802.1Q . Il sistema \u00e8 capace di filtrare tra l'interfaccia Lan e Wan qualcosa come 17 Mb/s di traffico TCP su un vecchio Net4501 mentre eccede i 100 Mb/s su moderni PC standard.\nDistribuzioni.\nViene distribuito come immagine disco ISO, tarball e LiveCD in 6 varianti adatte a vari tipi di piattaforme hardware, incluso Cisco.\nI progetti FreeNAS e PFsense sono derivati da m0n0wall ed utilizzano la stessa interfaccia web con scripts PHP.\nCaratteristiche.\nDegno di nota dal punto di vista costruttivo, m0n0wall \u00e8 il primo e l'unico sistema ad usare esclusivamente PHP per il bootup e la GUI. L'intera configurazione di sistema risiede in un singolo file XML. Il sistema completo occupa complessivamente meno di 6 MB e si avvia in meno di 40 secondi.\nHardware.\nM0n0wall viene installato su hardware embedded progettati e prodotti da alcune aziende."}
{"id": "1581248", "revid": "110157", "url": "https://it.wikipedia.org/wiki?curid=1581248", "title": "Contea di Lawrence (Indiana)", "text": "La contea di Lawrence (in inglese Lawrence County) \u00e8 una contea dello Stato dell'Indiana, negli Stati Uniti. La popolazione al censimento del 2010 era di 46134 abitanti. Il capoluogo di contea \u00e8 Bedford."}
{"id": "1581249", "revid": "110157", "url": "https://it.wikipedia.org/wiki?curid=1581249", "title": "Contea di Madison (Indiana)", "text": "La contea di Madison (in inglese Madison County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di 133358 abitanti. Il capoluogo di contea \u00e8 Anderson.\nComuni presenti"}
{"id": "1581250", "revid": "31092", "url": "https://it.wikipedia.org/wiki?curid=1581250", "title": "Monowall", "text": ""}
{"id": "1581251", "revid": "114504337", "url": "https://it.wikipedia.org/wiki?curid=1581251", "title": "Contea di Marion (Indiana)", "text": "La contea di Marion (in inglese: Marion County) \u00e8 una contea dello Stato dell'Indiana, negli Stati Uniti. La popolazione al censimento del 2010 era di abitanti. Il capoluogo di contea \u00e8 Indianapolis."}
{"id": "1581252", "revid": "1391549", "url": "https://it.wikipedia.org/wiki?curid=1581252", "title": "Contea di Marshall (Indiana)", "text": "La contea di Marshall (in inglese Marshall County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di 45 128 abitanti. Il capoluogo di contea \u00e8 Plymouth."}
{"id": "1581254", "revid": "436907", "url": "https://it.wikipedia.org/wiki?curid=1581254", "title": "No Sense", "text": "No Sense \u00e8 il secondo album in studio del gruppo musicale italiano Microphones Killarz, pubblicato nel 2007 dalla The Saifam Group e dalla Self."}
{"id": "1581255", "revid": "110157", "url": "https://it.wikipedia.org/wiki?curid=1581255", "title": "Contea di Martin (Indiana)", "text": "La contea di Martin (in inglese Martin County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di 10369 abitanti. Il capoluogo di contea \u00e8 Shoals."}
{"id": "1581256", "revid": "74801", "url": "https://it.wikipedia.org/wiki?curid=1581256", "title": "Contea di Miami (Indiana)", "text": "La contea di Miami (in inglese Miami County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di abitanti. Il capoluogo di contea \u00e8 Peru."}
{"id": "1581257", "revid": "110157", "url": "https://it.wikipedia.org/wiki?curid=1581257", "title": "Contea di Monroe (Indiana)", "text": "La contea di Monroe (in inglese Monroe County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di abitanti. Il capoluogo di contea \u00e8 Bloomington."}
{"id": "1581258", "revid": "110157", "url": "https://it.wikipedia.org/wiki?curid=1581258", "title": "Contea di Montgomery (Indiana)", "text": "La contea di Montgomery (in inglese Montgomery County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di abitanti. Il capoluogo di contea \u00e8 Crawfordsville."}
{"id": "1581259", "revid": "74801", "url": "https://it.wikipedia.org/wiki?curid=1581259", "title": "Contea di Morgan (Indiana)", "text": "La contea di Morgan (in inglese Morgan County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di abitanti. Il capoluogo di contea \u00e8 Martinsville."}
{"id": "1581260", "revid": "767487", "url": "https://it.wikipedia.org/wiki?curid=1581260", "title": "Contea di Newton (Indiana)", "text": "La contea di Newton (in inglese Newton County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di 14566 abitanti. Il capoluogo di contea \u00e8 Kentland."}
{"id": "1581261", "revid": "110157", "url": "https://it.wikipedia.org/wiki?curid=1581261", "title": "Contea di Noble (Indiana)", "text": "La contea di Noble (in inglese Noble County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di 46275 abitanti. Il capoluogo di contea \u00e8 Albion."}
{"id": "1581262", "revid": "110157", "url": "https://it.wikipedia.org/wiki?curid=1581262", "title": "Contea di Ohio (Indiana)", "text": "La contea di Ohio (in inglese Ohio County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di 5623 abitanti. Il capoluogo di contea \u00e8 Rising Sun."}
{"id": "1581263", "revid": "110157", "url": "https://it.wikipedia.org/wiki?curid=1581263", "title": "Contea di Orange (Indiana)", "text": "La contea di Orange (in inglese Orange County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di 19.306 abitanti. Il capoluogo di contea \u00e8 Paoli."}
{"id": "1581265", "revid": "110157", "url": "https://it.wikipedia.org/wiki?curid=1581265", "title": "Contea di Owen (Indiana)", "text": "La contea di Owen (in inglese Owen County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di 21786 abitanti. Il capoluogo di contea \u00e8 Spencer."}
{"id": "1581266", "revid": "74801", "url": "https://it.wikipedia.org/wiki?curid=1581266", "title": "Contea di Parke", "text": "La contea di Parke (in inglese Parke County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di abitanti. Il capoluogo di contea \u00e8 Rockville."}
{"id": "1581267", "revid": "1543377", "url": "https://it.wikipedia.org/wiki?curid=1581267", "title": "Contea di Perry (Indiana)", "text": "La contea di Perry (in inglese Perry County) \u00e8 una contea dello Stato dell'Indiana, negli Stati Uniti. La popolazione al censimento del 2010 era di 19.338 abitanti. Il capoluogo di contea \u00e8 Tell City."}
{"id": "1581268", "revid": "110157", "url": "https://it.wikipedia.org/wiki?curid=1581268", "title": "Contea di Pike (Indiana)", "text": "La contea di Pike (in inglese Pike County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di 12837 abitanti. Il capoluogo di contea \u00e8 Petersburg."}
{"id": "1581270", "revid": "121163200", "url": "https://it.wikipedia.org/wiki?curid=1581270", "title": "Olof lo Sfacciato", "text": "Ebbe due figli, Gyrd e Gnupa, che regnarono insieme secondo la tradizione svedese. Gnupa ebbe un figlio, Sigtrygg Gnupasson, menzionato nelle due Pietre runiche di Sigtrygg (DR2 e DR4) erette da sua madre dopo la morte del figlio.\nAdamo da Brema, riporta che spodest\u00f2 re Halga, sebbene l'omonimo re danese figlio di Halfd\u00e1n, menzionato in diverse saghe, dovrebbe essere vissuto circa due secoli prima."}
{"id": "1581271", "revid": "767487", "url": "https://it.wikipedia.org/wiki?curid=1581271", "title": "Contea di Porter", "text": "La contea di Porter (in inglese Porter County) \u00e8 una contea dello stato dell'Indiana, negli Stati Uniti. La popolazione al censimento del 2000 era di abitanti. Il capoluogo di contea \u00e8 Valparaiso."}
{"id": "1581272", "revid": "1543377", "url": "https://it.wikipedia.org/wiki?curid=1581272", "title": "Contea di Posey", "text": "La contea di Posey (in inglese Posey County) \u00e8 una contea dello Stato dell'Indiana, negli Stati Uniti. La popolazione al censimento del 2010 era di 25.910 abitanti. Il capoluogo di contea \u00e8 Mount Vernon.\n\u00c8 la contea pi\u00f9 sud-occidentale dell'Indiana e confina con il Kentucky a sud e con l'Illinois ad ovest."}
{"id": "1581273", "revid": "110157", "url": "https://it.wikipedia.org/wiki?curid=1581273", "title": "Contea di Pulaski (Indiana)", "text": "La contea di Pulaski (in inglese Pulaski County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di 13755 abitanti. Il capoluogo di contea \u00e8 Winamac.\nComuni presenti:"}
{"id": "1581274", "revid": "74801", "url": "https://it.wikipedia.org/wiki?curid=1581274", "title": "Contea di Putnam (Indiana)", "text": "La contea di Putnam (in inglese Putnam County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di abitanti. Il capoluogo di contea \u00e8 Greencastle."}
{"id": "1581275", "revid": "74801", "url": "https://it.wikipedia.org/wiki?curid=1581275", "title": "Contea di Randolph (Indiana)", "text": "La contea di Randolph, in inglese Randolph County, \u00e8 una contea dello Stato dell'Indiana, negli Stati Uniti. La popolazione al censimento del 2000 era di abitanti. Il capoluogo di contea \u00e8 Winchester."}
{"id": "1581277", "revid": "110157", "url": "https://it.wikipedia.org/wiki?curid=1581277", "title": "Contea di Ripley (Indiana)", "text": "La contea di Ripley (in inglese Ripley County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di 26523 abitanti. Il capoluogo di contea \u00e8 Versailles."}
{"id": "1581279", "revid": "74801", "url": "https://it.wikipedia.org/wiki?curid=1581279", "title": "Contea di Rush (Indiana)", "text": "La contea di Rush (in inglese Rush County) \u00e8 una contea dello Stato dell'Indiana, negli Stati Uniti. La popolazione al censimento del 2010 era di abitanti. Il capoluogo di contea \u00e8 Rushville.\n\u00c8 attraversato dal Big Blue River e dal Flat Rock Creek.\nStoria.\nLa contea di Rush \u00e8 stata costituita il 1 aprile 1822. \u00c8 stata nominata in onore del Dr. Benjamin Rush, uno dei padri fondatori degli Stati Uniti che hanno firmato la Dichiarazione di indipendenza il 2 Luglio 1776.\nGeografia.\nLa contea si trova nella parte centrale dell'Indiana. L'U.S. Census Bureau certifica che l'estensione della contea \u00e8 di , di cui composti da terra e i rimanenti composti di acqua."}
{"id": "1581280", "revid": "110157", "url": "https://it.wikipedia.org/wiki?curid=1581280", "title": "Contea di St. Joseph (Indiana)", "text": "La contea di St. Joseph (in inglese St. Joseph County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di abitanti. Il capoluogo di contea \u00e8 South Bend.\nComuni presenti:"}
{"id": "1581281", "revid": "110157", "url": "https://it.wikipedia.org/wiki?curid=1581281", "title": "Contea di Scott (Indiana)", "text": "La contea di Scott (in inglese Scott County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di 22960 abitanti. Il capoluogo di contea \u00e8 Scottsburg."}
{"id": "1581282", "revid": "110157", "url": "https://it.wikipedia.org/wiki?curid=1581282", "title": "Contea di Shelby (Indiana)", "text": "La contea di Shelby (in inglese Shelby County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di 43445 abitanti. Il capoluogo di contea \u00e8 Shelbyville."}
{"id": "1581288", "revid": "74801", "url": "https://it.wikipedia.org/wiki?curid=1581288", "title": "Contea di Spencer (Indiana)", "text": "La contea di Spencer (in inglese Spencer County) \u00e8 una contea dello Stato dell'Indiana, negli Stati Uniti. La popolazione al censimento del 2010 era di abitanti. Il capoluogo di contea \u00e8 Rockport."}
{"id": "1581292", "revid": "1391549", "url": "https://it.wikipedia.org/wiki?curid=1581292", "title": "Contea di Starke", "text": "La contea di Starke (in inglese Starke County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di 23556 abitanti. Il capoluogo di contea \u00e8 Knox."}
{"id": "1581294", "revid": "1793900", "url": "https://it.wikipedia.org/wiki?curid=1581294", "title": "Contea di Steuben (Indiana)", "text": "La contea di Steuben (in inglese Steuben County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di 33214 abitanti. Il capoluogo di contea \u00e8 Angola. Nel territorio della contea si trovano le sorgenti del fiume Fawn."}
{"id": "1581295", "revid": "1543377", "url": "https://it.wikipedia.org/wiki?curid=1581295", "title": "Contea di Sullivan (Indiana)", "text": "La contea di Sullivan (in inglese Sullivan County) \u00e8 una contea dello Stato dell'Indiana, negli Stati Uniti. La popolazione al censimento del 2010 era di 21.475 abitanti. Il capoluogo di contea \u00e8 Sullivan."}
{"id": "1581296", "revid": "110157", "url": "https://it.wikipedia.org/wiki?curid=1581296", "title": "Contea di Switzerland", "text": "La contea di Switzerland (in inglese Switzerland County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di 9065 abitanti. Il capoluogo di contea \u00e8 Vevay."}
{"id": "1581297", "revid": "110157", "url": "https://it.wikipedia.org/wiki?curid=1581297", "title": "Contea di Tippecanoe", "text": "La contea di Tippecanoe (in inglese Tippecanoe County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di abitanti. Il capoluogo di contea \u00e8 Lafayette. Fu teatro di uno scontro non conclusivo tra esercito statunitense e popolazione indiana locale nel 1811 (Battaglia di Tippecanoe)."}
{"id": "1581298", "revid": "110157", "url": "https://it.wikipedia.org/wiki?curid=1581298", "title": "Contea di Tipton (Indiana)", "text": "La contea di Tipton (in inglese Tipton County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di 16577 abitanti. Il capoluogo di contea \u00e8 Tipton."}
{"id": "1581299", "revid": "135224", "url": "https://it.wikipedia.org/wiki?curid=1581299", "title": "Push to talk", "text": ""}
{"id": "1581300", "revid": "287204", "url": "https://it.wikipedia.org/wiki?curid=1581300", "title": "Gustavo Adolfo di Svezia (1906-1947)", "text": "Famiglia d'origine.\nGustavo Adolfo, detto in famiglia Edmund, era il figlio maggiore di re Gustavo VI Adolfo di Svezia (1882-1973) e della sua prima moglie Margherita di Sassonia-Coburgo-Gotha (1882-1920), al tempo della sua nascita principi ereditari della corona di Svezia.\nCrebbe nel Palazzo reale di Stoccolma, con i quattro fratelli minori: Sigvard, Ingrid, Bertil e Carlo Giovanni. Siccome la madre era una principessa britannica, l'inglese fu la lingua madre di Gustavo Adolfo e dei suoi fratelli.\nNel 1920 la principessa Margherita mor\u00ec. Pare che la perdita della madre sia stata la causa del lungo periodo di malattia che colp\u00ec Gustavo Adolfo, che lo costrinse ad abbandonare gli studi per un anno.\nNel 1923 il padre si rispos\u00f2 con la principessa Luisa Mountbatten (1889-1965) e la famiglia si trasfer\u00ec al Palazzo di Ulriksdal, mentre per i periodi estivi si recavano nel Palazzo di Sofiero.\nBiografia.\nGustavo Adolfo studi\u00f2 nel collegio di V\u00e4rmland tra il 1918 e il 1924. In seguito ricevette un'educazione di tipo militare, raggiungendo il grado di sottotenente nel reggimento di Livgarde. Alla \"Scuola Superiore della Guerra\" ottenne il grado di capitano di cavalleria. Il suo servizio all'interno dell'esercito occup\u00f2 gran parte della sua vita.\nPresso l'universit\u00e0 di Uppsala studi\u00f2 economia politica, diritto e storia, oltre alle lingue francese e tedesco. Continu\u00f2 poi presso la \"Scuola Superiore di Economia\" approfondendo le sue conoscenze dell'economia e delle scienze sociali.\nNell'aprile del 1924, al raggiungimento della maggiore et\u00e0 Gustavo Adolfo assunse per la prima volta il governo in occasione di un viaggio all'estero compiuto dal re Gustavo V.\nFu Presidente del \"Comitato Olimpico Svedese\", della \"Reale Federazione Sportiva Svedese\", dell\"Associazione Svedese di Caccia\" e del \"Club Aereo Svedese\". Fu anche membro onorario dell\"Accademia delle Scienze\" e dell\"'Accademia delle Scienze Militari\".\nIl principe si distinse nell'equitazione, partecipando a numerosi concorsi e facendo parte della squadra svedese in occasione delle Olimpiadi del 1936.\nFu appassionato di musica, in particolare quella classica, e amava molto vivere all'aria aperta, dedicandosi al giardinaggio e all'orticultura.\nIl principe e i suoi fratelli compivano regolarmente viaggi in Inghilterra e fu durante una visita a Londra nel 1931 che egli conobbe la sua futura sposa, la principessa Sibilla di Sassonia-Coburgo-Gotha (1908-1972), figlia di Carlo Edoardo, duca di Sassonia-Coburgo-Gotha e della principessa Vittoria Adelaide di Schleswig-Holstein-Sonderburg-Gl\u00fccksburg, pronipote della regina Vittoria del Regno Unito e sua seconda cugina.\nIl matrimonio si celebr\u00f2 il 19 ottobre 1932 a Coburgo, con una fastosa cerimonia civile alla presenza di numerosi membri delle famiglie nobili europee, a cui seguirono il giorno successivo le nozze religiose, celebrate nella chiesa di San Maurizio (Coburgo).\nLa coppia ebbe cinque figli:\nIl principe Gustavo Adolfo rimase ucciso in un incidente aereo nel pomeriggio del 26 gennaio 1947 all'aeroporto di Kastrup, in Danimarca. Stava tornando a Stoccolma da una battuta di caccia e da una visita alla regina Giuliana dei Paesi Bassi. Il volo in ritardo della KLM da Amsterdam atterr\u00f2 a Copenaghen per una fermata di routine prima di ripartire per la Svezia. Poco dopo essere nuovamente decollato, l'aereo, un Douglas DC-3, cadde da un'altitudine di 50 metri e precipit\u00f2 esplodendo. Rimasero uccise tutte le ventidue persone a bordo, sedici passeggeri e sei membri dell'equipaggio. A bordo vi era anche la cantante e attrice statunitense Grace Moore.\nI funerali di Gustavo Adolfo si tennero nella Cattedrale di Stoccolma il 4 febbraio. Il principe \u00e8 sepolto nel Cimitero Reale della citt\u00e0 di Stoccolma. Mor\u00ec tre anni prima di suo nonno re Gustavo V e quindi non divenne mai Principe ereditario."}
{"id": "1581301", "revid": "74801", "url": "https://it.wikipedia.org/wiki?curid=1581301", "title": "Contea di Union (Indiana)", "text": "La contea di Union (in inglese Union County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di abitanti. Il capoluogo di contea \u00e8 Liberty."}
{"id": "1581302", "revid": "74801", "url": "https://it.wikipedia.org/wiki?curid=1581302", "title": "Contea di Vanderburgh", "text": "La contea di Vanderburgh (in inglese Vanderburgh County) \u00e8 una contea dello Stato dell'Indiana, negli Stati Uniti. La popolazione al censimento del 2010 era di abitanti. Il capoluogo di contea \u00e8 Evansville."}
{"id": "1581303", "revid": "1543377", "url": "https://it.wikipedia.org/wiki?curid=1581303", "title": "Contea di Vermillion (Indiana)", "text": "La contea di Vermillion (in inglese Vermillion County) \u00e8 una contea dello Stato dell'Indiana, negli Stati Uniti. La popolazione al censimento del 2010 era di 16.212 abitanti. Il capoluogo di contea \u00e8 Newport."}
{"id": "1581306", "revid": "466539", "url": "https://it.wikipedia.org/wiki?curid=1581306", "title": "Contea di Vigo", "text": "La contea di Vigo (in inglese Vigo County) \u00e8 una contea dello Stato dell'Indiana, negli Stati Uniti. La popolazione al censimento del 2010 era di abitanti. Il capoluogo di contea \u00e8 Terre Haute.\nPrende il nome dal mercante italiano Giuseppe Maria Francesco Vigo, che aiut\u00f2 le forze rivoluzionarie nella Guerra d'indipendenza americana come informatore e finanziatore."}
{"id": "1581307", "revid": "110157", "url": "https://it.wikipedia.org/wiki?curid=1581307", "title": "Contea di Wabash (Indiana)", "text": "La contea di Wabash (in inglese Wabash County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di 34.960 abitanti. Il capoluogo di contea \u00e8 Wabash. Tanto la contea quanto la citt\u00e0 capoluogo prendono nome dal fiume Wabash, che le attraversa entrambe nel suo percorso da est verso ovest.\nGeografia fisica.\nContea interna dell'Indiana, situata nella parte centro settentrionale dello Stato, confina a nord con la Contea di Kosciusko e a nordest con la Contea di Whitley, a est con la Contea di Huntington, a sud con la Contea di Grant, a ovest con la Contea di Miami e a nordovest con la Contea di Fulton. In base ai dati dello United States Census Bureau, ha una superficie totale di 1.091\u00a0km\u00b2, una ventina dei quali sono occupati dalle acque interne.\nOltre che dal fiume Wabash, che l'attraversa insieme al canale navigabile Wabash and Erie, \u00e8 bagnata anche dai fiumi Mississinewa, Eel, Bluegrass e Salamonie. "}
{"id": "1581309", "revid": "110157", "url": "https://it.wikipedia.org/wiki?curid=1581309", "title": "Contea di Warren (Indiana)", "text": "La contea di Warren (in inglese Warren County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di 8419 abitanti. Il capoluogo di contea \u00e8 Williamsport."}
{"id": "1581310", "revid": "1504506", "url": "https://it.wikipedia.org/wiki?curid=1581310", "title": "Gyrd e Gnupa", "text": "Gyrd e Gnupa furono re danesi, ma di origine svedese, nella prima met\u00e0 del X secolo. Erano figli del re svedese Olof lo Sfacciato che aveva conquistato il centro commerciale di Hedeby e gran parte delle isole danesi. Secondo la tradizione Gyrd e Gnupa governarono insieme, anche se sembra che Gnupa avesse pi\u00f9 potere del fratello. \nNotizie su Gyrd e Gnupa derivano dai resoconti di Adamo di Brema e dalle Pietre runiche di Sigtrygg:\nIl nome \"Chnuba\" appare anche nelle \"Res gestae Saxonicae\" di Vitichindo di Corvey quale re danese sconfitto e forzato a ricevere il battesimo nell'934, mentre la \"saga di Olav Tryggvasson\", presente nell'Heimskringla, riporta la sconfitta Gnupa ad opera di Gorm il Vecchio nell'anno 910."}
{"id": "1581311", "revid": "1543377", "url": "https://it.wikipedia.org/wiki?curid=1581311", "title": "Contea di Warrick", "text": "La contea di Warrick (in inglese Warrick County) \u00e8 una contea dello Stato dell'Indiana, negli Stati Uniti. La popolazione al censimento del 2010 era di 59.689 abitanti. Il capoluogo di contea \u00e8 Boonville."}
{"id": "1581312", "revid": "599013", "url": "https://it.wikipedia.org/wiki?curid=1581312", "title": "Cremino", "text": ""}
{"id": "1581313", "revid": "1543377", "url": "https://it.wikipedia.org/wiki?curid=1581313", "title": "Contea di Washington (Indiana)", "text": "La contea di Washington (in inglese Washington County) \u00e8 una contea dello Stato dell'Indiana, negli Stati Uniti. La popolazione al censimento del 2010 era di 28262 abitanti. Il capoluogo di contea \u00e8 Salem."}
{"id": "1581314", "revid": "74801", "url": "https://it.wikipedia.org/wiki?curid=1581314", "title": "Contea di Wayne (Indiana)", "text": "La contea di Wayne (in inglese Wayne County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di abitanti. Il capoluogo di contea \u00e8 Richmond."}
{"id": "1581315", "revid": "74801", "url": "https://it.wikipedia.org/wiki?curid=1581315", "title": "Contea di Wells (Indiana)", "text": "La contea di Wells (in inglese Wells County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di abitanti. Il capoluogo di contea \u00e8 Bluffton."}
{"id": "1581317", "revid": "110157", "url": "https://it.wikipedia.org/wiki?curid=1581317", "title": "Contea di White (Indiana)", "text": "La contea di White (in inglese White County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di 25.267 abitanti. Il capoluogo di contea \u00e8 Monticello."}
{"id": "1581320", "revid": "110157", "url": "https://it.wikipedia.org/wiki?curid=1581320", "title": "Contea di Whitley (Indiana)", "text": "La contea di Whitley (in inglese Whitley County) \u00e8 una contea dello Stato dell'Indiana, negli Stati Uniti. La popolazione al censimento del 2000 era di 30707 abitanti. Il capoluogo di contea \u00e8 Columbia City."}
{"id": "1581321", "revid": "247222", "url": "https://it.wikipedia.org/wiki?curid=1581321", "title": "Cyborg (album)", "text": "Cyborg \u00e8 il secondo album in studio del compositore tedesco Klaus Schulze, pubblicato nel 1973.\nIl disco.\nCaratterizzato da sonorit\u00e0 pi\u00f9 astratte rispetto a quelle di \"Irrlicht\" questa pubblicazione contiene quattro movimenti: \"Synph\u00e4ra\", una lunga suite per certi versi stilisticamente simile alla musica dell'esordio, giocata sulle sfumature cromatiche dell'organo Farfisa; \"Conph\u00e4ra\", enigmatica ed oscura, ha una base ritmica operata dal sequencer che si fonde con le sonorit\u00e0 del Mellotron; \"Chromengel\", distinta dai suoi \"solchi elettronici\" accompagnati da un sintetizzatore sovrapposti ai suoni di un'orchestra (composta da 12 violoncelli, 3 contrabbassi, 30 violini e 4 flauti); e \"Neuronengesang\", forse il pi\u00f9 inquietante e arcano della scaletta, riprende a tratti il suono dell'organo, che diventa un tutt'uno con quello dei sintetizzatori.\nNel 1977 il disco \u00e8 stato ristampato con l'aggiunta di \"But Beautiful\", traccia bonus registrata durante un concerto a Bruxelles. Le edizioni dell'album contenenti la traccia bonus durano 148 minuti e 12 secondi.\nTracce.\nTutte le tracce sono state composte da Klaus Schulze."}
{"id": "1581322", "revid": "114325", "url": "https://it.wikipedia.org/wiki?curid=1581322", "title": "Gyrd", "text": ""}
{"id": "1581323", "revid": "114325", "url": "https://it.wikipedia.org/wiki?curid=1581323", "title": "Gnupa", "text": ""}
{"id": "1581324", "revid": "1543377", "url": "https://it.wikipedia.org/wiki?curid=1581324", "title": "Spiaggia", "text": "Una spiaggia, in senso geomorfologico, \u00e8 un'area costiera sabbiosa prospiciente un bacino marino o lacustre, caratterizzata da una inclinazione verso il bacino stesso e compresa tra il limite inferiore e il limite superiore di azione delle onde. In senso sedimentologico, una spiaggia \u00e8 un corpo sedimentario (sabbioso, ciottoloso, pi\u00f9 raramente siltoso-argilloso) accumulato o rielaborato dalle onde. \nLe spiagge possono impostarsi direttamente al limite della terraferma o su un cordone litorale (spiaggia-barriera). In quest'ultimo caso, la spiaggia delimita verso mare un ambiente protetto (una laguna o una piana di marea). La formazione di una spiaggia \u00e8 dovuta alla combinazione di fenomeni di erosione e sedimentazione, determinati dalle onde, dalle maree e dalle correnti marine o lacustri costiere; il sedimento inconsolidato redistribuito da tutti questi agenti deriva nella maggior parte dei casi da apporti provenienti da delta fluviali o da litorali vicini. In alcuni casi, le spiagge sono composte da materiali presenti \"in loco\" e rielaborati da onde e correnti.\nIn aree a deposizione carbonatica, con una elevata produttivit\u00e0 biologica si possono avere anche spiagge costituite prevalentemente da detrito formato da resti o scheletri calcarei di organismi marini, quali aculei di ricci mare, frammenti di coralli e briozoi, frammenti di gusci di molluschi e ooliti. A seconda del tipo di sedimenti disponibili, materiali di diversa granulometria possono accumularsi sulle spiagge: si va da ghiaia e ciottoli dove l'energia del mezzo \u00e8 maggiore, a sabbia per la grande maggioranza delle spiagge, fino a fango, soprattutto presso la foce di grandi fiumi che trasportano grandi quantit\u00e0 di sedimenti molto fini (come ad esempio il Mississippi).\nDescrizione.\nLa spiaggia \u00e8 quella parte di costa che risente dell'azione delle onde, compresa tra il \"piede della spiaggia\", ovvero il limite interno della zona di transizione tra fondale sabbioso e fondale fangoso e, verso terra, il livello pi\u00f9 interno raggiunto dalle onde di tempesta.\nil profilo morfologico o topografico di una spiaggia presenta tre unit\u00e0 principali:\nCome si vede, questa definizione \u00e8 notevolmente pi\u00f9 ampia e articolata rispetto all'accezione comune, che identifica usualmente come spiaggia solo la parte emersa del deposito sabbioso.\nFormazione.\nLa formazione di una spiaggia \u00e8 dovuta alla combinazione di fenomeni di erosione e sedimentazione, determinati dalle onde, dalle maree e dalle correnti marine o lacustri costiere; il sedimento inconsolidato redistribuito da tutti questi agenti deriva nella maggior parte dei casi da apporti provenienti da delta fluviali o da litorali vicini. In alcuni casi, le spiagge sono composte da materiali presenti \"in loco\" e rielaborati da onde e correnti.\nIn aree a deposizione carbonatica, con una elevata produttivit\u00e0 biologica si possono avere anche spiagge costituite prevalentemente da detrito formato da resti o scheletri calcarei di organismi marini, quali aculei di ricci mare, frammenti di coralli e briozoi, frammenti di gusci di molluschi e ooliti.\nA seconda del tipo di sedimenti disponibili, materiali di diversa granulometria possono accumularsi sulle spiagge: si va da ghiaia e ciottoli dove l'energia del mezzo \u00e8 maggiore, a sabbia per la grande maggioranza delle spiagge, fino a fango, soprattutto presso la foce di grandi fiumi che trasportano grandi quantit\u00e0 di sedimenti molto fini (come ad esempio il Mississippi).\nLe spiagge possono impostarsi direttamente al limite della terraferma o su un cordone litorale (spiaggia-barriera). In quest'ultimo caso, la spiaggia delimita verso mare un ambiente protetto (una laguna o una piana di marea).\nDiritto.\nIn diritto, secondo la dottrina la spiaggia comincia dove finisce il lido e si estende verso terra per una larghezza variabile; la giurisprudenza specifica che \u00e8 costituita non solo da quei tratti di terra prossimi al mare, ma anche da tutta la zona alluviata sorta per effetto del movimento geologico di retrocessione del mare, il cosiddetto arenile. Ai sensi dell' e dell'articolo 28 del Codice della navigazione, fa parte del demanio marittimo dello Stato.\nL'accesso libero e gratuito alla battigia (fascia di 5 metri dal limitare del mare) \u00e8 sempre consentito anche in presenza di uno stabilimento balneare in base alla legge 27 dicembre 2006, n. 296, articolo 1, comma 251, in cui viene fatto \u00ab\"obbligo per i titolari delle concessioni di consentire il libero e gratuito accesso e transito, per il raggiungimento della battigia antistante l'area ricompresa nella concessione, anche al fine di balneazione\"\u00bb e in base alla legge 15 dicembre 2011, n. 217, articolo 11, comma 2, in cui viene sancito \u00ab\"in assoluto, il diritto libero e gratuito di accesso e di fruizione della battigia, anche ai fini di balneazione\"\u00bb."}
{"id": "1581326", "revid": "968024", "url": "https://it.wikipedia.org/wiki?curid=1581326", "title": "Sgorbions", "text": "Sgorbions \u00e8 una serie di figurine, dal carattere trash-demenziale, prodotta dalla Topps Company pubblicata la prima volta nel 1985 e nata come una parodia dei Cabbage Patch Kids, una serie di bambolotti al tempo molto in voga negli Stati Uniti; il loro nome di lancio negli USA fu appunto Garbage Pail Kids (i ragazzi del bidone della spazzatura).\nOgni figurina della serie \u00e8 una caricatura dei suddetti bambolotti, illustrati nell'atto di compiere qualcosa di rivoltante come vomitare, infilarsi le dita nel naso o sguazzare nel water; ogni personaggio ha una didascalia col nome, nome che richiama, attraverso un gioco di parole, la sua caratteristica trash, mostruosa o demenziale. Nel retro delle figurine erano scritte altrettante cose goliardicamente disgustose e demenziali, quali premi e permessi speciali (ad esempio \"permesso di essere porcello\") o messaggi pi\u00f9 o meno salaci da rifilare a qualcuno una volta staccato il fronte adesivo della figurina per incollarlo sull'album.\nNegli USA.\nNegli Stati Uniti sono in vendita ancora adesso. Sono state prodotte pi\u00f9 di 25 serie dal 1986 fino a oggi.\nIn Italia.\nIn Italia furono pubblicati per la prima volta agli inizi degli anni novanta con il nome Sgorbions. Uscirono tre serie, ciascuna con il rispettivo album raccoglitore. Dopo la terza serie sono uscite delle ristampe quali: \nQueste ultime due serie sono semplicemente ristampe delle serie precedenti; cambiano leggermente le grafiche e alcuni personaggi vengono rinominati."}
{"id": "1581327", "revid": "287204", "url": "https://it.wikipedia.org/wiki?curid=1581327", "title": "Niko Kovac", "text": ""}
{"id": "1581331", "revid": "767487", "url": "https://it.wikipedia.org/wiki?curid=1581331", "title": "No Problem (Microphones Killarz)", "text": "No Problem (Autoprod./VibraRecords, 2005) \u00e8 il primo disco del gruppo Microphones Killarz."}
{"id": "1581333", "revid": "371529", "url": "https://it.wikipedia.org/wiki?curid=1581333", "title": "M.I.U. Album", "text": "M.I.U. Album \u00e8 un album dei The Beach Boys pubblicato nel 1978, un periodo per loro di scarso successo. Solo Mike Love, Al Jardine, e Brian Wilson appaiono per tutto l'album. Carl e Dennis Wilson sono presenti solo in alcune canzoni.\nAttualmente \"M.I.U. Album\" \u00e8 disponibile in formato CD in abbinamento con \"L.A.\".\nIl disco.\nDopo la pubblicazione di \"Love You\", i Beach Boys entrarono in disputa tra di loro per il controllo creativo della band, e furono vicini allo scioglimento. Brian Wilson inizi\u00f2 nuovamente a cercare rifugio nella droga e nel cibo per sfuggire ai suoi problemi psichici. Dennis stava preparando il suo debutto da solista, l'album \"Pacific Ocean Blue\". Inteso come il seguito di \"Love You\", le sessioni per il nuovo disco provvisoriamente intitolato \"Adult/Child\" furono completate dai Beach Boys con Brian Wilson in qualit\u00e0 di produttore. Successivamente, l'album venne rifiutato dalla Reprise Records in quanto ritenuto non sufficientemente commerciale. Alcuni dei brani approntati per l'album sarebbero poi stati ripescati per uscite successive.\nDennis era spesso assente dalle sedute di registrazione, perch\u00e9 lui e suo fratello Carl non erano entusiasti del progetto. L'idea, proposta da Mike Love, ora accanito seguace della meditazione trascendentale, era quella di registrare il nuovo disco al centro di meditazione Maharishi International University di Fairfield, Iowa, (da qui il titolo \"M.I.U.\"). Di conseguenza, quando fu la volta di iniziare la lavorazione dell'album nel settembre 1977, solamente Love, Jardine e Brian Wilson si presentarono in studio.\nL'intenzione originale era che Brian Wilson avrebbe dovuto produrre l'album, ma fu presto ben chiaro che non era nelle condizioni psicofisiche adatte per poterlo fare. La produzione dell'album venne accreditata al duo Al Jardine e Ron Altbach, con Brian accreditato solo in veste di \"produttore esecutivo\", anche se l'effettivo ruolo da lui svolto non fu mai ben chiarito. Il disco, provvisoriamente intitolato \"Merry Christmas from the Beach Boys\" venne nuovamente respinto dalla casa discografica, che pretese di ottenere dalla band un album di nuove canzoni registrato in studio in maniera pi\u00f9 convenzionale. Nella primavera seguente, furono quindi sovraincisi nuovi testi alle tracce gi\u00e0 incise per il programmato album natalizio, che, insieme al nuovo materiale registrato in tutta fretta, formarono la bese di \"M.I.U. Album\", l'ultimo LP del gruppo inciso per la Reprise Records prima dell'approdo alla CBS Records (ora Sony Music).\nInterrogato dalla stampa inglese circa \"M.I.U. Album\", Dennis Wilson rispose che \"non credeva in quell'album\" e che il disco era per lui \"motivo di imbarazzo\", concludendo con l'affermazione che secondo lui \"l'album dovrebbe essere distrutto\"... Il critico musicale Nick Kent defin\u00ec l'album \"orribile\", aggiungendo che il suo \"contenuto pietoso\" venne ignorato dai critici.\nAnche se l'album raggiunse solo la deludente posizione numero 151 in classifica negli Stati Uniti, e divenne il primo LP del gruppo sin dal 1964 a non entrare nemmeno nella classifica inglese, la traccia \"Come Go With Me\" divenne un successo da top 20 alla fine del 1981 quando venne pubblicata come singolo estratto dalla compilation \"Ten Years of Harmony\"."}
{"id": "1581337", "revid": "124123", "url": "https://it.wikipedia.org/wiki?curid=1581337", "title": "Enrico Mainardi", "text": "Biografia.\nDiplomatosi giovanissimo al Conservatorio di Milano, inizi\u00f2 subito la carriera concertistica, sia come solista che in formazioni cameristiche, esibendosi insieme a interpreti prestigiosi quali Ern\u0151 Dohn\u00e1nyi, Ildebrando Pizzetti, Edwin Fischer e Carlo Zecchi.\nHa tenuto dal 1933 il corso di perfezionamento in violoncello all'Accademia di Santa Cecilia, svolgendo attivit\u00e0 didattica anche all'estero a Berlino, Salisburgo e Lucerna.\nMusicista completo, si \u00e8 dedicato anche alla direzione d'orchestra (1952) e alla composizione, con una nutrita produzione cameristica in cui il violoncello recita un ruolo di primo piano.\nNel 1967 fonda un trio con Severino Gazzelloni e Guido Agosti."}
{"id": "1581338", "revid": "56620", "url": "https://it.wikipedia.org/wiki?curid=1581338", "title": "Club dei foglianti", "text": ""}
{"id": "1581342", "revid": "767487", "url": "https://it.wikipedia.org/wiki?curid=1581342", "title": "Il cacciatore di aquiloni (film)", "text": "Il cacciatore di aquiloni (\"The Kite Runner\") \u00e8 un film del 2007 diretto da Marc Forster, tratto dall'omonimo best seller di Khaled Hosseini. Il film \u00e8 uscito per la prima volta doppiato in lingua italiana in Italia il 28 marzo 2008.\nTrama.\nIl film racconta in un lungo flashback di Amir, un ragazzo afghano di Kabul, orfano di madre, e del suo amico, Hassan, figlio del suo servo Ali. I due bambini giocavano a \"cacciare\" gli aquiloni, cio\u00e8 cercare di tagliare il filo dell'aquilone avversario durante una manifestazione del posto. Un giorno Hassan e Amir incontrano dei ragazzi pi\u00f9 grandi con intenzioni razziste sulle diverse etnie, e Hassan, per proteggere l'amico, li minaccia con una fionda. Questi ragazzi si vendicheranno dopo violentando Hassan. Amir guarda di nascosto quello che fanno i ragazzi ad Hassan e per paura e ingenuit\u00e0 non va ad aiutarlo. Dopo questo avvenimento, Amir cercher\u00e0 di non stare pi\u00f9 in compagnia di Hassan. Cercher\u00e0 anche di far credere al padre che Hassan avesse rubato il suo orologio che il padre gli aveva regalato per il suo compleanno. Dopo questo avvenimento Hassan e suo padre se ne andranno.\nNel 1979, durante l'invasione sovietica dell'Afghanistan, Amir e suo padre scappano in Pakistan, e poi si trasferiscono in California, negli Stati Uniti. Qui Amir trascorre la sua adolescenza: si laurea nella lingua inglese, si innamora e sposa la figlia di un ex generale afghano e purtroppo suo padre muore per un cancro ai polmoni. Nel 2000 Rahim Khan, grande amico di suo padre, che era dapprima rimasto a Kabul e poi costretto anch'egli a trovare rifugio in Pakistan, gli chiede di fargli visita (questo evento riporta a galla i ricordi dell'infanzia raccontati nel flashback). Amir arriva in aereo fino in Pakistan dove incontra Rahim Khan, ormai anziano e malato, che gli riferisce la morte di Hassan, ucciso dai talebani mentre proteggeva la sua abitazione.\nHassan inoltre ha avuto un figlio, Sohrab, e per ultimo Amir viene a conoscenza del segreto che suo padre gli ha sempre tenuto nascosto: Amir e Hassan erano fratelli avuti da donne diverse. Scioccato, Amir decide di cercare il nipote; pertanto rientra in Afghanistan accompagnato da Farid, travestendosi e indossando una barba finta, e le tracce lo conducono fino ad un edificio utilizzato come orfanotrofio. Ma qui si scopre che un talebano diverse volte era venuto a prendersi bambini e bambine, che quasi mai tornavano. Cos\u00ec Amir continua la ricerca di questo bambino in un fortino controllato dai miliziani. Qui incontra il comandante Assef, ovvero il ragazzo che ha violentato Hassan quando era ancora bambino.\nAssef mostra il bambino e riconosce Amir, strappandogli la barba finta. Cos\u00ec si vendica per i torti subiti da Amir e Hassan da bambini e inizia la colluttazione tra i due; Amir si trova in difficolt\u00e0, ma Sohrab, proprio come il padre molti anni prima, punta una fionda contro il comandante e lo acceca, vendicando la violenza fatta a suo padre anni prima. Amir poi prende il nipote ed insieme riescono a fuggire dal fortino, mentre i talebani sparano su di loro. Passato il confine, finalmente sono entrambi salvi. Cos\u00ec Amir torna con Sohrab negli Stati Uniti e rivede la moglie.\nNel finale del film Amir, mentre caccia alcuni aquiloni col nipote in un parco, ripete i gesti compiuti da Hassan molti anni prima, dicendo anche al nipote, come spesso aveva fatto il fratello: \u00abPer te un milione di volte!\u00bb. Grazie a questa frase riesce a redimersi ed a tornare \u201cbuono\u201d."}
{"id": "1581345", "revid": "124123", "url": "https://it.wikipedia.org/wiki?curid=1581345", "title": "Sigtrygg Gnupasson", "text": "Appartenente al casato svedese di Olaf, Sigtrygg era figlio di Gnupa e della nobildonna danese Asfrid. Ascese al potere intorno al 915, ed \u00e8 ricordato sulle due pietre runiche di Sigtrygg (DR2 e DR4) erette da sua madre dopo la morte del figlio.\nHarthacnut giunse in Danimarca intorno al 916 e, secondo Adamo e re Sweyn, depose immediatamente il giovane re Sigtrygg. Questo accadde \"negli ultimi giorni dell'arcivescovo Hoger\", ci dice Adamo, e Hoger mor\u00ec intorno al 917."}
{"id": "1581355", "revid": "729019", "url": "https://it.wikipedia.org/wiki?curid=1581355", "title": "Steve Blackman", "text": "In carriera ha vinto sei volte l'Hardcore Championship, di cui detiene il record per il maggior numero di giorni combinati come campione (172).\nCarriera.\nGli esordi (1985\u20131988).\nSteven Blackman inizi\u00f2 la sua carriera come artista marziale misto nei primi anni ottanta. Nel 1985 entr\u00f2 a far parte della scuola di wrestling di Tony Altomare nella citt\u00e0 di Orange (Connecticut); si trasfer\u00ec poi in Canada, a Calgary, dove lavor\u00f2 per la Stampede Wrestling di Stu Hart.\nWorld Wrestling Federation (1988\u20131990).\nIl 9 marzo 1988 fece il suo esordio nella World Wrestling Federation, nel corso di un house show svoltosi nella citt\u00e0 di Watertown (New York) in cui sconfisse David Sammartino, il figlio di Bruno Sammartino. Nella puntata di \"Superstars of Wrestling\" dell'8 maggio lott\u00f2 in squadra con Brady Boone e Outback Jack battendo gli Islanders (Haku, Sivi e Tama). Pur continuando ad apparire prevalentemente negli \"house-show\", le vittorie di Blackman divennero sempre pi\u00f9 importanti e il 24 giugno 1989 riusc\u00ec addirittura ad avere la meglio di Mike Sharpe. Nel 1990, durante uno show in Sudafrica, Blackman si ammal\u00f2 di malaria e fu costretto ad uno stop di circa tre anni, ai quali se ne sommarono altri quattro per la fisioterapia e la ripresa totale del tono muscolare.\nRitorno in WWF (1997\u20132002).\nSteve Blackman fece il suo ritorno nella World Wrestling Federation durante la puntata di \"Raw\" del 3 novembre 1997, salvando Vader da un attacco della Hart Foundation (Bret Hart, British Bulldog, Jim Neidhart e Owen Hart); in quel periodo assunse la \"gimmick\" di un lottatore di arti marziali miste e fu soprannominato \"Lethal Weapon\". Il 9 novembre, a Survivor Series, fece squadra con Goldust, Vader e Marc Mero, ma i quattro furono sconfitti da British Bulldog, Doug Furnas, Jim Neidhart e Phillip Lafon. Il 18 gennaio 1998 partecip\u00f2 alla Royal Rumble, entrando con il numero 10, ma fu eliminato da Kurrgan dopo circa sei minuti di permanenza sul ring.\nDopo il suo debutto, Blackman fu imbattuto in match singoli per circa un anno, fino a quando perse contro Jeff Jarrett, a causa per\u00f2 dell'interferenza del suo manager Tennessee Lee. Fu proprio in questo periodo che Blackman ebbe una rivalit\u00e0 con la Nation of Domination e inanell\u00f2 una serie di vittorie importanti, una contro The Rock e un'altra contro Farooq. Nell'ambito di questo feud, si alle\u00f2 con Ken Shamrock e ad Unforgiven, i due insieme a Farooq, che nel frattempo era uscito dalla Nation of Domination, sconfissero in un 6-man tag team match The Rock, D'Lo Brown e Mark Henry. Sebbene la coppia fosse ben assortita, non gravit\u00f2 mai intorno al titolo di coppia, e Blackman e Shamrock si divisero ben presto, iscrivendosi entrambi al King of the Ring 1998: tuttavia, Blackman fu subito eliminato da Marc Mero, mentre Shamrock vinse addirittura il torneo. La cosa si ripet\u00e9 a Brawl for All, altra disputa ad eliminazione, dove Blackman nel primo round effettivamente riusc\u00ec a sconfiggere Mero, ma a causa di un infortunio dovette dare forfait per il match successivo, permettendo a Mero di passare comunque il turno. Dopo un breve periodo di pausa, torn\u00f2 sul ring ad una puntata di Raw aiutando Shamrock, nel frattempo diventato campione intercontinentale, a sfuggire ad un attacco combinato di Owen Hart e Dan Severn. Shamrock non apprezz\u00f2 tuttavia l'aiuto, ed esegu\u00ec un suplex sull'ex amico. Ci\u00f2 port\u00f2 ovviamente ad un match a Capitol Carnage con la cintura intercontinentale in palio, dove Shamrock riusc\u00ec a sopraffare Blackman. Mantenendo sempre la sua gimmick da lottatore di arti marziali miste, effettu\u00f2 un Turn Heel alleandosi con Shane McMahon, durante questo stint era solito arrivare sul ring con una serie di armi in stile giapponese e durante i match cercava di usarle contro gli avversari. Al King of the Ring 1999, intervenne nel match tra Shamrock e Billy Gunn, consentendo a Gunn di vincere il quarto di finale e passare al turno successivo. Gunn riusc\u00ec poi a vincere il torneo eliminando X-Pac in finale e sconfiggendo Kane nella semifinale. Negli incontri decisivi, Blackman non riusc\u00ec mai a sconfiggere Shamrock, infatti perse sia a Fully Loaded, che a Summerslam. Quest'ultimo match pose fine alla rivalit\u00e0.\nNell'edizione di SmackDown successiva a Summerslam, Steve Blackman intervenne nel match tra Shamrock e Val Venis, durante il quale Shamrock riusc\u00ec a mettere comunque KO anche Blackman. Una volta ripresosi, quest'ultimo sfog\u00f2 la sua rabbia su Venis, iniziando una rivalit\u00e0. In un tag team match che avrebbe dovuto vedere contrapposti la coppia composta da Venis e D'Lo Brown contro quella mal assortita di Blackman e Mark Henry, Henry non si present\u00f2 sul ring e l'incontro venne trasformato in un Handicap match, dal quale ovviamente Steve usc\u00ec sconfitto. Fu cos\u00ec che tent\u00f2 di strappare la cintura di campione europeo dalla vita di Henry, ma grazie anche all'interferenza di Val Venis, Henry mantenne salda la corona. La rivalit\u00e0 raggiunse il culmine quando Venis, durante un match di Blackman a SmackDown, sostitu\u00ec la sua borsa con le armi con un'altra identica che conteneva per\u00f2 dei giocattoli. Nel loro match di Unforgiven, fu Venis a prevalere.\nNel 2000, Blackman si alle\u00f2 con Al Snow, formando un tag team noto come Head Cheese. Durante questo periodo, Blackman tendeva ad entrare in scena con un cappello a forma di formaggio. Si dice che non fosse particolarmente contento di questa gimmick, vista la personalit\u00e0 sempre seria di Steve, mentre Snow era pi\u00f9 incline allo scherzo. Il tag team ebbe vita breve e combatt\u00e9 piuttosto raramente, generalmente erano coinvolti in sketch nel backstage dove Snow cercava di ammorbidire Blackman dal suo carattere ombroso. Tentarono una sola volta l'assalto ai WWF World Tag Team Championship, ma il loro incontro contro i New Age Outlaws fin\u00ec in no contest a causa dell'interferenza dei Radicalz al loro debutto. A WrestleMania 2000, persero contro Test e Albert, conosciuti come i \"T &amp; A\". .\nDopo la separazione da Al Snow, Steve Blackman entr\u00f2 nella divisione Hardcore della federazione. Il titolo in questione era difeso 24 ore al giorno, sette giorni alla settimana, quindi poteva anche capitare che durante un viaggio da una citt\u00e0 all'altra dove gli show facevano tappa, qualcuno venisse sfidato per il titolo. Molti match con l'alloro in palio furono disputati nel backstage o nelle stanze di hotel, all'improvviso. Steve conquist\u00f2 la cintura per la prima volta a SmackDown, in un match che vedeva coinvolti proprio Snow e il campione Crash Holly. Nonostante non fosse nella card dello show, Blackman entr\u00f2 sul ring e schien\u00f2 Holly diventando per la prima volta campione Hardcore. Detenne il titolo per un totale di sei regni, la conquista pi\u00f9 rilevante fu nel suo terzo regno, poich\u00e9 sconfisse Shane McMahon a SummerSlam 2000. Quando venne sconfitto da McMahon, infatti, il GM di Raw Mick Foley sospese la regola 24/7, rendendo per circa cinquanta giorni (la durata totale del regno di McMahon), il titolo difendibile in PPV. Sul finire del 2000, il sesto regno di Blackman da campione si concluse per mano di Raven, e non riusc\u00ec mai pi\u00f9 a rivincere la corona.\nAd inizio 2001, Steve form\u00f2 un altro tag team con Grand Master Sexay. Anche in questa occasione si ripresent\u00f2 il problema dell'anno precedente. Sexay era un ballerino e cercava di convincere Blackman a danzare con lui durante gli ingressi sul ring. La coppia ebbe scarsa rilevanza negli show WWE, e nell'estate 2001 Sexay venne anche rilasciato dalla federazione, mentre Blackman si infortun\u00f2. Non avendo pi\u00f9 piani per il suo personaggio, dopo un'ultima apparizione a Raw il 25 giugno, dove insieme ad altri mid-carder pianificava la difesa dalla WCW Invasion, Blackman lasci\u00f2 la federazione nell'ottobre del 2002.\nVita privata.\nNel 2003 ha aperto una sua scuola di autodifesa, chiamata \"BlackmanMMA\", nella citt\u00e0 di Harrisburg (Pennsylvania); la struttura ha ospitato anche eventi di arti marziali miste."}
{"id": "1581360", "revid": "767487", "url": "https://it.wikipedia.org/wiki?curid=1581360", "title": "Biba Band", "text": "Biba Band \u00e8 un gruppo fusion italiano formato da musicisti professionisti provenienti da varie esperienze.\nBiografia.\nLa band nasce da un'idea di Paolo Costa, Maxx Furian, Faso ed Alex Baroni. I quattro, in vacanza all'Isola d'Elba, si trovarono a canticchiare canzoni dei Weather Report, Jaco Pastorius e Joe Zawinul.\nIn quel momento venne loro l'idea di riunire un gruppo di amici, scegliere che canzoni suonare e proporle dal vivo al locale milanese Tangram. L'attivit\u00e0 della band \u00e8 continuata con numerose apparizioni live e ospitate.\nDurante un concerto il 23 dicembre 1998, a causa di un'emorragia cerebrale mor\u00ec improvvisamente il sassofonista Feiez (Paolo Panigada), prevalentemente noto per la sua militanza negli Elio e le Storie Tese.\nLa band ha poi inciso un album live il 19 febbraio 2001, album che \u00e8 stato pubblicato solo nel 2006 da Hukapan con il nome di \"Biba Band Live\".\nFormazione.\nBiba Band cambia formazione in ogni sua uscita, questi sono i musicisti che hanno partecipato al progetto fino ad ora."}
{"id": "1581361", "revid": "767487", "url": "https://it.wikipedia.org/wiki?curid=1581361", "title": "The Crime of Suspense", "text": "The Crime of Suspense \u00e8 un'antologia del compositore tedesco Klaus Schulze pubblicata nel 2006.\nQuesta raccolta include tutti i brani tratti dal secondo compact disc di \"Contemporary Works I\".\nTracce.\nTutte le tracce sono state composte da Klaus Schulze."}
{"id": "1581364", "revid": "17654", "url": "https://it.wikipedia.org/wiki?curid=1581364", "title": "Flavio Valente", "text": ""}
{"id": "1581366", "revid": "959110", "url": "https://it.wikipedia.org/wiki?curid=1581366", "title": "Ruggiero Ricci", "text": "Biografia.\nAllievo di Louis Persinger e Georg Kulenkampff, debutt\u00f2 nel 1928 all'et\u00e0 di dieci anni, eseguendo a San Francisco il concerto per violino e orchestra di Felix Mendelssohn.\nPresto attivo in carriera dopo quella \"performance\" giovanile, s'\u00e8 esibito l'anno seguente alla Carnegie Hall di New York e poi in tutte le maggiori sedi musicali statunitensi ed europee.\nTornato nel 1934 nel proprio Paese, dopo le tourn\u00e9e a Londra, Vienna e Berlino, e proseguita l'attivit\u00e0, si arruol\u00f2 nell\"'Army Force\" durante la seconda guerra mondiale. Alla fine del conflitto, nel 1946, riprese la sua attivit\u00e0 concertistica, che lo ha portato ad esibirsi in tutto il mondo.\nSi \u00e8 affermato per le sue doti di virtuoso e per la sua tecnica inusuale, in particolare come esecutore delle opere di Niccol\u00f2 Paganini. Dal 16 al 20 aprile 1988 ha registrato i 24 capricci di Paganini con il violino Giuseppe Guarneri del Ges\u00f9 detto il Cannone, appartenuto al leggendario violinista.\n\u00c8 deceduto il 6 agosto 2012 nella sua casa di Palm Springs, in California, all'et\u00e0 di 94 anni."}
{"id": "1581367", "revid": "13851577", "url": "https://it.wikipedia.org/wiki?curid=1581367", "title": "Campi Catalunici", "text": ""}
{"id": "1581368", "revid": "20090", "url": "https://it.wikipedia.org/wiki?curid=1581368", "title": "Hwiparam", "text": ""}
{"id": "1581369", "revid": "1305772", "url": "https://it.wikipedia.org/wiki?curid=1581369", "title": "Vanity of Sounds", "text": "Vanity of Sounds \u00e8 un'antologia del compositore tedesco Klaus Schulze, pubblicata nel 2005.\nQuesta raccolta, la prima contenente materiale tratto dai cofanetti del musicista, include tutti i brani tratti dal primo compact disc di \"Contemporary Works I\".\nTracce.\nTutte le tracce sono state composte da Klaus Schulze."}
{"id": "1581370", "revid": "1573940", "url": "https://it.wikipedia.org/wiki?curid=1581370", "title": "Contea di Lipscomb (Texas)", "text": ""}
{"id": "1581372", "revid": "1573940", "url": "https://it.wikipedia.org/wiki?curid=1581372", "title": "Contea di Live Oak (Texas)", "text": ""}
{"id": "1581373", "revid": "1573940", "url": "https://it.wikipedia.org/wiki?curid=1581373", "title": "Contea di Llano (Texas)", "text": ""}
{"id": "1581374", "revid": "1573940", "url": "https://it.wikipedia.org/wiki?curid=1581374", "title": "Contea di Loving (Texas)", "text": ""}
{"id": "1581375", "revid": "1573940", "url": "https://it.wikipedia.org/wiki?curid=1581375", "title": "Contea di Lubbock (Texas)", "text": ""}
{"id": "1581376", "revid": "3082", "url": "https://it.wikipedia.org/wiki?curid=1581376", "title": "Gallia meridionale", "text": ""}
{"id": "1581379", "revid": "1573940", "url": "https://it.wikipedia.org/wiki?curid=1581379", "title": "Contea di Lynn (Texas)", "text": ""}
{"id": "1581380", "revid": "1573940", "url": "https://it.wikipedia.org/wiki?curid=1581380", "title": "Contea di McCulloch (Texas)", "text": ""}
{"id": "1581382", "revid": "1573940", "url": "https://it.wikipedia.org/wiki?curid=1581382", "title": "Contea di McLennan (Texas)", "text": ""}
{"id": "1581384", "revid": "1573940", "url": "https://it.wikipedia.org/wiki?curid=1581384", "title": "Contea di McMullen (Texas)", "text": ""}
{"id": "1581385", "revid": "1573940", "url": "https://it.wikipedia.org/wiki?curid=1581385", "title": "Contea di Matagorda (Texas)", "text": ""}
{"id": "1581387", "revid": "1573940", "url": "https://it.wikipedia.org/wiki?curid=1581387", "title": "Contea di Maverick (Texas)", "text": ""}
{"id": "1581388", "revid": "1573940", "url": "https://it.wikipedia.org/wiki?curid=1581388", "title": "Contea di Milam (Texas)", "text": ""}
{"id": "1581389", "revid": "1573940", "url": "https://it.wikipedia.org/wiki?curid=1581389", "title": "Contea di Montague (Texas)", "text": ""}
{"id": "1581390", "revid": "1573940", "url": "https://it.wikipedia.org/wiki?curid=1581390", "title": "Contea di Motley (Texas)", "text": ""}
{"id": "1581392", "revid": "1573940", "url": "https://it.wikipedia.org/wiki?curid=1581392", "title": "Contea di Nacogdoches (Texas)", "text": ""}
{"id": "1581393", "revid": "1573940", "url": "https://it.wikipedia.org/wiki?curid=1581393", "title": "Contea di Navarro (Texas)", "text": ""}
{"id": "1581394", "revid": "1573940", "url": "https://it.wikipedia.org/wiki?curid=1581394", "title": "Contea di Nolan (Texas)", "text": ""}
{"id": "1581395", "revid": "767487", "url": "https://it.wikipedia.org/wiki?curid=1581395", "title": "Moonlake", "text": "Moonlake \u00e8 un album in studio del compositore tedesco Klaus Schulze, pubblicato nel 2005.\nLe prime due canzoni sono state registrate in studio, le ultime due dal vivo.\nTracce.\nTutte le tracce sono state composte da Klaus Schulze."}
{"id": "1581397", "revid": "1573940", "url": "https://it.wikipedia.org/wiki?curid=1581397", "title": "Contea di Nueces (Texas)", "text": ""}
{"id": "1581398", "revid": "1573940", "url": "https://it.wikipedia.org/wiki?curid=1581398", "title": "Contea di Ochiltree (Texas)", "text": ""}
{"id": "1581399", "revid": "1573940", "url": "https://it.wikipedia.org/wiki?curid=1581399", "title": "Contea di Palo Pinto (Texas)", "text": ""}
{"id": "1581400", "revid": "2079263", "url": "https://it.wikipedia.org/wiki?curid=1581400", "title": "Milkom", "text": "Milkom (in ebraico \u05de\u05b4\u05dc\u05b0\u05db\u05b9\u05bc\u05dd, \"milkom\", forse da \"malk\u0101m\", \"il loro re\"), era la principale divinit\u00e0 della religione degli Ammoniti, una delle maggiori trib\u00f9 della Palestina.\nConfuso fin dalle tradizioni pi\u00f9 antiche della Bibbia con Moloch, con ogni probabilit\u00e0 la sua paredra era la dea Astarte. In molti ricollegano la sua figura a quella siro-palestinese Hadad e quella fenicia di Melqart. \nRitrovamenti archeologici.\nDurante gli scavi presso Amman nel 1961, nella cittadella dell'et\u00e0 del ferro, \u00e8 emersa un'iscrizione del IX/VIII secolo a.C. (Citadel inscription, text: CScr II, 139). Essa riporta che il dio Milkom esorta il re a costruire un edificio con portici e stanze sotto la protezione della divinit\u00e0. Milkon non \u00e8 solo colui a cui viene dedicato, ma anche il patrono dell'edificio. Il termine che lo indica, appellativo di re (\"mlk-m\"), lo attesta quale divinit\u00e0 suprema della dinastia ammonita. \nIl ritrovamento di \"ostrakon\" con le impressioni di sigilli (spesso riportanti tori o arieti), indica che il suo nome costituiva la radice di pi\u00f9 nomi personali.\nCulto.\nIl suo culto era particolarmente diffuso, tanto da essere citato anche nell'Antico Testamento, in quanto il re Salomone gli dedic\u00f2 una cappella votiva sul Monte degli Ulivi, distrutta tempo dopo a causa della riforma di Giosia che viet\u00f2 culti estranei in Israele.\nForse dedicato a questa divinit\u00e0, \u00e8 stato ritrovato un edificio cultuale del XIII secolo a.C., con una pianta a forma quadrata priva di tetto. Negli ambienti, sette per la precisione, sono stati ritrovati un altare con alcuni resti di ossa e molte armi. Bench\u00e9 siano state avanzate ipotesi a proposito di sacrifici umani, si ritiene che il luogo fosse quello ripreso dal Libri di Samuele () a proposito della strage dei figli di Saul da parte degli abitanti di Gibeon."}
{"id": "1581401", "revid": "1573940", "url": "https://it.wikipedia.org/wiki?curid=1581401", "title": "Contea di Parker (Texas)", "text": ""}
{"id": "1581402", "revid": "1684799", "url": "https://it.wikipedia.org/wiki?curid=1581402", "title": "Greasy Kid Stuff (Gym Class Heroes)", "text": "Greasy Kid Stuff \u00e8 il secondo album in studio del gruppo musicale statunitense Gym Class Heroes, pubblicato il 1\u00b0 gennaio 2000."}
{"id": "1581403", "revid": "1573940", "url": "https://it.wikipedia.org/wiki?curid=1581403", "title": "Contea di Parmer (Texas)", "text": ""}
{"id": "1581404", "revid": "1573940", "url": "https://it.wikipedia.org/wiki?curid=1581404", "title": "Contea di Pecos (Texas)", "text": ""}
{"id": "1581405", "revid": "1573940", "url": "https://it.wikipedia.org/wiki?curid=1581405", "title": "Contea di Presidio (Texas)", "text": ""}
{"id": "1581406", "revid": "1573940", "url": "https://it.wikipedia.org/wiki?curid=1581406", "title": "Contea di Rains (Texas)", "text": ""}
{"id": "1581408", "revid": "1573940", "url": "https://it.wikipedia.org/wiki?curid=1581408", "title": "Contea di Randall (Texas)", "text": ""}
{"id": "1581411", "revid": "1573940", "url": "https://it.wikipedia.org/wiki?curid=1581411", "title": "Contea di Reagan (Texas)", "text": ""}
{"id": "1581414", "revid": "1573940", "url": "https://it.wikipedia.org/wiki?curid=1581414", "title": "Contea di Real (Texas)", "text": ""}
{"id": "1581415", "revid": "287204", "url": "https://it.wikipedia.org/wiki?curid=1581415", "title": "NGC 1332", "text": "NGC 1332 \u00e8 una galassia lenticolare nella costellazione di Eridano.\nSi individua 1,5 gradi a ENE della stella ; si tratta di una galassia lenticolare vista quasi di taglio, cos\u00ec appare priva di particolari sia con un telescopio amatoriale, sia con telescopi pi\u00f9 potenti, dove si presenter\u00e0 come un fuso allungato in senso ESE-WNW, pi\u00f9 luminoso al centro. Negli immediati dintorni sono vidibili altre galassie minori, come NGC 1331 (IC 324). Dista dalla Via Lattea oltre 100 milioni di anni-luce."}
{"id": "1581416", "revid": "827882", "url": "https://it.wikipedia.org/wiki?curid=1581416", "title": "Live @ KlangArt 2", "text": ""}
{"id": "1581418", "revid": "33751", "url": "https://it.wikipedia.org/wiki?curid=1581418", "title": "Chris Katongo", "text": ""}
{"id": "1581419", "revid": "186283", "url": "https://it.wikipedia.org/wiki?curid=1581419", "title": "Cessna C172SP Skyhawk", "text": ""}
{"id": "1581420", "revid": "400694", "url": "https://it.wikipedia.org/wiki?curid=1581420", "title": "Hed Candy", "text": "Hed Candy \u00e8 il primo demo pubblicato dalla band Gym Class Heroes."}
{"id": "1581421", "revid": "599013", "url": "https://it.wikipedia.org/wiki?curid=1581421", "title": "Christopher Katongo", "text": "Biografia.\n\u00c8 il fratello di Felix Katongo.\nCarriera.\nClub.\nCominci\u00f2 la carriera nel Butondo Western Tigers, squadra del campionato zambiano di calcio. In seguito milit\u00f2 in altre due formazioni locali, il Kalulushi Modern Stars e i Green Buffaloes, prima di giocare, dal 2004 al 2007, nel campionato sudafricano nelle file dello Jomo Cosmos.\nNel gennaio 2007 \u00e8 stato acquistato dal , squadra della Superliga danese, e nel 2008 dai tedeschi dell'.\nNazionale.\nTra il 2003 e il 2016 ha collezionato 105 presenze e 23 gol in nazionale."}
{"id": "1581422", "revid": "640091", "url": "https://it.wikipedia.org/wiki?curid=1581422", "title": "Senatori della XXVIII legislatura del Regno d'Italia", "text": "Elenco dei senatori della XXVIII legislatura del Regno d'Italia nominati dal re Vittorio Emanuele III, divisi per anno di nomina.\nTra parentesi sono indicate le categorie di nomina.\nSenatori di nomina regia.\n1929.\nDecreto 24 gennaio.\nCon il decreto vennero nominati 24 senatori.\nNel decreto era indicato anche Giovanni Battista Preda, morto per\u00f2 prima del perfezionamento della nomina.\nDecreto 26 febbraio.\nCon il decreto vennero nominati 22 senatori.\nDecreto 2 marzo.\nCon il decreto vennero nominati 28 senatori.\nNel decreto era indicato anche Enrico Ferri, morto per\u00f2 prima del perfezionamento della nomina.\n1933.\nDecreto 21 settembre.\nCon il decreto vennero nominati 11 senatori.\nDecreto 30 ottobre.\nCon il decreto vennero nominati 11 senatori.\nDecreto 3 novembre.\nCon il decreto vennero nominati 8 senatori.\nDecreto 16 novembre.\nCon il decreto vennero nominati 14 senatori.\nDecreto 9 dicembre.\nCon il decreto vennero nominati 15 senatori."}
{"id": "1581423", "revid": "2108263", "url": "https://it.wikipedia.org/wiki?curid=1581423", "title": "Harthacnut di Danimarca", "text": "Secondo Adamo di Brema, egli era originario della \"Northmannia\" (forse riferendosi alla Northumbria, la cui parte meridionale era parte del Danelaw).\nGiunse in Danimarca intorno al 916 e ben presto spodest\u00f2 il re in carica, Sigtrygg Gnupasson del Casato di Olaf; sempre secondo Adamo da Brema ci\u00f2 accadde \"negli ultimi giorni dell'arcivescovo Hager\", quest'ultimo morto nel 917.\nAlla sua morte gli succedette Gorm il Vecchio, il primo re storicamente accertato di Danimarca.\nFonti storiche.\nL'unica fonte primaria che menziona esplicitamente Harthacnut di Danimarca \u00e8 il Gesta Hammaburgensis Ecclesiae Pontificum di Adamo di Brema, ai versi 1,52 e 1,55. \nIl verso 1,52 recita: \"Il figlio di re Sveins, Hardegon\" nel manoscritto pi\u00f9 antico, che poi cambia in \"figlio di re Sveins, Harthacnut\", ma anche in \"figlio di re Sveins, Athelstan\".\nIl verso 1,55 riporta: \"Hardecnudth Vurm,\" un doppio nome non insolito per l'epoca, pi\u00f9 tardi cambiato in \"figlio di Hardecnudth, Vurm\" e in \"Athelstan Vurm\".\n\"Vurm\" (\"verme\" o \"serpente\") era il termine proto-germanico per rendere il nome danese Gorm, sicch\u00e9 si potrebbe dedurre che Harthacnut e Gorm siano la stessa persona.\nSempre collegato alla figura del serpente (in norreno \"ormr\") era anche il supposto padre di Harthacnut, secondo la saga Ragnarssona \u00fe\u00e1ttr, Sigurd Serpente nell'Occhio (\"Sigur\u00f0r ormr \u00ed auga\"). "}
{"id": "1581428", "revid": "466539", "url": "https://it.wikipedia.org/wiki?curid=1581428", "title": "Jules Dassin", "text": "Biografia.\nOrigini ed esordi.\nProveniente da una numerosa famiglia ebrea di origini russe, Dassin nacque in una piccola citt\u00e0 del Connecticut, dove suo padre faceva il barbiere. La sua famiglia si trasfer\u00ec a New York, nel Bronx, dove Dassin frequent\u00f2 le scuole superiori e cominci\u00f2 la sua attivit\u00e0 artistica come attore nel teatro yiddish, che era diffusissimo e popolare nella New York della prima met\u00e0 del Novecento. \nDi idee comuniste, fece parte della compagnia ARTEF, teatro proletario in yiddish, dove scopr\u00ec di avere pi\u00f9 talento come regista che come attore. Verso la met\u00e0 degli anni trenta cominci\u00f2 anche a scrivere adattamenti di opere teatrali per la radio.\nGli anni a Hollywood.\nAll'inizio degli anni quaranta si trasfer\u00ec a Hollywood per tentare l'ingresso nell'industria cinematografica. Qui fu aiuto regista di Alfred Hitchcock sul set di \"Il signore e la signora Smith\" (1941). Successivamente, lo stesso anno, gir\u00f2 il suo primo film per la MGM: \"Il cuore rivelatore\", tratto dal racconto dell'orrore di Edgar Allan Poe. Da quel momento, lavorando per le principali \"major\" di Hollywood, gir\u00f2 diversi film, sia noir come \"Nazi Agent\" (1942) o \"La grande fiamma\" (1942) sia commedie come \"The Affairs of Martha\" (1942) o \"Lo spettro di Canterville\" (1944).\nIl successo del dramma carcerario \"Forza bruta\" (1947) e, soprattutto, del noir \"La citt\u00e0 nuda\" (1948) contribu\u00ec per\u00f2 a lanciarlo come un autore importante. Si tratt\u00f2 di due film caratterizzati da una forte attenzione per il duro realismo delle situazioni e delle \"location\": le scene in esterni de \"La citt\u00e0 nuda\" furono girate dal vero per le strade di New York, al contrario di quello che accadeva di solito nel cinema anni quaranta, per questo si parl\u00f2 di un'influenza del neorealismo italiano sul regista.\nMaccartismo ed esilio in Europa.\nLa carriera di Dassin nel genere noir sembrava ben avviata, ma negli Stati Uniti il senatore Joseph McCarthy aveva scatenato quella che poi sar\u00e0 battezzata \u00abcaccia alle streghe\u00bb, nel tentativo di epurare i simpatizzanti comunisti dal mondo del cinema.\nSottoposto a un'infamante inchiesta, nel 1950 il regista Edward Dmytryk cerc\u00f2 di scagionarsi facendo i nomi di diversi simpatizzanti comunisti, fra i quali vi era anche Jules Dassin. Dassin non neg\u00f2 mai di essere stato negli anni trenta un sostenitore del Partito Comunista, ma aveva abbandonato la militanza fin dai tempi degli accordi fra Stalin e Hitler che portarono alla spartizione della Polonia.\nIl produttore Darryl Zanuck della Fox, presentendo che la carriera di Dassin sarebbe stata rovinata, lo mand\u00f2 a Londra assegnandogli l'incarico di dirigere il film \"I trafficanti della notte\" (1950) e consigliando al regista di girare prima tutte le scene pi\u00f9 costose, in modo che poi la casa produttrice fosse costretta a fargli terminare il film. \"I trafficanti della notte\", che aveva per protagonisti due importanti attori come Richard Widmark e Gene Tierney, narra le vicende di un piccolo delinquente che cerca di farsi strada nel mondo degli incontri di lotta. La pellicola, dura e angosciosa, priva dei caratteri con i quali il pubblico potesse provare una vera complicit\u00e0, non ebbe successo, ma fu riscoperta negli anni sessanta, specialmente per merito della Nouvelle Vague, ed \u00e8 attualmente considerata uno dei capolavori di Dassin.\nA causa dello scandalo scoppiato dopo la delazione di Dmytryk, Dassin sub\u00ec un vero e proprio ostracismo, al pari di altri registi e sceneggiatori. Non pot\u00e9 tornare negli Stati Uniti e si stabil\u00ec con la famiglia in Francia. Intanto il governo statunitense aveva minacciato i produttori europei di praticare un embargo sui film prodotti in Europa ai quali avessero lavorato personaggi compresi nella cosiddetta lista nera di Hollywood. Dassin rimase perci\u00f2 disoccupato per lungo tempo e si ridusse in ristrettezze economiche.\nIl ritorno all'attivit\u00e0.\nNel 1955 la situazione torn\u00f2 a migliorare, grazie anche al tramonto della carriera politica del senatore McCarthy, e finalmente Dassin pot\u00e9 scrivere e dirigere un film in Francia. Si trattava del noir \"Rififi\" (1955), una storia che descrive passo per passo la preparazione e l'esecuzione di una clamorosa rapina da parte di una banda di professionisti e che divenne per decenni il modello per ogni tipo di film di questo genere, da \"Colpo grosso\" (1960) di Lewis Milestone a \"Rapina a mano armata\" (1956) di Stanley Kubrick. In Italia, la famosa commedia \"I soliti ignoti\" (1958) di Mario Monicelli, ne rappresentava una parodia in modo abbastanza evidente agli occhi del pubblico di quegli anni. \"Rififi\", nel quale Dassin si ritagli\u00f2 anche un ruolo come attore, fu uno strepitoso successo di critica e box office in Francia e all'estero. Fran\u00e7ois Truffaut lo considerava il miglior \"noir\" mai girato. Dassin vinse un premio per la miglior regia al Festival di Cannes e la sua carriera registica riprese quota.\nL'incontro con Melina Merkouri.\nA Cannes, Dassin conobbe l'attrice greca Melina Merkouri, con la quale intraprese subito un'appassionata relazione. I due si sposarono nel 1966, dopo che Dassin ottenne il divorzio dalla sua prima moglie. Dassin diresse Melina Mercouri in diversi film, fra i quali \"Colui che deve morire\" (1957), un rifacimento della storia di Cristo ambientata nella Grecia occupata dai turchi, e \"La legge\" (1958), una coproduzione italo-francese con Marcello Mastroianni e Gina Lollobrigida. Ma il successo pi\u00f9 grande della coppia fu la commedia \"Mai di domenica\" (1960), nella quale la Mercouri interpretava la parte di una prostituta dal cuore d'oro in coppia con lo stesso Dassin, nel ruolo di uno studioso statunitense che si innamora di lei. Anche questo film fu un successo internazionale tanto che Dassin ottenne due nomination all'Oscar per la sceneggiatura e la regia.\nUltimi anni.\nDopo il matrimonio con Melina Mercouri, Dassin si trasfer\u00ec stabilmente in Grecia, continuando a dirigere film fino al 1980. Sua moglie, che proveniva da una famiglia con forti tradizioni politiche, lasci\u00f2 la recitazione nel 1974 per dedicarsi alla politica con il PASOK, il partito socialista greco. Nel 1981 la Mercouri divenne ministro della cultura per il governo greco e si dedic\u00f2 fino alla morte al progetto di recupero dei marmi del Partenone, che si trovano attualmente esposti al British Museum. Alla sua morte, nel 1994, Dassin cre\u00f2 la Fondazione Melina Mercouri, un'istituzione dedicata a sensibilizzare l'opinione pubblica internazionale in merito a questo problema.\nDal precedente matrimonio con la musicista Beatrice Launer, Jules Dassin aveva avuto tre figli, fra i quali Joe Dassin, cantante noto in Francia, che mor\u00ec prematuramente nel 1980."}
{"id": "1581433", "revid": "110157", "url": "https://it.wikipedia.org/wiki?curid=1581433", "title": "Live @ KlangArt", "text": "Live @ KlangArt \u00e8 un album dal vivo del compositore tedesco Klaus Schulze, pubblicato nel 2001.\nOriginalmente venduti separatamente con i titoli \"Live @ KlangArt 1\" e \"Live @ KlangArt 2\", i due dischi vennero ripubblicati successivamente in un solo doppio album. La maggior parte delle tracce sono state riprese dal KlangArt festival della citt\u00e0 tedesca di Osnabr\u00fcck.\nTracce.\nTutte le tracce sono state composte da Klaus Schulze."}
{"id": "1581434", "revid": "1573940", "url": "https://it.wikipedia.org/wiki?curid=1581434", "title": "Contea di Red River (Texas)", "text": ""}
{"id": "1581435", "revid": "1573940", "url": "https://it.wikipedia.org/wiki?curid=1581435", "title": "Contea di Reeves (Texas)", "text": ""}
{"id": "1581436", "revid": "1573940", "url": "https://it.wikipedia.org/wiki?curid=1581436", "title": "Contea di Refugio (Texas)", "text": ""}
{"id": "1581437", "revid": "1573940", "url": "https://it.wikipedia.org/wiki?curid=1581437", "title": "Contea di Rockwall (Texas)", "text": ""}
{"id": "1581438", "revid": "1573940", "url": "https://it.wikipedia.org/wiki?curid=1581438", "title": "Contea di Runnels (Texas)", "text": ""}
{"id": "1581439", "revid": "110157", "url": "https://it.wikipedia.org/wiki?curid=1581439", "title": "Contea di Adams (Idaho)", "text": "La contea di Adams (in inglese Adams County) \u00e8 una contea dello Stato dell'Idaho, negli Stati Uniti. La popolazione al censimento del 2000 era di abitanti. Il capoluogo di contea \u00e8 Council."}
{"id": "1581440", "revid": "1573940", "url": "https://it.wikipedia.org/wiki?curid=1581440", "title": "Contea di Sabine (Texas)", "text": ""}
{"id": "1581441", "revid": "52076", "url": "https://it.wikipedia.org/wiki?curid=1581441", "title": "Rabbat Ammon", "text": ""}
{"id": "1581442", "revid": "110157", "url": "https://it.wikipedia.org/wiki?curid=1581442", "title": "Dosburg Online", "text": "Dosburg Online \u00e8 un album in studio del compositore tedesco Klaus Schulze, pubblicato nel 1996.\nTracce.\nTutte le tracce sono state composte da Klaus Schulze."}
{"id": "1581444", "revid": "1573940", "url": "https://it.wikipedia.org/wiki?curid=1581444", "title": "Contea di San Augustine (Texas)", "text": ""}
{"id": "1581445", "revid": "767487", "url": "https://it.wikipedia.org/wiki?curid=1581445", "title": "Contea di Bannock", "text": "La contea di Bannock (in inglese Bannock County ) \u00e8 una contea dello Stato dell'Idaho, negli Stati Uniti. La popolazione al censimento del 2000 era di 75.565 abitanti. Il capoluogo di contea \u00e8 Pocatello."}
{"id": "1581446", "revid": "1573940", "url": "https://it.wikipedia.org/wiki?curid=1581446", "title": "Contea di San Jacinto (Texas)", "text": ""}
{"id": "1581447", "revid": "767487", "url": "https://it.wikipedia.org/wiki?curid=1581447", "title": "Contea di Bear Lake", "text": "La contea di Bear Lake (in inglese Bear Lake County ) \u00e8 una contea dello Stato dell'Idaho, negli Stati Uniti. La popolazione al censimento del 2000 era di 6.411 abitanti. Il capoluogo di contea \u00e8 Paris."}
{"id": "1581448", "revid": "767487", "url": "https://it.wikipedia.org/wiki?curid=1581448", "title": "Contea di Benewah", "text": "La contea di Benewah (in inglese Benewah County ) \u00e8 una contea dello Stato dell'Idaho, negli Stati Uniti. La popolazione al censimento del 2000 era di 9.171 abitanti. Il capoluogo di contea \u00e8 St. Maries."}
{"id": "1581449", "revid": "1573940", "url": "https://it.wikipedia.org/wiki?curid=1581449", "title": "Contea di San Patricio (Texas)", "text": ""}
{"id": "1581450", "revid": "1573940", "url": "https://it.wikipedia.org/wiki?curid=1581450", "title": "Contea di San Saba (Texas)", "text": ""}
{"id": "1581452", "revid": "1573940", "url": "https://it.wikipedia.org/wiki?curid=1581452", "title": "Contea di Schleicher (Texas)", "text": ""}
{"id": "1581453", "revid": "3115", "url": "https://it.wikipedia.org/wiki?curid=1581453", "title": "Stefano Fantinel", "text": "Dal 2006 al 2011 \u00e8 stato proprietario e presidente della .\nLa Triestina.\nAcquisisce l'U.S. Triestina Calcio nel 2006 dal commissario di gestione, salvandola dal fallimento dopo lo \"scandalo Tonellotto\".\nSubito dopo il suo insediamento conferma Franco De Falco, dimissionario dalla carica di presidente nominato dal tribunale, nel ruolo di direttore sportivo. Si avvale della collaborazione di Enzo Ferrari.\nL'inizio della gestione Fantinel viene segnato da un disguido nell'iscrizione che porta ad una penalizzazione di un punto nel campionato Serie B 2005-2006. La squadra ha un rendimento altalenante ma si salva all'ultima giornata. \nLa campagna acquisti estiva non registra nessun acquisto importante, poche cessioni e innesti mirati; la stagione 2006-2007 \u00e8 in linea con le aspettative di salvezza. Una stagione conclusa con l'ottavo posto nel campionato successivo viene seguita da due retrocessioni consecutive nelle annate seguenti, anche se la prima, nel 2010, viene rimediata dal ripescaggio dovuto al fallimento dell'. \nAl termine del campionato 2010-2011 la squadra \u00e8 quindi retrocessa in Prima Divisione.\nNel mese di agosto 2011 Fantinel perfeziona la cessione delle proprie quote di maggioranza al gruppo \"Aletti\", dimettendosi dalla carica di presidente.\nNell'agosto del 2009 \u00e8 stato eletto alla vicepresidenza della Lega Calcio quale rappresentante della Serie B.\nVicende giudiziarie del 2012.\nNell'estate del 2012 Fantinel viene indagato dal PM Frezza per false fatturazioni con le quali, secondo l'ipotesi dell'accusa, avrebbe sottratto quattro milioni dalle casse della Triestina all'epoca della sua presidenza.\nAltre attivit\u00e0 imprenditoriali.\nFantinel \u00e8 proprietario, insieme al cugino Marco, che ne \u00e8 presidente, di un'azienda vinicola che porta il loro nome, con sede principale a Tauriano di Spilimbergo.\nInoltre \u00e8 socio del prosciuttificio Testa e Molinaro di San Daniele del Friuli.\nNel 2009 ha lanciato il progetto \"I-Spirit\" di una vodka \"made in Italy\" insieme al cugino Marco, Lapo Elkann, Giuseppe Cipriani, Francesco Cosulich e Paolo Domeghetti."}
{"id": "1581454", "revid": "1573940", "url": "https://it.wikipedia.org/wiki?curid=1581454", "title": "Contea di Scurry (Texas)", "text": ""}
{"id": "1581455", "revid": "287204", "url": "https://it.wikipedia.org/wiki?curid=1581455", "title": "NGC 1395", "text": "NGC 1395 \u00e8 una galassia ellittica nella costellazione di Eridano.\nSi individua 1,5 gradi a sud-est della stella ; si presenta in un telescopio da 80mm di apertura come una macchia chiara circolare, priva di dettagli. Ad ingrandimenti maggiori la galassia si mostra leggermente allungata in senso est-ovest. Dista dalla Via Lattea circa 52 milioni di anni-luce."}
{"id": "1581456", "revid": "1573940", "url": "https://it.wikipedia.org/wiki?curid=1581456", "title": "Contea di Shackelford (Texas)", "text": ""}
{"id": "1581457", "revid": "767487", "url": "https://it.wikipedia.org/wiki?curid=1581457", "title": "Contea di Bingham", "text": "La contea di Bingham (in inglese Bingham County ) \u00e8 una contea dello Stato dell'Idaho, negli Stati Uniti. La popolazione al censimento del 2000 era di 41.735 abitanti. Il capoluogo di contea \u00e8 Blackfoot."}
{"id": "1581458", "revid": "1428919", "url": "https://it.wikipedia.org/wiki?curid=1581458", "title": "Wolfgang Schneiderhan", "text": "Biografia.\nInizia i propri studi con la madre e dal 1922 al 1928 nella citt\u00e0 boema di Pisek con Otakar \u0160ev\u010d\u00edk e dal 1925 a Vienna con l'ungherese Julius Winkler, facendosi immediatamente apprezzare quale bambino prodigio.\n\u00c8 vissuto per qualche tempo in Inghilterra, dove ha dato concerti assieme a celebri cantanti quali Maria Jerritza, Feodor Scjaljapin, Jan Kiepura, Paul Robeson ed altri ancora. Divenne poi il primo violino dell'Orchestra Sinfonica di Vienna e, pi\u00f9 tardi, dell'Orchestra Filarmonica della capitale austriaca.\nHa fondato anche un suo quartetto che poi ha preso il nome di \"Barylli\" ed ha poi sostituito Georg Kulenkampff nel trio con Edwin Fischer ed Enrico Mainardi.\nNel 1948 si un\u00ec in matrimonio con il soprano Irmgard Seefried.\nHa insegnato alla \"Staatsakademie\" di Vienna, al Mozarteum di Salisburgo ed a Lucerna, dove, con Baumgartner, ha fondato nel 1956 anche l'orchestra da camera \"Festival Strings Lucerne\"."}
{"id": "1581459", "revid": "1573940", "url": "https://it.wikipedia.org/wiki?curid=1581459", "title": "Contea di Somervell (Texas)", "text": ""}
{"id": "1581460", "revid": "1272592", "url": "https://it.wikipedia.org/wiki?curid=1581460", "title": "Contea di Blaine (Idaho)", "text": "La contea di Blaine (in inglese Blaine County ) \u00e8 una contea dello Stato dell'Idaho, negli Stati Uniti. La popolazione al censimento del 2000 era di abitanti. Il capoluogo di contea \u00e8 Hailey. Dal 2017 la zona settentrionale \u00e8 parte della Central Idaho Dark Sky Reserve.\nCuriosit\u00e0.\nAlla suddetta contea \u00e8 ispirata la regione di Blaine County (per l'appunto Contea di Blaine) del videogioco open-world GTA V di Rockstar Games, ambientato a Los Santos (ispirata a Los Angeles), Blaine County, deserto (ispirato al deserto del Nevada), monti e campagne coltivate circostanti."}
{"id": "1581461", "revid": "1573940", "url": "https://it.wikipedia.org/wiki?curid=1581461", "title": "Contea di Starr (Texas)", "text": ""}
{"id": "1581462", "revid": "767487", "url": "https://it.wikipedia.org/wiki?curid=1581462", "title": "Contea di Boise", "text": "La contea di Boise (in inglese Boise County ) \u00e8 una contea dello Stato dell'Idaho, negli Stati Uniti. La popolazione al censimento del 2000 era di 6.670 abitanti. Il capoluogo di contea \u00e8 Idaho City. Dal 2017 la zona pi\u00f9 orientale \u00e8 parte della Central Idaho Dark Sky Reserve."}
{"id": "1581464", "revid": "1573940", "url": "https://it.wikipedia.org/wiki?curid=1581464", "title": "Contea di Sterling (Texas)", "text": ""}
{"id": "1581465", "revid": "767487", "url": "https://it.wikipedia.org/wiki?curid=1581465", "title": "Contea di Bonner", "text": "La contea di Bonner ( in inglese Bonner County ) \u00e8 una contea dello Stato dell'Idaho, negli Stati Uniti. La popolazione al censimento del 2000 era di 36.835 abitanti. Il capoluogo di contea \u00e8 Sandpoint."}
{"id": "1581466", "revid": "110157", "url": "https://it.wikipedia.org/wiki?curid=1581466", "title": "SAME", "text": "La S.A.M.E., acronimo di \" Societ\u00e0 Accomandita Motori Endotermici\" \u00e8 una azienda produttrice di trattori agricoli fondata nel 1942 dai fratelli Francesco e Eugenio Cassani a Treviglio (Bg). \u00c8 ora parte della multinazionale SAME Deutz-Fahr (SDF), a cui appartengono anche i marchi Deutz-Fahr, Lamborghini Trattori, H\u00fcrlimann, Gr\u00e9goire A/S e Lamborghini Green Pro.\nStoria.\nDal 1927 al secondo dopoguerra.\nNel 1927 i fratelli Francesco ed Eugenio Cassani progettarono e costruirono un trattore agricolo denominato Cassani 40\u00a0CV, azionato da un motore Diesel, una forma di propulsione che dagli anni venti aveva iniziato a trovare applicazione sui veicoli industriali, militari e ferroviari. Il motore era un bicilindrico orizzontale a due tempi con una cilindrata di 12.723\u00a0cm\u00b3, erogante quaranta cavalli a 550 giri/min, accensione a sigaretta ed avviamento ad aria con serbatoio in pressione, 4 marce (3 AV e 1 RM) e poteva raggiungere i 15\u00a0km/h. Il costo di questa trattrice era di 28.000 lire. La trattrice progettata da Cassani venne venduta su licenza dalle Officine Gaetano Barbieri di Castel Maggiore.\nLa nuova societ\u00e0 SAME, fondata nel 1942, inizialmente fabbricava motori a scoppio e diesel per uso civile e industriale, argani, gru, aratri, pompe antincendio. Nel 1946 nacquero i primi modelli di Autofalciatrice con motore a petrolio da 8\u00a0CV.\nDal secondo dopoguerra al boom economico.\nNel 1946 la SAME present\u00f2 alla Fiera di Milano una prima autofalciatrice a tre ruote, al cui motore, alimentato a petrolio, era possibile collegare altri macchinari e attrezzature agricole. Svilupp\u00f2 cos\u00ec il primo \"trattore universale\" con cui affront\u00f2 il mercato nell'immediato dopoguerra.\nNel 1948 nacque il SAME 3R/10, un trattorino universale mosso da un motore monocilindrico a petrolio da 10\u00a0CV; era caratterizzato da due ruote motrici, una sola ruota sterzante, la carreggiata variabile e la guida reversibile. Venne premiato dall'Accademia di Agricoltura di Torino con la medaglia d'oro: il 24 ottobre 1948 il \"Giornale dell'Agricoltura\" lo defin\u00ec \"un gioiello dell'industria italiana\".\nNel 1950 inizi\u00f2 la produzione dei modelli a petrolio, nacquero il SAME 4R/10 da 10\u00a0CV e il 4R/20 da 20\u00a0CV.\nNel 1952 venne lanciato il \"DA 25\", il primo trattore moderno prodotto su scala industriale a trazione integrale, con motore bicilindrico diesel erogante 25\u00a0CV e 2280\u00a0cm\u00b3, 7 marce e una velocit\u00e0 di 24,3\u00a0km/h. La sigla DA significa \"Diesel Aria\", raffreddamento ad aria, come da tradizione SAME. Inizia cos\u00ec la produzione su scala industriale delle quattro ruote motrici, un sistema originale di doppia trazione, gi\u00e0 concepito come idea nel 1928.\nNel 1957 venne lanciato il nuovo \"DA 30 DT\" prodotto in 8 versioni diverse, che sostitu\u00ec il DA 25. in questo periodo SAME realizz\u00f2 anche diversi attrezzi specifici come aratri (monovomere, bivomere, a dischi, reversibile), estirpatori a molle, erpici a dischi, frese, ruspe posteriori, barre falcianti, rimorchi ribaltabili, pompe da irrigazione e trivelle. I primi modelli del DA 30 DT avevano un colore arancione con ruote verdi, ma verso la fine degli anni cinquanta cambiarono colore in rosso sia alla carrozzeria che alle ruote, con motore in colore grigio scuro.\nNel 1958 venne lanciato il SAME 240, soprannominato il trattore intelligente, in quanto equipaggiato di serie con il dispositivo S.A.C. (Stazione Automatica di Controllo) originale SAME, con controllo dello sforzo sui bracci inferiori di sollevamento, che sar\u00e0 poi applicato negli anni successivi a tutta la produzione. Aveva un motore bicilindrico erogante 42CV con 6 marce avanti, 1 retromarcia e una velocit\u00e0 massima di 28,9\u00a0km/h.\nDal boom economico alla fine degli anni settanta.\nIl 1961 fu l'anno del Puledro e del Samecar, trattore in grado di lavorare la terra e trasportare i prodotti grazie ad un cassone per il carico. Contemporaneamente venne sviluppata una nuova linea di motori a 6 e 8 cilindri.\nLa SAME present\u00f2 alla fiera di Verona del 1965 i nuovi motori a V e i trattori Italia V, Atlanta, Sametto V e 450 V. Altro passaggio importante fu il design delle nuove carrozzerie, con un passaggio dalle tradizionali linee dei cofani tondi a quelli pi\u00f9 squadrati.\nNel 1965 venne lanciata sul mercato la serie Centauro con tre modelli. Aveva un motore a 4 cilindri a V, erogante 55\u00a0CV e 3500\u00a0cm\u00b3, 8 marce avanti, 4 retromarce e una velocit\u00e0 massima di 34,8\u00a0km/h.\nNel 1972 vennero presentate le trattrici \"Corsaro 70\" e \"Saturno 80\". \nNel 1973 SAME acquist\u00f2 da Ferruccio Lamborghini la Lamborghini Trattori S.p.A., introducendo nella propria gamma alcune tecnologie complementari, come i cingolati e i cambi completamente sincronizzati, che la Lamborghini Trattori aveva introdotto per prima sul mercato. Nel 1979 acquist\u00f2 il marchio svizzero H\u00fcrlimann Traktoren, cambiando nomenclatura in Gruppo SLH (SAME+Lamborghini+H\u00fcrlimann), e diventando il secondo costruttore di trattori italiano ed uno dei primi sul mercato mondiale.\nDagli anni ottanta alla fine del secolo.\nNel 1983 venne lanciata la gamma \"SAME Explorer\", uno dei prodotti di maggiore successo nella storia dell'azienda. \u00c8 il primo trattore prodotto in Italia a raggiungere una velocit\u00e0 di 40\u00a0km/h ed \u00e8 anche l'unico dotato di frenatura integrale sulle 4 ruote.\nAlla fine degli anni ottanta tra le proposte del Gruppo SLH spicca un originale sistema di retrovisione tramite telecamera: il Twin Vision. Inoltre i motori SAME fanno un nuovo balzo qualitativo e tutta la serie 1000, progettata con attenzione alla modularit\u00e0 dei componenti, pu\u00f2 essere dotata di regolazione elettronica dell'iniezione.\nNel 1991 con la gamma Titan viene lanciata la trasmissione Electronic PowerShift, progetto per potenze elevate, mentre con il Frutteto II venne realizzata una gamma di trattori dedicata all'impiego nei frutteti e nei vigneti.\nNel 1995 il Gruppo SLH acquisisce la divisione macchine agricole di Kl\u00f6ckner-Humboldt-Deutz: nasce cos\u00ec il gruppo SAME Deutz-Fahr.\nIl ventunesimo secolo.\nNel 1999 SAME porta sui trattori \"Rubin 200\" il sistema autolivellante Galileo, studiato per agevolare le lavorazioni in pendio, vincendo nel 2000 il premio \"Golden Tractor for the design Millennium Edition\".\nNel 2007 venne festeggiato l'80\u00ba compleanno del primo trattore realizzato da Francesco ed Eugenio, il Cassani 40\u00a0CV.\nIl 12 ottobre 2012, presso la storica sede di Treviglio, SAME ha festeggiato i suoi primi 70 anni. In tale occasione, il marchio italiano ha annunciato nuovi investimenti e nuovi modelli per il futuro, in primis il trattore \"Virtus\" (100-110-120-130\u00a0CV) disegnato dalla Italdesign di Giugiaro.\nModellini disponibili.\nSono disponibili numerosi modellini in scala 1:32 e 1:43 dei trattori SAME realizzati dalle pi\u00f9 conosciute marche di modellismo come l'italiana Ros-Agritec, la tedesca Siku e la francese Universal Hobbies.\nCassani:\nSAME:\nArchivio.\nLa documentazione fotografica, tecnica (disegni originali, brevetti, libretti d'uso e manutenzione, manuali d'officina, cataloghi parti di ricambio) e pubblicitaria (cataloghi, d\u00e9pliant, pubblicit\u00e0 a stampa, calendari, house organ, filmati) relativa alla produzione della SAME \u00e8 conservata a Bergamo presso l'Archivio storico Same nel fondo \"Same Deutz-Fah\"r (estremi cronologici:1918 gen. 1 - sec. XXI), comprendente la documentazione storica della Same e dei marchi del Gruppo (Same, Lamborghini, Deutz-Fahr; Hurlimann). Tale fondo \u00e8 riordinato e catalogato con un software di una societ\u00e0 privata."}
{"id": "1581467", "revid": "1573940", "url": "https://it.wikipedia.org/wiki?curid=1581467", "title": "Contea di Stonewall (Texas)", "text": ""}
{"id": "1581468", "revid": "1573940", "url": "https://it.wikipedia.org/wiki?curid=1581468", "title": "Contea di Sutton (Texas)", "text": ""}
{"id": "1581469", "revid": "1573940", "url": "https://it.wikipedia.org/wiki?curid=1581469", "title": "Contea di Swisher (Texas)", "text": ""}
{"id": "1581470", "revid": "110157", "url": "https://it.wikipedia.org/wiki?curid=1581470", "title": "Contea di Bonneville", "text": "La contea di Bonneville (in inglese Bonneville County ) \u00e8 una contea dello Stato dell'Idaho, negli Stati Uniti. La popolazione al censimento del 2000 era di 82.522 abitanti. Il capoluogo di contea \u00e8 Idaho Falls."}
{"id": "1581471", "revid": "1573940", "url": "https://it.wikipedia.org/wiki?curid=1581471", "title": "Contea di Tarrant (Texas)", "text": ""}
{"id": "1581474", "revid": "1573940", "url": "https://it.wikipedia.org/wiki?curid=1581474", "title": "Contea di Terry (Texas)", "text": ""}
{"id": "1581477", "revid": "1573940", "url": "https://it.wikipedia.org/wiki?curid=1581477", "title": "Contea di Throckmorton (Texas)", "text": ""}
{"id": "1581481", "revid": "1573940", "url": "https://it.wikipedia.org/wiki?curid=1581481", "title": "Contea di Titus (Texas)", "text": ""}
{"id": "1581482", "revid": "15756", "url": "https://it.wikipedia.org/wiki?curid=1581482", "title": "Beowulf (personaggio)", "text": "Etimologia e origini del personaggio.\nSono state proposte diverse origini del nome \"Bultimor.\"\nB\u00f6\u00f0varr Bjarki.\nNelle fonti norrene \u00e8 attestata la presenza di una figura eroica chiamata B\u00f6\u00f0varr Bjarki la cui corrispondenza con Beowulf \u00e8 stata oggetto di molte discussioni. Secondo Saxo Grammaticus l'eroe uccise un orso, ma secondo la \"Hr\u00f3lfs saga kraka ok kappa hans\" sconfisse un drago, mentre nel \"Bjarkar\u00edmur\" uccise due bestie come Beowulf fece con Grendel e la madre di Grendel. Uno studioso chiamato Sarrazin sugger\u00ec anche che il nome \"Beowulf\" derivasse da un'errata traduzione di \"B\u00f6\u00f0varr\", dove \"-varr\" era stato interpretato come \"vargr\" (\"lupo\", cio\u00e8 \"wulf\" in antico inglese). Tuttavia questa etimologia fu contestata da Sophus Bugge, che ipotizz\u00f2 invece che fu il personaggio di B\u00f6\u00f0varr Bjarki a derivare da Beowulf.\nLupo delle Api.\nHenry Sweet, filologo e linguista specializzato in lingue germaniche, propose che il nome \"Beowulf\" potesse significare letteralmente \"lupo delle api\" (inglese moderno \"bee-wolf\"), e che quindi fosse un kenning per \"orso\". Questa etimologia \u00e8 rispecchiata in alcuni esempi registrati di nomi simili. \"Biuuwulf\" \u00e8 registrato come nome nel \"Liber Vitae\"; il nome \u00e8 quello di un monaco di Durham e significa letteralmente \"lupo delle api\" nella lingua di Northumbria. Sul \"Domesday Book\" dell'XI secolo vi \u00e8 registrato il nome \"Beulf\".\nPicchio.\nIl filologo inglese Walter William Skeat propose un'origine\netimologica dalla parola \"picchio\" citando l'antico olandese \"biewolf\". Skeat spiega che il picchio nero \u00e8 comune in Norvegia e Svezia e che il fatto che l'uccello combatta fino alla morte pu\u00f2 aver influenzato enormemente la scelta del nome. Quest'ipotesi \u00e8 stata criticata perch\u00e9 in disaccordo con la legge di Grimm e Skeat ritratt\u00f2 in seguito la sua tesi.\nLupo di Beow.\nNel 2005, Andy Orchard ipotizz\u00f2 un'etimologia sul nome dell'antico norreno \"\u00de\u00f3r\u00falfr\" (traducibile con \"lupo di Thor\"), affermando che il corrispondente in antico inglese sarebbe probabilmente stato \"lupo di Beowa\".\nIl \"Beowulf\".\nLe origini in G\u00f6taland.\nCome si dice nel poema epico, Beowulf era figlio di Ecg\u00feeow, un guerriero dei W\u00e6gmunding dei Sueoni. Ecg\u00feeow aveva ucciso Hea\u00f0olaf, un uomo di un altro clan, quello dei Wulfing (secondo le fonti scandinave, erano la dinastia regnante dei Geati di \u00d6sterg\u00f6tland). Pare che, poich\u00e9 la vittima proveniva da una famiglia importante, il guidrigildo fu troppo alto, perci\u00f2 Ecg\u00feeow fu esiliato e dovette cercare rifugio presso i Daner. Il re danese Hro\u00f0gar pag\u00f2 generosamente il guidrigildo, e fece fare un giuramento di amicizia ad Ecg\u00feeow.\nEcg\u00feeow era al servizio del re dei Geati Hre\u00f0el, di cui aveva sposato la figlia; essi generarono Beowulf, che crebbe tra i Geati. L'amico d'infanzia di Beowulf fu Breca dei Bronding, \"si suppone gli abitanti dell'isola di Br\u00e4nn\u00f6, al largo della costa di V\u00e4sterg\u00f6tland, nel Kattegat\"; questa sarebbe stata una residenza realistica per un amico d'infanzia di Beowulf, anche perch\u00e9 il poema descrive gare di nuoto tra i due.\nLa Selandia e Grendel.\nQuando re Hro\u00f0gar, sua moglie Wealh\u00feeow e la sua corte furono terrorizzati dal mostruoso Grendel, Beowulf lasci\u00f2 G\u00f6taland e navig\u00f2 sino alla Selandia con 14 guerrieri per saldare il debito di suo padre. Durante la notte, Grendel giunse ad attaccare gli uomini addormentati. Beowulf lo attacc\u00f2 senza la sua spada in quanto immune alle armi forgiate dagli umani. Grazie all'intervento di tutti i suoi uomini, insieme lo aiutarono ad immobilizzarlo e strapparne un braccio, Grendel torn\u00f2 alla sua tana nella palude marittima a morire.\nIl giorno dopo iniziarono grandi festeggiamenti sotto braccio attaccato come trofeo ad una parete di Heorot, durante i quali Beowulf fu grandemente lodato e uno scaldo compose una canzone in cui lo paragonava all'eroe Sigfrido, anche se chiamato con il nome del padre Sigmund.\nTuttavia, la notte seguente la madre di Grendel giunse a vendicare l'uccisione del figlio; poich\u00e9 Beowulf, stanco dopo i festeggiamenti, dormiva profondamente in un edificio differente, non pot\u00e9 fermarla. In seguito decise di scendere nella palude marittima per ucciderla. Individuato l'ingresso subacqueo dell'antro dalle tracce di sangue di Grendel, si immerse e in breve fu attaccato dalla madre della bestia. Beowulf stava per avere la peggio in quanto la lama della sua spada non riusciva a scalfirne la pelle. Mentre combattevano corpo a corpo, Beowulf afferr\u00f2 l'enorme spada di un J\u01ebtunn, forgiata non da umani, fortuitamente trovata nel mucchio di tesori nella tana, e con essa riusc\u00ec a vincere. Beowulf fu ricompensato con oro e cavalli dalla regina Wealh\u00feeow, poi lui e i suoi guerrieri tornarono a G\u00f6taland.\nRitorno a G\u00f6taland, regno e morte.\nDopo essere tornato, Beowulf prese parte in una storica incursione contro i Franchi con il suo re Hygelac. Hygelac mor\u00ec nella scorreria, e Beowulf nuot\u00f2 fino a casa con l'intera armatura. Tornato a G\u00f6taland, la regina Hygd gli offr\u00ec il trono, ma egli rifiut\u00f2 in favore del giovane principe Heardred. Tuttavia, Heardred ricevette a corte due principi svedesi, Eadgils e Eanmund, che raccontarono di essere scappati da loro zio Onela che aveva usurpato loro il trono; ci\u00f2 port\u00f2 ad un'invasione svedese in cui Heardred fu ucciso. Beowulf fu proclamato re e decise di vendicare Heardred e aiutare Eadgils a diventare re di Svezia.\nL'occasione in cui Onela fu ucciso fu probabilmente un fatto storico. Anche se \u00e8 solo citato brevemente nel \"Beowulf\", esso viene descritto ampiamente in svariate fonti scandinave dove \u00e8 chiamato Battaglia sul Ghiaccio del Lago V\u00e4nern. Per esempio, Snorri Sturluson scrisse:\nInoltre riferisce che \u00abIn questa battaglia \u00c1li mor\u00ec con molta della sua gente. Poi re Adils gli prese l'elmo, Hildisv\u00edn [=Cinghiale da battaglia] e il suo cavallo Hrafn\u00bb.\nBeowulf govern\u00f2 i Geati per 50 anni, finch\u00e9 il suo regno fu terrorizzato da un drago il cui tesoro era stato rubato in un tumulo. Egli attacc\u00f2 il drago con i suoi thane, ma non ebbero successo. Beowulf decise di seguire il drago nella sua tana ad Earnan\u00e6s, ma solo il suo giovane parente svedese Wiglaf ebbe il coraggio di seguirlo. Beowulf riusc\u00ec infine ad uccidere il drago tagliandolo a met\u00e0 con la sua spada, ma fu ferito mortalmente dal corno velenoso del drago e fu portato fuori da Wiglaf. Mor\u00ec dopo aver profetizzato che gli Svedesi avrebbero nuovamente attaccato i Geati. Fu sepolto in un tumulo presso il mare.\nLuogo di sepoltura.\nLo studioso svedese Birger Nerman ha ipotizzato il tumulo di Skalunda () in V\u00e4sterg\u00f6tland (Svezia) come luogo di sepoltura di Beowulf. Non sono ancora cominciati gli scavi nel tumulo.\nContemporanei storici.\nLa figura di Beowulf corrisponde a diverse figure contemporanee note che vivevano in quel luogo, ma secoli di tradizione orale hanno modificato gran parte delle leggende originarie e non si pu\u00f2 pi\u00f9 trovare una corrispondenza esatta tra il \"Beowulf\" e le fonti norrene.\nHr\u00f3lfr Kraki.\nBeowulf e Hr\u00f3lfr Kraki sono due famosi protagonisti di miti e saghe rispettivamente dell'antica Inghilterra e dell'antica Scandinavia. Si suppone che entrambi siano vissuti intorno al 450-550 d.C., e molto si \u00e8 discusso negli anni sulla loro origine."}
{"id": "1581483", "revid": "1573940", "url": "https://it.wikipedia.org/wiki?curid=1581483", "title": "Contea di Tom Green (Texas)", "text": ""}
{"id": "1581485", "revid": "1573940", "url": "https://it.wikipedia.org/wiki?curid=1581485", "title": "Contea di Travis (Texas)", "text": ""}
{"id": "1581486", "revid": "647919", "url": "https://it.wikipedia.org/wiki?curid=1581486", "title": "Vescovo di Alessandria d'Egitto", "text": ""}
{"id": "1581487", "revid": "1573940", "url": "https://it.wikipedia.org/wiki?curid=1581487", "title": "Contea di Upton (Texas)", "text": ""}
{"id": "1581488", "revid": "1573940", "url": "https://it.wikipedia.org/wiki?curid=1581488", "title": "Contea di Uvalde (Texas)", "text": ""}
{"id": "1581489", "revid": "1573940", "url": "https://it.wikipedia.org/wiki?curid=1581489", "title": "Contea di Val Verde (Texas)", "text": ""}
{"id": "1581490", "revid": "767487", "url": "https://it.wikipedia.org/wiki?curid=1581490", "title": "Contea di Boundary", "text": "La contea di Boundary (in inglese Boundary County) \u00e8 una contea dello Stato dell'Idaho, negli Stati Uniti. La popolazione al censimento del 2000 era di 9.871 abitanti. Il capoluogo di contea \u00e8 Bonners Ferry. La contea \u00e8 chiamata \"boundary\" poich\u00e9 la parola in inglese significa \"limite\", in questo caso con la regione canadese della Columbia Britannica e, pi\u00f9 precisamente con il Distretto regionale di Central Kootenay."}
{"id": "1581491", "revid": "1573940", "url": "https://it.wikipedia.org/wiki?curid=1581491", "title": "Contea di Van Zandt (Texas)", "text": ""}
{"id": "1581492", "revid": "1573940", "url": "https://it.wikipedia.org/wiki?curid=1581492", "title": "Contea di Waller (Texas)", "text": ""}
{"id": "1581493", "revid": "1008732", "url": "https://it.wikipedia.org/wiki?curid=1581493", "title": "Gliese 710", "text": "Gliese 710 \u00e8 una stella nana arancione situata nella costellazione del Serpente, che possiede una magnitudine apparente pari a 9,66 e una massa che misura 0,4\u20130,6 volte quella solare. Si trova a circa 63 anni luce dalla Terra.\nApparentemente sembra trattarsi di una stella irrilevante, ma non \u00e8 cos\u00ec; i dati rilevati dal satellite Hipparcos (moto proprio, distanza e velocit\u00e0 radiale) indicano che la stella si avviciner\u00e0 progressivamente al Sole, fino ad arrivare, fra 1,4 milioni di anni, ad una distanza minima di 1,1 anni luce (70\u00a0000 UA) dalla Terra. Nel momento di massima vicinanza sar\u00e0 una stella di elevata magnitudine, brillante come lo \u00e8 ora Antares. Il moto proprio della stella \u00e8 molto piccolo per la sua distanza, e questo significa che sta procedendo in linea retta verso il nostro punto di osservazione, come paragone si veda Arturo.\nSi suppone che, a causa della periodica influenza gravitazionale, tra circa 1,4 milioni di anni la combinazione fra la massa di Gliese 710 e la sua distanza relativamente piccola dal Sistema solare perturber\u00e0 la Nube di Oort, causando un'ondata di comete verso il Sistema solare interno con conseguente aumento del rischio di impatti. Ciononostante, recenti studi, condotti da Garc\u00eda-S\u00e1nchez e dal suo team, indicano che tale perturbazione gravitazionale dovuta al passaggio della stella non provocher\u00e0 un numero di crateri maggiore al 5% del numero attuale.\nDa notare che la stella con il secondo pi\u00f9 grande effetto perturbativo negli ultimi 10 milioni di anni \u00e8 stata Algol, un sistema stellare triplo con una massa totale pari a 5,8 masse solari, che arriv\u00f2 alla distanza minima di 9,8 anni luce 7,3 milioni di anni fa."}
{"id": "1581494", "revid": "1573940", "url": "https://it.wikipedia.org/wiki?curid=1581494", "title": "Contea di Webb (Texas)", "text": ""}
{"id": "1581495", "revid": "110157", "url": "https://it.wikipedia.org/wiki?curid=1581495", "title": "Contea di Butte (Idaho)", "text": "La contea di Butte (in inglese Butte County ) \u00e8 una contea dello Stato dell'Idaho, negli Stati Uniti. La popolazione al censimento del 2000 era di 2.899 abitanti. Il capoluogo di contea \u00e8 Arco."}
{"id": "1581496", "revid": "1573940", "url": "https://it.wikipedia.org/wiki?curid=1581496", "title": "Contea di Wharton (Texas)", "text": ""}
{"id": "1581499", "revid": "1573940", "url": "https://it.wikipedia.org/wiki?curid=1581499", "title": "Contea di Wilbarger (Texas)", "text": ""}
{"id": "1581500", "revid": "1573940", "url": "https://it.wikipedia.org/wiki?curid=1581500", "title": "Contea di Willacy (Texas)", "text": ""}
{"id": "1581502", "revid": "110157", "url": "https://it.wikipedia.org/wiki?curid=1581502", "title": "Dove la terra finisce", "text": "Dove la terra finisce \u00e8 un romanzo dello scrittore statunitense Michael Cunningham.\nTrama.\nIl libro descrive la localit\u00e0 di Provincetown, a Cape Cod, e la vita che vi si svolge. La cittadina, ormai soprattutto meta turistica ma un tempo rifugio di intellettuali e artisti, viene descritta come l'ultimo lembo non solo geografico di un mondo che non c'\u00e8 pi\u00f9.\nL'autore, partendo dalla propria esperienza nata per caso all'inizio della carriera di scrittore, utilizza la topografia e le caratteristiche del luogo per ricostruire le sensazioni e le aspettative che la localit\u00e0 ha suscitato negli abitanti e nei visitatori sin dal momento della fondazione, avvenuta per opera dei Padri Pellegrini."}
{"id": "1581504", "revid": "1573940", "url": "https://it.wikipedia.org/wiki?curid=1581504", "title": "Contea di Winkler (Texas)", "text": ""}
{"id": "1581505", "revid": "767487", "url": "https://it.wikipedia.org/wiki?curid=1581505", "title": "Contea di Camas", "text": "La contea di Camas ( in inglese Camas County ) \u00e8 una contea dello Stato dell'Idaho, negli Stati Uniti. La popolazione al censimento del 2000 era di 991 abitanti. Il capoluogo di contea \u00e8 Fairfield."}
{"id": "1581507", "revid": "1573940", "url": "https://it.wikipedia.org/wiki?curid=1581507", "title": "Contea di Yoakum (Texas)", "text": ""}
{"id": "1581508", "revid": "1573940", "url": "https://it.wikipedia.org/wiki?curid=1581508", "title": "Contea di Young (Texas)", "text": ""}
{"id": "1581509", "revid": "1573940", "url": "https://it.wikipedia.org/wiki?curid=1581509", "title": "Contea di Zapata (Texas)", "text": ""}
{"id": "1581510", "revid": "1573940", "url": "https://it.wikipedia.org/wiki?curid=1581510", "title": "Contea di Zavala (Texas)", "text": ""}
{"id": "1581519", "revid": "69794", "url": "https://it.wikipedia.org/wiki?curid=1581519", "title": "Senatori della XXIX legislatura del Regno d'Italia", "text": "Senatori della XXIX legislatura del Regno d'Italia nominati dal re Vittorio Emanuele III, divisi per anno di nomina.\nNel 1934 furono nominati 76 senatori con decreti emessi dopo la fine della XXVIII legislatura e prima dell'inizio della XXIX legislatura.\nTra parentesi sono indicate le categorie di nomina.\nSenatori di nomina regia.\n1934.\nDecreto 24 gennaio.\nCon il decreto vennero nominati 16 senatori.\nDecreto 24 febbraio.\nCon il decreto vennero nominati 14 senatori.\nDecreto 1 marzo.\nCon il decreto vennero nominati 23 senatori.\nDecreto 6 aprile.\nCon il decreto vennero nominati 14 senatori.\nDecreto 27 aprile.\nCon il decreto vennero nominati 9 senatori."}
{"id": "1581520", "revid": "767487", "url": "https://it.wikipedia.org/wiki?curid=1581520", "title": "Stefan Postma", "text": ""}
{"id": "1581523", "revid": "86599", "url": "https://it.wikipedia.org/wiki?curid=1581523", "title": "Takao Kobayashi", "text": "Biografia.\nHa insegnato presso il dipartimento del Tokyo Institute of Technology e lavorato all'osservatorio privato di Oizumi.\nScoperte.\nKobayashi ha scoperto pi\u00f9 di 2400 asteroidi usando tecnologie CCD. Tra le sue scoperte sono degni di nota gli asteroidi Amor 7358 Oze, e , circa nove troiani e la cometa periodica P/1997 B1 Kobayashi, che originariamente ha segnalato come asteroide. Ha scoperto la supernova \"2008ip\" nella galassia NGC 4846.\nL'asteroide 3500 Kobayashi \u00e8 stato cos\u00ec battezzato in suo onore .\nNote di omonimia.\nAltri due astronomi giapponesi hanno lo stesso cognome: Jur\u014d Kobayashi e Toru Kobayashi, quest'ultimo \u00e8 co-scopritore della cometa C/1975 N1 Kobayashi-Berger-Milon."}
{"id": "1581527", "revid": "767487", "url": "https://it.wikipedia.org/wiki?curid=1581527", "title": "La casa dei fantasmi (film 2003)", "text": "La casa dei fantasmi (\"The Haunted Mansion\") \u00e8 una commedia del 2003, uscita in Italia nel 2004 ispirato alla Haunted Mansion, un'attrazione presente in tutti i parchi di divertimento Disney, diretto da Rob Minkoff e con protagonisti Eddie Murphy, Terence Stamp, Jennifer Tilly, Marsha Thomason e Nathaniel Parker.\nTrama.\nL'agente immobiliare Jim Evers \u00e8 sempre troppo preso dal lavoro e dimentica il giorno del suo anniversario di nozze. Per placare la moglie Sara decide di concedersi un viaggio di famiglia con anche i figli ma, a seguito di una strana telefonata di invito per Sara al misterioso \"Maniero Gracey\", decide di farvi tappa fiutando la possibilit\u00e0 di un affare. \nUna volta sul posto, la dimora si presenta subito, in ogni dettaglio, come la classica casa stregata. Gli Evers sono invitati a cena dal sinistro maggiordomo Ramsley e vengono presentati al padrone di casa Edward Gracey. Questi si dimostra da subito stranamente ossessionato da Sara. A causa di un violentissimo temporale tutta la famiglia \u00e8 costretta a passare la notte nella villa. Jim, pensando di nuovo ai suoi affari, inizia a vagare per le stanze buie e si ritrova all'interno dello studio del signor Gracey, dove scopre un passaggio segreto. I bambini invece vengono attratti da una strana sfera luminosa fluttuante che li conduce a un ritratto di una donna identica a Sara. Mentre osservano il quadro vengono trovati da due domestici che li nascondono da un minaccioso Ramsley venuto a cercarli. Dai loro discorsi si capisce finalmente la loro natura di spettri.\nJim e i ragazzi, riunitisi alla fine del passaggio segreto, scoprono grazie alla veggente Madame Leota l'oscuro segreto che si nasconde dentro al maniero: Ramsley disapprovava l'amore del suo padrone per Elizabeth (la ragazza del quadro) e l'aveva avvelenata, mascherando l'assassinio con una falsa lettera di addio e provocando cos\u00ec il disperato suicidio di Edward. Sara \u00e8 in pericolo in quanto gli spiriti vogliono utilizzarla per rompere la maledizione che da allora li costringe a vagare nel maniero. La salvezza sta in una chiave all'interno del cimitero di famiglia. Jim e i ragazzi riescono a recuperarla sfidando i cadaveri del mausoleo tornati in vita. La chiave apre un baule con la vera lettera di Elizabeth ma Ramsley, la vera regia malefica, mette Jim e i suoi figli in condizione di non ostacolare il suo piano finale: celebrare il matrimonio di Sara/Elizabeth ed Edward. Jim riesce a rientrare in casa aiutato da Madame Leota e recupera i figli rinchiusi in un baule. Infine riesce ad impedire il matrimonio ma Sara \u00e8 stata avvelenata da Ramsley, nel frattempo inghiottito dagli inferi: viene salvata dalla sfera luminosa che si rivela essere lo spirito di Elizabeth. Prima di salutare per sempre i suoi salvatori, Edward dona loro la propriet\u00e0. La maledizione \u00e8 cessata e finalmente Edward, Elizabeth e tutti gli altri fantasmi si liberano dalla loro schiavit\u00f9 terrena e ascendono al cielo.\nIncassi.\nA fronte di un budget di 90 milioni di dollari la pellicola ne incass\u00f2 180 in tutto il mondo.\nProduzione.\nLa pellicola \u00e8 stata realizzata principalmente in California, fra: Los Angeles, Santa Clarita ed i Walt Disney Studios di Burbank; una parte delle scene venne anche realizzata a New Orleans, Louisiana.\nVideogioco.\nUn videogioco basato sull'attrazione presente nel film fu pubblicato prima delle uscita delle sale in America per le console PlayStation 2, GameCube e Xbox."}
{"id": "1581531", "revid": "1372005", "url": "https://it.wikipedia.org/wiki?curid=1581531", "title": "Michel Schwalb\u00e9", "text": "Biografia.\nHa iniziato in tenera et\u00e0 lo studio del violino a Varsavia sotto la guida di un allievo di L. Auer. A partire dal 1933 ha studiato per alcuni anni con George Enescu e con Pierre Monteux a Parigi.\nUn primo premio ottenuto al Conservatorio della capitale francese ha coronato i suoi studi.\nNel 1946 \u00e8 diventato spalla dell'Orchestre de la Suisse Romande: una carica che, in seguito, lo ha legato ad altri complessi sinfonici quali l'orchestra del Festival di Lucerna e la Berliner Philharmoniker.\nA tali impegni ha affiancato quello di validissimo insegnante sia alla \"Hochschule f\u00fcr Musik\" di Berlino sia ai corsi estivi dell'Accademia di Salisburgo.\nLa sua attivit\u00e0 principale \u00e8 rimasta pur sempre il concertismo: \u00e8 certamente in questo campo che ha ottenuto i maggiori successi.\nIl 9 ottobre 2012 \u00e8 morto pochi giorni prima di compiere 93 anni."}
{"id": "1581534", "revid": "145180", "url": "https://it.wikipedia.org/wiki?curid=1581534", "title": "Primo di Sophie Germain", "text": ""}
{"id": "1581535", "revid": "125733808", "url": "https://it.wikipedia.org/wiki?curid=1581535", "title": "Sergio Musmeci", "text": "Considerato uno dei pi\u00f9 grandi strutturisti insieme a Riccardo Morandi, Pier Luigi Nervi e Silvano Zorzi. Ad oggi le opere realizzate da Musmeci risultano estremamente moderne, non solo per le geometrie utilizzate, ma anche per complessit\u00e0 architettonica dei manufatti. Suo \u00e8 uno dei sei progetti vincitori ex aequo al concorso ANAS per il ponte sullo stretto di Messina nel 1969.\nBiografia professionale.\nStudi\u00f2 all'Universit\u00e0 \"La Sapienza\" di Roma, dove si laure\u00f2 in ingegneria civile nel 1948, e in ingegneria aeronautica nel 1953. Sempre a Roma inizi\u00f2 la propria attivit\u00e0 professionale con la progettazione di strutture in cemento armato, negli studi di Riccardo Morandi e Pier Luigi Nervi. Nel 1953 avvi\u00f2 una felice collaborazione con l'architetto Zenaide Zanini, poi divenuta sua moglie.\nSempre alla Sapienza, nel 1956 divenne docente incaricato di Meccanica razionale nella facolt\u00e0 di ingegneria. Dal 1969 tenne l'insegnamento di \"Ponti e Grandi Strutture\" nella facolt\u00e0 di architettura.\nCome progettista, vinse nel 1970 uno dei sei primi premi \"ex aequo\" al concorso internazionale di architettura indetto dall'ANAS per il ponte sullo stretto di Messina, in cui si proponeva una struttura sospeso a luce unica, con una campata di 3.000 m, sostenuta da piloni alti 600 m, con un originalissimo sistema spaziale di sospensione per irrigidire la struttura sia sul piano verticale, per consentire anche il traffico ferroviario, sia su quello orizzontale, per resistere alle spinte del vento ed evitare i rischi di deragliamento dei treni in risposta a eccessive deformazioni (il plastico in scala del progetto \u00e8 conservato al MAXXI di Roma). All'inizio degli anni settanta del XX secolo realizz\u00f2 il Ponte sul Basento, a Potenza, dove vennero concretizzate le sue teorie sul minimo strutturale.\nRiconoscimenti.\nI progetti e le planimetrie delle opere di Musmeci sono contenuti nel fondo archivistico \"Musmeci Sergio e Zanini Zenaide\", che nel 1997 fu dichiarato di notevole interesse storico dalla Soprintendenza archivistica per il Lazio. Il materiale fu acquisito nel 2003 dal Ministero per i beni e le attivit\u00e0 culturali per farlo confluire nelle collezioni di architettura del XX secolo del MAXXI.\nNel 2003, il ponte sul Basento \u00e8 stato dichiarato monumento di interesse culturale dal Ministero per i beni e le attivit\u00e0 culturali."}
{"id": "1581536", "revid": "155634", "url": "https://it.wikipedia.org/wiki?curid=1581536", "title": "Maria Holaus", "text": "Biografia.\nLa Holaus, attiva in gare FIS dal dicembre del 1998, esord\u00ec in Coppa Europa il 10 gennaio 2001 a Tignes, piazzandosi 7\u00aa in supergigante; ottenne il primo risultato di prestigio della carriera il 6 febbraio successivo sulle nevi di Verbier, vincendo la medaglia d'argento nella discesa libera ai Mondiali juniores 2001.\nIn Coppa Europa conquist\u00f2 quattro vittorie (la prima il 20 gennaio 2002 ad Altenmarkt-Zauchensee in discesa libera, l'ultima il 7 dicembre 2006 a Hemsedal in supergigante) ed esord\u00ec in Coppa del Mondo il 13 gennaio 2007 nella discesa libera di Altenmarkt-Zauchensee, classificandosi 4\u00aa. Pochi giorni dopo ottenne l'ultimo podio in Coppa Europa (2\u00aa in supergigante il 17 gennaio a Sankt Moritz) e il primo in Coppa del Mondo, il 27 gennaio nella discesa libera di San Sicario (3\u00aa). Nello stesso anno prese anche parte ai Mondiali di \u00c5re, sua unica presenza iridata, piazzandosi 21\u00aa nella discesa libera, e a fine stagione in Coppa Europa risult\u00f2 2\u00aa nella classifica di supergigante.\nIl 20 gennaio 2008 conquist\u00f2 l'unica vittoria in Coppa del Mondo, vincendo il supergigante di Cortina d'Ampezzo sull'Olimpia delle Tofane, e il 2 febbraio dello stesso anno a Sankt Moritz sal\u00ec per l'ultima volta sul podio nel circuito (2\u00aa in discesa libera). La sua ultima gara in carriera fu il supergigante di Coppa del Mondo disputato a Val-d'Is\u00e8re il 20 dicembre 2009, che chiuse al 20\u00ba posto.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSG = supergigante\nCoppa Europa.\nCoppa Europa - vittorie.\nLegenda:\nDH = discesa libera\nSG = supergigante\nStatistiche.\nDurante la sua carriera partecip\u00f2 a 28 gare di Coppa del Mondo vincendone una e arrivando altre due volte a podio, per un totale di dieci piazzamenti tra le prime dieci."}
{"id": "1581538", "revid": "44989", "url": "https://it.wikipedia.org/wiki?curid=1581538", "title": "Tahar lamri", "text": ""}
{"id": "1581542", "revid": "287204", "url": "https://it.wikipedia.org/wiki?curid=1581542", "title": "Mesoregione di Ara\u00e7atuba", "text": "Ara\u00e7atuba \u00e8 una mesoregione dello Stato di San Paolo, in Brasile.\nMicroregioni.\nComprende 3 microregioni:"}
{"id": "1581547", "revid": "74801", "url": "https://it.wikipedia.org/wiki?curid=1581547", "title": "Mesoregione di Araraquara", "text": "Araraquara \u00e8 una mesoregione dello Stato di San Paolo, in Brasile.\nMicroregioni.\nComprende 2 microregioni:"}
{"id": "1581550", "revid": "184755", "url": "https://it.wikipedia.org/wiki?curid=1581550", "title": "Valentini (disambigua)", "text": ""}
{"id": "1581553", "revid": "767487", "url": "https://it.wikipedia.org/wiki?curid=1581553", "title": "Apachita", "text": "Apachita (\"anche apacheta o pi\u00f9 raramente chupasita\") era il termine con cui gli antichi peruviani denominavano dei cumuli di pietre posti sui passi andini a cavallo dei due versanti.\nLe pietre, per lo pi\u00f9 minuscole, erano collocate dai viandanti che accrescevano il cumulo ad ogni passaggio, raccogliendone una in pianura, per depositarla assieme alle altre una volta giunti sulla sommit\u00e0.\nGli ammassi, cos\u00ec costituiti, raggiungevano spesso ragguardevoli dimensioni e gli indigeni erano soliti lasciarvi anche altri oggetti come, ad esempio, calzari frusti, alcuni capelli o un getto di saliva di coca masticata. All'atto del deposito recitavano altres\u00ec una breve giaculatoria in onore, di solito, di Pachacamac o del vento.\nProprio questo atteggiamento fece sorgere nei religiosi spagnoli il sospetto che si trattasse di una pratica idolatrica da combattere. Decisero pertanto di eliminare questi oggetti di culto pagano, ma si accorsero, ben presto, di quanto fosse difficile distruggere dei manufatti tanto imponenti. Fu giocoforza accontentarsi di far erigere alla loro sommit\u00e0 delle croci, certi comunque che la presenza del simbolo cristiano avrebbe demonizzato le forze oscure che vi albergavano. Gli indigeni, da parte loro, esercitarono una resistenza soltanto passiva, limitandosi a depositare le pietre un poco pi\u00f9 in l\u00e0, cosicch\u00e9 dopo poco tempo due cumuli, uno con la croce e l'altro senza distinsero i passi montani.\nL'atteggiamento remissivo degli \"indios\", tanto pi\u00f9 stupefacente se si considera la difesa ad oltranza che condussero, in altre occasioni, per preservare le loro divinit\u00e0, trova forse una spiegazione nel vero sentimento che provavano verso le apachita.\nScorrendo alcune cronache di antichi \"historiadores\" si apprende infatti che l'Inca Sinchi Roca, il secondo sovrano della dinastia, aveva ingiunto ai suoi sudditi di accumulare in questo modo delle pietre alla sommit\u00e0 dei passi montani per potervi costruire delle torri di osservazione, dette \"usno\", in quechua. \nIn questo contesto le apachita non sarebbero state altro che l'adempimento di uno dei tanti apporti di lavoro che i singoli sudditi dovevano all'impero degli Inca, in qualit\u00e0 di tributo.\nCol tempo, la ripetitivit\u00e0 del gesto avrebbe assunto i connotati di una apparente ritualit\u00e0, scandita appunto da una breve giaculatoria, ma per gli indigeni le apachita non avrebbero mai avuto il valore di una vera e propria divinit\u00e0.\nBibliografia.\n&lt;br&gt;"}
{"id": "1581555", "revid": "287204", "url": "https://it.wikipedia.org/wiki?curid=1581555", "title": "Mesoregione di Assis", "text": "Assis \u00e8 una mesoregione dello Stato di San Paolo, in Brasile\nMicroregioni.\nComprende 2 microregioni:"}
{"id": "1581558", "revid": "438678", "url": "https://it.wikipedia.org/wiki?curid=1581558", "title": "Green Card - Matrimonio di convenienza", "text": "Green Card - Matrimonio di convenienza (\"Green Card\") \u00e8 un film del 1990 scritto e diretto da Peter Weir con G\u00e9rard Depardieu e Andie MacDowell.\nTrama.\nGeorges Faur\u00e9 \u00e8 un musicista francese a cui viene offerto un lavoro negli Stati Uniti e Bront\u00eb Parrish \u00e8 una orticoltrice. Inizialmente i due si sposano per pura convenienza, poich\u00e9 Georges ha bisogno della green card per poter iniziare il suo lavoro, mentre Bront\u00eb desidera un appartamento (con una serra) che pu\u00f2 essere affittato solo a coppie sposate.\nAndati ad abitare nella nuova casa, i due iniziano a comportarsi come una coppia sposata per ingannare gli ispettori dell'immigrazione, che indagano sulla legittimit\u00e0 del loro matrimonio. Cos\u00ec, da finzione a realt\u00e0, iniziano a innamorarsi, fino al colpo di scena finale.\nAccoglienza.\nIl film ebbe un discreto successo, ottenendo due Golden Globe e una nomination all'Oscar. Tutt'oggi \u00e8 ricordato come un vero e proprio \"cult\" del cinema romantico."}
{"id": "1581561", "revid": "287204", "url": "https://it.wikipedia.org/wiki?curid=1581561", "title": "Mesoregione di Bauru", "text": "Bauru \u00e8 una mesoregione dello Stato di San Paolo, in Brasile\nMicroregioni.\nComprende 5 microregioni:"}
{"id": "1581567", "revid": "287204", "url": "https://it.wikipedia.org/wiki?curid=1581567", "title": "Mesoregione di Campinas", "text": "Campinas \u00e8 una mesoregione dello Stato di San Paolo, in Brasile\nMicroregioni.\nComprende 5 microregioni:"}
{"id": "1581569", "revid": "438678", "url": "https://it.wikipedia.org/wiki?curid=1581569", "title": "Shirley Valentine - La mia seconda vita", "text": "Shirley Valentine - La mia seconda vita (\"Shirley Valentine\") \u00e8 un film del 1989 diretto da Lewis Gilbert. Il film \u00e8 tratto dall'omonima commedia di Willy Russell."}
{"id": "1581571", "revid": "767487", "url": "https://it.wikipedia.org/wiki?curid=1581571", "title": "Styles P", "text": "Biografia.\nRapper proveniente dal Yonkers di New York. Nasce a Queens, NY, col nome di David Styles, Styles P, diviene subito una figura di spicco nello scenario rap mondiale. Cresciuto a Yonkers, matura la passione per il rap e per l'hip hop come musica e cultura.\nRappa dall'et\u00e0 di 9 anni, ma \u00e8 solo durante gli anni del liceo che inizia a rappare seriamente, conosce Jadakiss e Sheek Louch, al tempo \"rapper\" esordienti.\nCon loro assembla una crew dal nome di \"Bomb Squad\", che poco tempo dopo cambia nome in LOX.\nIl trio firma un contratto col rapper e produttore discografico Diddy, che li mette sotto Bad Boy Records, propria etichetta discografica.\nPer un periodo i LOX non producono, perch\u00e9 Styles P, a quel tempo diciannovenne, passa qualche tempo in prigione. Dopo svariate apparizioni e collaborazioni con altri artisti, i LOX realizzano il loro primo album: \"Money, Power &amp; Respect\". Il disco vede la luce il 3 gennaio 1998. Due anni dopo \u00e8 la volta di \"We Are The Streets\", questa volta il disco viene prodotto sotto l'etichetta Ruff Ryders.\nDivenuti ormai famosi, gli MCs si avviano alla carriera da solisti: Styles P fa uscire il suo primo disco dal titolo: \"A Gangster And A Gentleman\", con i singoli \"Good Time\" e \"The Life\" che entrano nella \"Top 10 della Billboard Chart\" e si rivelano un successo.\nLe produzioni del disco furono affidate a megaproduttori del calibro di Swizz Beatz, The Alchemist, DJ Clue, Rockwilder. I temi delle sue liriche sono lo specchio nitido della sua vita, egli si rivolge alla gente che ha perso (\"My Brother\") e parla alla vita nella strada.\nNel 2004 remixa il singolo del cantante Akon \"Locked Up\", brano che riscuote un notevole successo a livello internazionale. Nel 2007 vede la luce il suo nuovo disco: \"Supa Gangsta Extraordinary Gentleman\"."}
{"id": "1581573", "revid": "287204", "url": "https://it.wikipedia.org/wiki?curid=1581573", "title": "Mesoregione di Itapetininga", "text": "Itapetininga \u00e8 una mesoregione dello Stato di San Paolo, in Brasile.\nMunicipi.\nComprende 4 microregioni:"}
{"id": "1581576", "revid": "767487", "url": "https://it.wikipedia.org/wiki?curid=1581576", "title": "Baby Boom (film)", "text": "Baby Boom \u00e8 un film del 1987 diretto da Charles Shyer e interpretato da Diane Keaton, Sam Shepard e Sam Wanamaker.\nTrama.\nJ.C. Wiatt \u00e8 un'intraprendente donna in carriera che lavora per una grande societ\u00e0 newyorkese, vive in un bell'appartamento nel cuore di Manhattan con il suo compagno, Steven. Prossima al raggiungimento di un importante contratto di lavoro riceve un'inaspettata e confusa chiamata nel cuore della notte, dove le viene dato un appuntamento all'aeroporto il mattino successivo, per la riscossione di una misteriosa eredit\u00e0 lasciatale da un lontano cugino britannico, morto all'improvviso con la moglie in un incidente stradale, di cui lei \u00e8 l'unica parente rimasta.\nRecatasi all'appuntamento, desiderosa di trovarsi tra le mani una grande somma di denaro, scoprir\u00e0 invece che la sua parte dell'eredit\u00e0 \u00e8, invece, la piccola Elizabeth, la figlia del defunto cugino. In un primo momento il mondo le cade addosso: non ha alcun tempo da dedicare ad una bambina e non ha nessuna esperienza, in pi\u00f9 la sua relazione sentimentale si rivela tutt'altro che solida. Decide di dare la bambina in adozione, ricredendosi immediatamente, essendosi ormai affezionata alla piccola. Tuttavia, il suo nuovo stile di vita da neo-mamma e i numerosi intoppi della maternit\u00e0, la portano a venire rimpiazzata da un nuovo consulente in ufficio e a prendersi del tempo d'aspettativa.\nOra ha l'opportunit\u00e0 di cambiare vita: impacchettate le sue cose e quelle di Elizabeth, si trasferisce in un bel podere, nel Vermont. Qui, dopo un iniziale spaesamento, trascorrer\u00e0 la maggior parte del suo tempo a raccogliere le mele del frutteto e a farne una deliziosa passata che la piccola Elizabeth e numerosi altri bambini e adulti, sembrano apprezzare molto. Ecco che, inaspettatamente, le verr\u00e0 l'idea di brevettare il suo marchio di un genuino prodotto per bambini, con rinnovato entusiasmo.\nIncassi.\nil film ha incassato oltre 26 milioni di dollari."}
{"id": "1581579", "revid": "767487", "url": "https://it.wikipedia.org/wiki?curid=1581579", "title": "L'asilo dei pap\u00e0", "text": "L'asilo dei pap\u00e0 (\"Daddy Day Care\") \u00e8 un film commedia del 2003 diretto da Steve Carr con protagonisti Eddie Murphy e Jeff Garlin. Il film ha avuto un sequel nel 2007 dal titolo \"Il campeggio dei pap\u00e0\".\nTrama.\nDopo essere stato licenziato dal suo lavoro, Charlie Hinton trova una soluzione insieme ad un suo amico: aprire un asilo per bambini poich\u00e9 l'unico che c'era costava troppo. Inizialmente la moglie Kim non lo approva ma decide di dargli una possibilit\u00e0. Di principio le madri che vanno a iscrivere i propri figli sono convinte che due uomini non siano in grado di badare a dei bambini, ma poi vengono convinte da una loro amica. Intanto la signora Harridan, proprietaria del costoso asilo, tenta di sfidarlo riuscendo a distruggere perfino la festa per la raccolta fondi del loro asilo, riempiendo il luogo di scarafaggi. Per legge in una casa non si possono tenere pi\u00f9 di un tot di bambini cos\u00ec decidono di chiudere l'asilo fatto da Charlie. Alla fine del film lui verr\u00e0 a prendere tutti gli altri bambini lasciati da Mrs. Harridan e li riporter\u00e0 nell'asilo questa volta in un posto pi\u00f9 grande."}
{"id": "1581580", "revid": "15756", "url": "https://it.wikipedia.org/wiki?curid=1581580", "title": "What You Don't Know", "text": "What You Don't Know \u00e8 una ballata pop scritta da Mattias Lindblom, Billy Mann e Anders Wollbeck per il secondo album del trio pop tedesco Monrose, Strictly Physical (2007).\nLa canzone \u00e8 stata pubblicata come terzo singolo dell'album il 7 dicembre 2007 in Germania. Ha raggiunto la top ten in Germania.\nVideo musicale.\nIl video di \"What You Don't Know\" \u00e8 stato girato il 13 novembre 2007 ad Amburgo in Germania. La premi\u00e8re \u00e8 stata fatta il 23 novembre 2007 sul canale musicale tedesco VIVA."}
{"id": "1581587", "revid": "287204", "url": "https://it.wikipedia.org/wiki?curid=1581587", "title": "Mesoregione di Litoral Sul Paulista", "text": "Litoral Sul Paulista \u00e8 una mesoregione dello Stato di San Paolo, in Brasile\nMunicipi.\nComprende 2 microregioni:"}
{"id": "1581600", "revid": "125348165", "url": "https://it.wikipedia.org/wiki?curid=1581600", "title": "Oronzo Can\u00e0", "text": "Oronzo Can\u00e0 \u00e8 un personaggio cinematografico italiano, protagonista della pellicola \"L'allenatore nel pallone\" e del suo sequel \"L'allenatore nel pallone 2\". Il personaggio \u00e8 interpretato da Lino Banfi ed \u00e8 ispirato all'allenatore di calcio Oronzo Pugliese.\nPersonaggio.\nNel primo film.\nOronzo Can\u00e0, sposato con Mara Lagrasta (da sposata Mara Can\u00e0, interpretata da Giuliana Calandra) e con una figlia ventenne, Michelina (interpretata da Stefania Spugnini), \u00e8 un quarantottenne originario della Puglia, gi\u00e0 calciatore negli anni sessanta (in una scena si dice che ricopriva il ruolo di mediano di rottura), dalla carriera promettente, che gli valse i soprannomi di \"Iena del Tavoliere\" e \"Vate della Daunia\" (in una scena si cita anche la sua citt\u00e0 di nascita, San Severo, in provincia di Foggia).\nInterrotta la carriera per un infortunio e diventato allenatore, si siede sulle panchine di diverse societ\u00e0 di Serie B (, Brescia, , , , , Pescara, , SPAL e L.R. Vicenza), dalle quali viene esonerato per le sue doti tattiche mediocri, come l'uso del modulo tattico 5-5-5, detto anche \"Bi-zona\", da lui stesso inventato (modulo che prevede il movimento avanti e indietro per il campo di due file da cinque giocatori, in modo da confondere gli avversari).\nNonostante il suo carattere sanguigno e talvolta collerico, \u00e8 un fervente ammiratore, sia come persona che come tecnica e stile calcistici, dell'allenatore del Milan Nils Liedholm, di cui porta sempre una fotografia con s\u00e9 e che cerca di imitare in tutto e per tutto.\nDa sempre desideroso di allenare nella massima serie prima del pensionamento ma ormai praticamente rassegnato a non riuscirci, ottiene improvvisamente un ingaggio da parte del commendator Borlotti, presidente della Societ\u00e0 Sportiva Longobarda, squadra neopromossa in Serie A, nella stagione 1984-1985. Dopo una deludente campagna acquisti, in cui vende i due giocatori pi\u00f9 promettenti della squadra, tenta senza successo di agganciare diversi campioni e infine riesce \"motu proprio\", con l'aiuto dello scalcinato \"mediatore\" Andrea Bergonzoni (interpretato da Andrea Roncato), a scoprire una giovane promessa brasiliana, Aristoteles (interpretato da Urs Althaus), consegue un disastroso ruolino in campionato, iniziato con una sconfitta di 5-1 subita con la Roma, seguita da una lunga serie di altre sconfitte che lo renderanno bersaglio delle proteste della tifoseria.\nPoco tempo dopo, tuttavia, la Longobarda, che aveva totalizzato solo 3 punti in sette giornate di campionato, inizia a risalire la classifica in corrispondenza con la ripresa fisica e psicologica di Aristoteles, che inizialmente si sentiva molto a disagio con i compagni di squadra, che lo discriminavano in modo razzista, ed era stato \"adottato\" in casa di Can\u00e0 (che era stato l'unico a riuscire a confortarlo), dove inizier\u00e0 una relazione con la figlia. Il periodo di grazia della compagine terminer\u00e0 proprio nel fatidico incontro fra Can\u00e0 e il suo \"maestro\" Liedholm, che si risolver\u00e0 con un pesante 7-0 per il Milan.\nSqualificato per 8 giornate per insulti all'arbitro rivolti durante Juventus-Longobarda, Can\u00e0 si ritrova nuovamente con la squadra nei guai (anche e soprattutto per un secondo infortunio occorso ad Aristoteles) e nuovamente vessato dai tifosi; tenta quindi di ricorrere ad espedienti goffi e poco ortodossi, arrivando addirittura a far svolgere un rituale scaramantico a sua suocera (interpretata da Viviana Larice), ma senza successo, in quanto finisce per ritrovarsi con la squadra in zona retrocessione retrocessione a 2 partite dalla fine della stagione.\nTornato in forma Aristoteles, autore della doppietta nella vittoria 1-2 a Roma contro la Lazio, Can\u00e0 vede la possibilit\u00e0 di ottenere la salvezza e arringa dal balcone di casa i tifosi \"osannanti\" con le parole \u00ab\"Domenica un solo grido ci deve unire: Vincere e vinceremo!\"\u00bb, dichiarazione che fa chiaramente il verso, sia nelle parole che nella postura, alla dichiarazione di guerra del 1940 di Benito Mussolini.\nIl \u00ab\"perdere e perderemo\"\u00bb della scena successiva, pronunciato dal presidente Borlotti (interpretato da Camillo Milli), porta a galla il vero motivo per cui il presidente ha scelto Can\u00e0 come tecnico: gli serviva un allenatore non particolarmente bravo con il quale la squadra tornasse in cadetteria dopo un anno, in quanto la gestione finanziaria in massima serie era troppo onerosa.\nAmareggiato ma costretto a far perdere la squadra per non perdere il posto, si prepara all'ultima gara lasciando in panchina Aristoteles finch\u00e9, convinto dalle accorate richieste della figlia, con la squadra sotto di una rete, decide di disubbidire al presidente facendo entrare in campo il brasiliano, che segna due volte e rovescia il risultato del match con l'Atalanta, che termina 2-1 per la Longobarda, la quale, quindi, si salva.\nPortato in trionfo come un eroe dai tifosi, nella confusione della festa viene avvicinato da Borlotti che gli comunica di averlo esonerato, dicendogli di essere ormai disoccupato. Per tutta risposta Can\u00e0 rivela al presidente di essere un \"cornuto\", lasciando sottintendere la tresca fra la moglie di Borlotti e il capitano della squadra Speroni (\"il centravanti di sfondamento, tutto il giorno\").\nNel secondo film.\nNel \"L'allenatore nel pallone 2\", ambientato nel 2008, Oronzo Can\u00e0 si \u00e8 ritirato dal mondo del calcio da molti anni e gestisce un'azienda olearia con la moglie e la figlia che, a sorpresa, non si \u00e8 sposata con Aristoteles (come il primo film poteva far pensare) ma con Fedele (Biagio Izzo), uomo che, a dispetto del nome, la tradisce continuamente.\nDiventato nonno di Oronzino, piccolo genio dell'informatica, Can\u00e0 torna sugli schermi televisivi come ospite di una trasmissione sportiva in occasione della nuova promozione in Serie A della Longobarda, in cui rivela il motivo dell'esonero da parte del presidente Borlotti anni prima.\nLo scandalo suscitato dalle dichiarazioni di Can\u00e0 porta il nuovo presidente, Willy Borlotti, figlio del vecchio presidente, a richiamare sulla panchina della Longobarda l'allenatore pugliese, per cercare di ritrovare un'immagine onesta.\nCan\u00e0 si trasferisce quindi al nord Italia per prendere le redini della squadra, esordendo con un nuovo modulo, sempre farina del suo sacco, detto \"a farfalla\"; in questa esperienza si accorger\u00e0 di quanto sia cambiato il mondo del calcio rispetto a quando lo aveva lasciato, trovandosi di nuovo in panchina poco dopo il periodo in cui in Italia era esploso lo scandalo di \"Calciopoli\".\nNello spot pubblicitario.\nLino Banfi ha interpretato il personaggio di Oronzo Can\u00e0 anche in uno spot pubblicitario televisivo del 2021 del servizio TIMvision, di propriet\u00e0 della compagnia di telecomunicazioni TIM."}
{"id": "1581601", "revid": "224636", "url": "https://it.wikipedia.org/wiki?curid=1581601", "title": "Aquile", "text": ""}
{"id": "1581604", "revid": "767487", "url": "https://it.wikipedia.org/wiki?curid=1581604", "title": "Numero taxicab", "text": "In matematica, ln\"-esimo numero taxicab\"' \u2014 indicato con formula_1 \u2014 \u00e8 il pi\u00f9 piccolo numero rappresentabile in formula_2 modi come somma di due cubi positivi.\nIl nome di questi numeri prende origine da uno dei pi\u00f9 famosi aneddoti della storia della matematica moderna, secondo il quale il matematico inglese Godfrey Harold Hardy, recatosi in ospedale in visita al matematico indiano Srinivasa Ramanujan, fece una battuta circa il fatto che il numero del taxi che aveva preso (1729) appariva essere privo di particolare interesse matematico. Al ch\u00e8 Ramanujan rispose immediatamente: \"No Hardy, \u00e8 un numero estremamente interessante: \u00e8 il minimo intero che si pu\u00f2 esprimere come somma di due cubi in due modi diversi!\" Infatti il valore di Ta(2) \u00e8 1729, chiamato anche Numero di Hardy-Ramanujan. Questa propriet\u00e0 del numero 1729 era gi\u00e0 stata scoperta da Bernard Fr\u00e9nicle de Bessy nel 1657, ma \u00e8 improbabile che Ramanujan ne fosse a conoscenza.\nGodfrey Harold Hardy e E. M. Wright hanno dimostrato che questo numero esiste per ogni valore di \"n\", ma la dimostrazione non aiuta a trovarne i valori. \nGli unici numeri taxicab attualmente conosciuti (2008) sono quelli per 1\u2264\"n\"\u22646 (sequenza A011541 dell'OEIS):\nI primi numeri taxicab sono quindi formula_8\nper\nformula_9 \u00e8 probabile, ma non certo, che si abbia"}
{"id": "1581605", "revid": "729019", "url": "https://it.wikipedia.org/wiki?curid=1581605", "title": "Paul-Fr\u00e9d\u00e9ric Rollet", "text": "Biografia.\nIl generale Paul Frederic Rollet \u00e8 considerato il riformatore della Legione straniera francese.\nNacque a Auxerre (Yonne) il 2 dicembre 1875, secondo di quattro figli. Entr\u00f2 giovanissimo nell'\u00c9cole Sp\u00e9ciale Militaire de Saint-Cyr, uscendone ufficiale. Assegnato alla Legione straniera combatt\u00e9 in Madagascar. Durante la Grande Guerra ebbe il comando del 1\u00ba Reggimento di Marcia e nel 1917 si distinse a Verdun-Cumiers-Forges occupando le rive del fiume Oie. Terminata la guerra contribu\u00ec alla pacificazione del Marocco. Per sua volont\u00e0 nel 1931 a Sidi Bel Abbes si costru\u00ec il celebre monumento dedicato ai morti della Legione.\nRollet in quegli anni progett\u00f2 l'apertura del Centro per anziani di Auriol che diverr\u00e0 attivo nel 1934. Istitu\u00ec il Centro di riconversione per i legionari congedati che oggi si trova a Malmouche nei pressi di Marsiglia.\nPer il suo costante impegno fu nominato ispettore della Legione straniera e il 28 giugno 1931 Grande Ufficiale della Legion d'onore, la massima onorificenza francese. Nel 1935 il generale Rollett, dopo quarantun'anni di servizio, terminava il suo servizio militare. Ritiratosi in Francia a Parigi, vi mor\u00ec il 6 aprile del 1941. La sua salma fu inumata nel cimitero di Sidi Bel Abbes a suggellare il suo legame di sangue con la Legione."}
{"id": "1581606", "revid": "76963", "url": "https://it.wikipedia.org/wiki?curid=1581606", "title": "Marcus Nispel", "text": "Biografia.\nMarcus Nispel nacque a Francoforte sul Meno (Germania) nel 1963. All'et\u00e0 di 20 anni, egli si trasfer\u00ec negli USA, dove fond\u00f2 la societ\u00e0 di produzione cinematografica \"Portfolio Artists Network\".\nEgli ha iniziato la sua carriera, dirigendo molti video musicali per i cantanti DJ Bobo, Janet Jackson, le Spice Girls, Puff Daddy, Faith No More, Simply Red, Wild Orchid, Bush, Elton John, Myl\u00e8ne Farmer e No Doubt. A tutt'oggi egli ha anche prodotto pi\u00f9 di mille spot pubblicitari per le societ\u00e0 AT&amp;T, Coca-Cola, Kodak, Levi's, Mercedes, Nike, Panasonic, Pepsi e UPS.\nNispel \u00e8 stato inoltre nominato 12 volte all'\"MTV Video Music Awards\", vincendo per\u00f2, solamente 4 volte; nel 2001 gli \u00e8 stato assegnato un \"Lifetime Achievemente Award\" e negli anni strettamente precedenti due \"Billboard\".\nEgli \u00e8 stato lanciato nella carriera cinematografica dirigendo il film per la televisione \"The Lab\", il remake del film di Tobe Hooper \"Non aprite quella porta\" ed, il film d'azione \"Pathfinder - La leggenda del guerriero vichingo\". Nel 2009 ha anche diretto il reboot omonimo della saga di Venerd\u00ec 13."}
{"id": "1581608", "revid": "767487", "url": "https://it.wikipedia.org/wiki?curid=1581608", "title": "La casa degli orrori", "text": "La casa degli orrori (\"House of Dracula\"), in Italia conosciuto anche come Dracula nella casa degli orrori e La casa di Dracula, \u00e8 un film horror del 1945 diretto da Erle C. Kenton.\nNel lungometraggio i tre mostri della Universal, Dracula, Frankenstein e l'uomo lupo tornano assieme dopo \"Al di l\u00e0 del mistero\" (\"House of Frankenstein\", 1945). Il film \u00e8 pertanto il 7\u00b0 della saga di Frankenstein, il 6\u00b0 della saga di Dracula e il 4\u00b0 della saga dell'uomo lupo.\n\u00c8 l'ultimo film horror di Erle C. Kenton con Carradine, Strange e Chaney negli stessi ruoli del precedente \"Al di l\u00e0 del mistero\" (\"House of Frankenstein\", 1944).\nTrama.\nL'uomo lupo vuole essere curato dalla sua licantropia, perci\u00f2 si rivolge al noto Dr. Edelman, scienziato e benefattore che compie studi sulle malattie del sangue. Il dottore riesce con Larry Talbot e tenta la stessa cosa sul conte Dracula, che, sotto le mentite spoglie del Barone L\u00e0tos, cerca un rimedio contro il proprio vampirismo, ma quello del Barone \u00e8 solo un sotterfugio per arrivare alla bella Miliza, infermiera assistente di Edelman. La natura di Dracula prende il sopravvento e, riuscendo a contaminare il sangue del Dottor Edelman, lo rende folle. Prima di arrivare alla completa pazzia omicida, Edelman riesce a sottoporre (in un raro momento di lucidit\u00e0) la tomba di Dracula ai raggi del sole, incenerendolo, ma ormai la follia si impadronisce di lui che diventa dapprima omicida, poi \"scienziato pazzo\", riportando in vita il Mostro di Frankenstein trascinato dalle acque del fiume in cui era annegato nel precedente film, fino alla scogliera circostante il laboratorio. La polizia, cercando di far luce sulla follia che sembra aver colpito Edelman, fa irruzione nel laboratorio, uccidendo l'ormai incontrollabile scienziato criminale, il quale nel morire provoca accidentalmente un incendio in cui perisce anche la creatura di Frankenstein.\nProduzione.\nIl titolo di lavorazione del film era \"Dracula vs. the Wolf Man\" o \"The Wolf Man vs. Dracula\".\nAnche se Glenn Strange recita nella parte del mostro di Frankenstein in gran parte del film, sono presenti anche scene riciclate dai precedenti film dove la creatura era interpretata da Lon Chaney Jr. (\"Il terrore di Frankenstein\") e Boris Karloff (\"La moglie di Frankenstein\"); Karloff appare nella sequenza onirica, mentre invece Chaney, come anche la sua controfigura Eddie Parker, nella scena dell'incendio.\nStrange raccont\u00f2 che la scena dove il mostro resta intrappolato nelle sabbie mobili fu particolarmente difficile da girare per lui. Oltre alle consuete tre ore per sottoporsi al trucco, Strange trascorse il resto della giornata sepolto nella sabbia gelida, anche durante la pausa pranzo, e verso sera inizi\u00f2 ad avere cos\u00ec tanto freddo da non sentire pi\u00f9 le gambe. Lon Chaney Jr. cerc\u00f2 di aiutarlo passandogli una bottiglia di scotch affinch\u00e9 potesse riscaldarsi, ma il risultato fu che Strange si ubriac\u00f2 talmente tanto da non riuscire in seguito a togliersi il costume per andare a casa. La tendenza a bere di Chaney contribu\u00ec alla sua cattiva reputazione di attore con il quale era difficile lavorare, e fu probabilmente la ragione per la quale la Universal non gli rinnov\u00f2 il contratto dopo il completamento del film.\nEdizioni home video.\nEdizione italiana.\nNell'edizione in DVD della Universal all'interno del cofanetto \"Dracula - The Legacy Collection\" il doppiaggio italiano \u00e8 completamente rifatto, cos\u00ec come nel Blu-ray Disc della stessa casa. Solo il successivo DVD prodotto dalla A&amp;R Productions contiene ancora il doppiaggio originale. L'edizione italiana originale fu tuttavia privata di alcune scene - probabilmente per censura - che di conseguenza non furono doppiate."}
{"id": "1581615", "revid": "767487", "url": "https://it.wikipedia.org/wiki?curid=1581615", "title": "Il grande appello", "text": "Il grande appello \u00e8 un film del 1936 diretto da Mario Camerini.\nIl film segn\u00f2 l'esordio cinematografico di Roberto Villa.\nTrama.\nGiovanni Bertani, un albergatore di Gibuti, fa il contrabbandiere di armi per gli uomini del Negus. Decide di andare in Abissinia per conoscere il figlio illegittimo, Enrico, soldato dell'esercito coloniale italiano. Cerca di convincerlo a tornare con lui, lasciando l'esercito, ma Enrico rifiuta di farlo. Durante un attacco, il giovane resta gravemente ferito e il padre, collaborando con le forze italiane, fa saltare un deposito di armi etiopico. L'impresa gli costa la vita ma gli permette di riscattarsi agli occhi del figlio e dei connazionali.\nProduzione.\nIl film fa parte di una trilogia che va dal 1936 al 1938, composta da \"Sentinelle di bronzo\", da \"Il grande appello\" e da \"Luciano Serra pilota\": tre film per una propaganda imperiale dopo la conquista dell'Etiopia da parte dell'Italia. Il progetto fu voluto da Luigi Freddi, alla Direzione generale della cinematografia dal 1934.\nIl film ebbe alcuni titoli provvisori: Italia!, Rinnegato, Africa.\nLa frase di lancio era: \"Non \u00e8 solo uno dei pi\u00f9 umani ed avvincenti racconti apparsi sullo schermo, ma anche una palpitante rievocazione della recente gloriosa storia dell'Impero italiano\".\nMario Camerini, che fino ad allora era stato regista delle edulcorate commedie sentimentali dei \"Telefoni bianchi\", parecchi anni dopo, nel 1974, ripudi\u00f2 questo film, dichiarandosi pentito di averlo realizzato.\nDistribuzione.\nIl film venne distribuito nel circuito cinematografico italiano nel novembre del 1936."}
{"id": "1581617", "revid": "224636", "url": "https://it.wikipedia.org/wiki?curid=1581617", "title": "Semidesertica", "text": ""}
{"id": "1581619", "revid": "729019", "url": "https://it.wikipedia.org/wiki?curid=1581619", "title": "Crioterapia", "text": "La crioterapia, conosciuta anche come terapia fredda, \u00e8 un particolare tipo di terapia che fa uso del ghiaccio; il trasferimento tra quest'ultimo e il corpo avviene per mezzo di un meccanismo di conduzione e porta a un abbassamento generale della temperatura corporea. Nonostante la crioterapia sia ampiamente utilizzata, vi sono poche prove sulla effettiva efficacia condotti da studi controllati. I suoi effetti collaterali a lungo termine, attualmente non sono stati studiati.\nEffetti.\nGli effetti principali, sull'area trattata, sono una vasocostrizione iniziale a cui segue una successiva vasodilatazione riflessa seguente ai primi 20-30 minuti di applicazione.\nLa vasocostrizione \u00e8 determinata dalla stimolazione di fibre simpatiche adrenergiche, che scatenano il rilascio di norepinefrina a livello della muscolatura liscia dei vasi sanguigni, inducendo una vasocostrizione.\nLa vasodilatazione che segue \u00e8 dovuta a un meccanismo protettivo messo in atto dal corpo, al fine di evitare un eccessivo riscaldamento dell'organismo.\nEffetti principali: azione antiedemigena, innalzamento della soglia del dolore.\nUtilizzo.\nViene comunemente utilizzata a livello cutaneo per il trattamento di fibromi, verruche e cheloidi."}
{"id": "1581620", "revid": "547034", "url": "https://it.wikipedia.org/wiki?curid=1581620", "title": "Sa\u00efd Taghmaoui", "text": "Biografia.\nFiglio di immigrati marocchini di etnia berbera ed originari di Essaouira, \u00e8 nato in un piccolo sobborgo nei pressi di Parigi ed \u00e8 cresciuto in una numerosa famiglia, composta da un totale di nove fratelli. Dopo aver abbandonato gli studi, si dedica completamente, raggiungendo alti livelli, alla boxe. Inizia a recitare verso la met\u00e0 degli anni novanta, periodo nel quale conosce Mathieu Kassovitz, con il quale scrive e recita ne \"L'odio\".\nNegli anni seguenti ha recitato anche in Italia nel film \"Onorevoli detenuti\" e ne \"I giardini dell'Eden\" di Alessandro D'Alatri. Nel 1998 recita al fianco di Kate Winslet in \"Ideus Kinky - Un treno per Marrakech\", mentre l'anno seguente recita nel film di David O. Russell \"Three Kings\"; sempre con lo stesso regista recita in \"I Heart Huckabees - Le strane coincidenze della vita\", successivamente partecipa a \"Oceano di fuoco - Hidalgo\".\nNel 2007 recita nel film di Marc Forster \"Il cacciatore di aquiloni\" mentre nel 2008 partecipa al thriller \"Prospettive di un delitto\". Nel 2008 ha acquisito la cittadinanza statunitense, mentre nel 2009 partecipa al suo primo blockbuster, \"G.I. Joe - La nascita dei Cobra\", e recita come guest star in diversi episodi della 5\u00aa stagione di \"Lost\"."}
{"id": "1581621", "revid": "73843", "url": "https://it.wikipedia.org/wiki?curid=1581621", "title": "Basilica di san Martino", "text": ""}
{"id": "1581623", "revid": "287204", "url": "https://it.wikipedia.org/wiki?curid=1581623", "title": "Said Taghmaoui", "text": ""}
{"id": "1581627", "revid": "729019", "url": "https://it.wikipedia.org/wiki?curid=1581627", "title": "Ferrovia Milano-Bologna (alta velocit\u00e0)", "text": "La ferrovia ad alta velocit\u00e0 Milano-Bologna \u00e8 una linea ferroviaria che collega Milano e Bologna, dotata degli standard ferroviari dell'Alta Velocit\u00e0 (AV) e dell'Alta capacit\u00e0 (AC) per la maggior parte del suo percorso. Affianca e rinforza l'importante asse ferroviario nord-sud rappresentato dalla ferrovia Milano-Bologna. Per distinguere le due linee il gestore della rete ferroviaria nazionale RFI S.p.A. ha adottato la dicitura di \"Linea Tradizionale\" per quella storica e di \"Linea AV/AC\" per quella nuova.\nLa linea \u00e8 parte dell'Asse ferroviario 1 della Rete ferroviaria convenzionale trans-europea TEN-T.\nDa Milano Centrale a Bologna Centrale la linea \u00e8 lunga .\nStoria.\nIl quadruplicamento della Milano-Bologna, con la costruzione di una linea dedicata all'alta velocit\u00e0, venne annunciato, come gi\u00e0 previsto e di imminente realizzazione, dall'Ufficio Relazioni aziendali del neo-costituito \"Ente Ferrovie dello Stato\" nella pubblicazione curata dagli ingegneri della \"Direzione Centrale Alta Velocit\u00e0\" delle FS (di allora) e diffusa a mezzo stampa nel gennaio 1988. Il rallentamento di tutto il progetto di ristrutturazione delle ex Ferrovie dello Stato dovuto alle varie vicende giudiziarie del periodo fece s\u00ec che solo nel dicembre del 1993, nel corso della \"Conferenza di Servizi\" della Milano-Bologna, si ricominciasse a parlarne concretamente giungendo all'approvazione del progetto esecutivo.\nIl primo tratto della nuova Milano-Bologna \u00e8 stato aperto il 1\u00ba giugno 1997 dalle Ferrovie dello Stato; era un quadruplicamento da Milano Rogoredo al \"Bivio Sordio\" nato allo scopo di liberare il tronco Rogoredo-San Zenone al Lambro dai treni a media e a lunga percorrenza che non effettuavano fermate fra le due localit\u00e0. Si trattava di un'infrastruttura che serviva a migliorare la circolazione nei pressi del nodo di Milano e pertanto fu concepita e costruita con criteri identici a quelli presenti su tutte le altre linee italiane.\nNel 2002 sono stati aperti i cantieri per la costruzione del quadruplicamento della restante linea. La costruzione \u00e8 stata affidata alla societ\u00e0 TAV S.p.A..\nIl 29 maggio 2005 venne attivata l'interconnessione di Melegnano-Tavazzano che sostitu\u00ec il \"Bivio Sordio\" e la sua interconnessione a raso. L'11 settembre dell'anno successivo venne attivato il tronco Castelfranco-Lavino, mentre il 10 ottobre 2007 \u00e8 stato aperto il tratto tra Lavino e la stazione di Santa Viola.\nNel novembre 2007 si \u00e8 conclusa sia la posa dei binari sia la predisposizione degli impianti tecnologici e della linea elettrica per tutto il resto della ferrovia. Il 16 dicembre 2007 \u00e8 iniziato il ciclo di prove in vista della sua apertura. Durante questi test, alle ore 17:23 del 1\u00ba marzo 2008, come riportato dai maggiori organi di stampa, \u00e8 stato raggiunto l'allora record italiano di velocit\u00e0 ferroviaria. Il convoglio \"ETR 500 Y1 RFI\" di RFI S.p.A. ha infatti raggiunto i nel tratto tra il Posto di Movimento Livraga e il primo bivio Parma Est, e precisamente nel territorio del Comune di Fontanellato, battendo cos\u00ec il precedente primato di che era stato invece fissato alle ore 17:35 del 25 maggio 2006 dal convoglio diagnostico sperimentale \"ETR 500 Y2 RFI\" (sempre di RFI S.p.A.) alla progressiva chilometrica 59 della tratta AV-AC Torino-Novara.\nLa linea ferroviaria tra il \"Bivio/P.C. Melegnano\" e il \"Bivio Castelfranco Est\" \u00e8 stata aperta in pre-esercizio il 2 ottobre 2008. Di conseguenza i tratti fra il Bivio Melegnano e Tavazzano e fra la stazione di Castelfranco Emilia e il \"Bivio Castelfranco Est\" sono stati tramutati in linee d'interconnessione fra la \"Tradizionale\" e la \"AV-AC\". L'inaugurazione dell'intera linea \u00e8 avvenuta il 13 dicembre 2008 con un viaggio inaugurale effettuato da un \"ETR 500 Frecciarossa\", classificato come ES* AV 29405, con a bordo giornalisti e varie autorit\u00e0 politiche. L'apertura al traffico commerciale \u00e8 stata realizzata il giorno successivo, a seguito dell'introduzione dei nuovi orari Trenitalia.\nIl costo totale dell'opera \u00e8 stato stimato in 6.43 miliardi di euro.\nCaratteristiche.\nConsiderazioni generali.\nIl tracciato della linea si snoda quasi interamente in rilevato, con un percorso che segue quasi del tutto quello dell'Autostrada A1 per un totale tra le due estremit\u00e0 di . I viadotti, di notevole entit\u00e0 e dimensioni, coprono circa del totale, mentre \u00e8 stato possibile limitare i tratti in galleria a poco pi\u00f9 di . La velocit\u00e0 base del progetto \u00e8 stata fissata in , con raggio di curvatura minimo di e distanza interasse dei binari di cinque metri. Nel modenese, a causa di problemi di pianificazione urbanistica, si \u00e8 dovuto ricorrere all'accentuazione dei raggi di curvatura fino a limitando di conseguenza anche la velocit\u00e0 massima, ammessa tra 240 e ; \u00e8 allo studio un progetto di innalzamento delle rotaie esterne al fine di poter aumentare la velocit\u00e0 in curva.\nArmamento e trazione.\nLa linea ferroviaria \u00e8 a doppio binario armata da rotaie Vignoles UNI 60 E 1 a scartamento ordinario da , con traverse in cemento armato precompresso da dal peso di .\nAlle traverse, poste a interasse di , sono fissate, mediante attacco elastico Pandrol, le rotaie saldate a scintillio.\nLa linea \u00e8 elettrificata in corrente alternata con tensione di e frequenza di , fatta eccezione per le tratte Milano Centrale - Bivio/PC Melegnano (ca. ) e bivio Castelfranco Est - stazione di Bologna Centrale (ca. ), alimentate a in corrente continua.\nLe interconnessioni con la linea tradizionale sono elettrificate a in corrente continua.\nImpianto di segnalamento.\nIl sistema di segnalamento e di distanziamento treni sfrutta la nuova tecnologia ERTMS/ETCS di livello 2, che rappresenta lo standard scelto per garantire l'interoperabilit\u00e0 tra le linee ferroviarie europee. In particolare il sistema \u00e8 costituito da un SottoSistema di Terra (SST) che comunicando con il treno (SottoSistema di Bordo, SSB) tramite una rete GSM dedicata ne gestisce l'autorizzazione al movimento; il personale di condotta dei convogli visualizza le informazioni sui display di cui sono dotate le cabine di guida, senza dover quindi osservare segnalazioni all'esterno. La linea \u00e8 costituita da diverse sezioni di blocco radio formate dai pi\u00f9 conosciuti circuiti di binario.\nPercorso.\nNel nodo ferroviario di Milano.\nI convogli che devono imboccare la linea da Milano percorrono la linea \"Bologna\" della cintura di Milano, o in casi eccezionali la linea \"Genova\", che collega la stazione Centrale a Milano Lambrate e a Milano Rogoredo. Durante questo percorso, la ferrovia lascia alla sua sinistra la linea \"Viaggiatori\", utilizzata dalla ferrovia per Domodossola e da quella per Torino, e la linea per Chiasso.\nPresso Milano Lambrate \u00e8 presente l'interconnessione con la linea di cintura, proveniente da Milano Certosa e diretta a Milano Rogoredo, e con la linea proveniente da Milano Greco Pirelli. Da Lambrate, inoltre, si diramano la Linea Venezia DD, la Linea Venezia LL, rispettivamente la nuova \"direttissima\" per Treviglio e la linea storica per Venezia, e la linea \"merci\" per \"Milano Smistamento\".\nDopo Lambrate, la linea sovrappassa il ramo \"Pioltello\" del passante ferroviario di Milano per giungere a Milano Rogoredo, dove avvengono le interconnessioni con:\nDa Milano Rogoredo a Piacenza Est.\nPresso la stazione di Milano Rogoredo la linea abbandona il percorso in comune con la linea tradizionale. I convogli dell'alta velocit\u00e0 da e per Bologna transitano sui binari 7 e 8 di tale scalo (alcuni vi effettuano fermata ed altri no), dopodich\u00e9 percorrono il doppio binario della \"linea AV/AC\" fino al posto di movimento di Santa Viola, presso Bologna.\nDopo Rogoredo la nuova linea affianca il doppio binario della Tradizionale fino a San Giuliano Milanese, poco prima della fermata omonima, dove avviene il sovrappasso e l'allontanamento necessario per aggirare il centro abitato di Melegnano.\nDopo Melegnano, la Linea AV/AC si riavvicina alla Tradizionale nella posizione dove fino a qualche anno fa esisteva la localit\u00e0 di servizio Bivio Sordio, eliminata con l'attivazione del tronco Bivio Sordio \u2013 Bivio/PC Melegnano \u2013 Tavazzano.\nIn questo punto l'interconnessione fra le due ferrovie era a raso e ci\u00f2 era causa di rallentamenti per i convogli che si dovevano immettere sulla linea AV/AC, allora denominata \"Bologna DD\". Dopo il vecchio Bivio Sordio, la linea si riallontana dalla Tradizionale per cominciare il tratto in affiancamento all'Autostrada del Sole.\nIl \"Bivio/P.C. Melegnano\" svolge il duplice ruolo di bivio ferroviario e di posto di comunicazione.\nDa questa localit\u00e0 inizia l'interconnessione di Tavazzano, la quale ha sostituito il Bivio Sordio, che permette la congiunzione a livelli sfalsati fra \"Tradizionale\" e \"AV/AC\" poco prima della stazione di Tavazzano, consentendo ai convogli che non devono effettuare fermate tra Lodi e Rogoredo di poter essere instradati sulla nuova linea senza particolari limitazioni di velocit\u00e0. Presso il Bivio/PC Melegnano, inoltre, avviene il cambio dell'alimentazione elettrica, dai in corrente continua a / in corrente alternata.\nIl sistema di segnalamento ferroviario di tipo European Rail Traffic Management System (ERTMS) sostituisce quello tradizionale poco dopo il Bivio, nei pressi della progressiva chilometrica 190+229.\nIl \"Posto di Movimento di Livraga\" \u00e8 posto poco prima del sovrappasso ferroviario sulla Strada statale 234 Codognese. \u00c8 dotato di un binario di servizio e da due binari di precedenza muniti di tronchini di sicurezza, i quali sono collegati ai due binari principali con scambi percorribili a . Inoltre sono presenti altri due scambi, percorribili a , che collegano fra loro i due binari di corsa, permettendo ai convogli di passare dal binario di sinistra a quello di destra in caso di necessit\u00e0.\nPresso Somaglia la ferrovia entra in una galleria artificiale lunga , sopra la quale sar\u00e0 costituito un parco ritenuto necessario per mitigare l'impatto ambientale con la vicina A1, dopodich\u00e9 la linea si allontana dall'autostrada per avvicinarsi a Santo Stefano Lodigiano. A meridione di questa cittadina, \u00e8 presente l'interconnessione di Piacenza Ovest: essa si diparte dalla \"Linea AV/AC\" dalla localit\u00e0 \"Bivio Piacenza Ovest\" per terminare presso il Posto di Movimento di Piacenza Ovest presente sulla linea storica Milano-Bologna, ed ha lo scopo di instradare i convogli provenienti dalla stazione di Piacenza sulla nuova linea in direzione di Milano e quelli provenienti dalla citt\u00e0 ambrosiana di poter uscire dalla linea AV/AC, effettuare fermata presso lo scalo piacentino ed eventualmente proseguire lungo la Tradizionale, la Alessandria-Voghera-Piacenza e la Cremona-Piacenza.\nDopo il \"Bivio Piacenza Ovest\", la ferrovia scavalca in viadotto la Tradizionale e sovrappassa il fiume Po nei pressi della localit\u00e0 Mortizza, una frazione del comune di Piacenza. Dopo aver sovrappassato l'Autostrada A21 e la Strada statale 10 Padana Inferiore, la linea si interconnette con la ferrovia Cremona-Piacenza presso il \"1\u00b0 Bivio Piacenza Est\". Questa localit\u00e0 di servizio \u00e8 un'intersezione a livelli sfalsati che instrada i convogli che dalla stazione di Piacenza sono diretti sulla \"AV/AC\" in direzione di Bologna e quelli provenienti dalla citt\u00e0 felsinea destinati a Piacenza e alle sue linee afferenti.\nDa Piacenza Est a Reggio Emilia AV Mediopadana.\nPoco dopo il \"1\u00b0 Bivio Piacenza Est\", la ferrovia si riaffianca all'Autostrada del Sole e giunge al \"Posto di Comunicazione di Piacenza\", il quale \u00e8 dotato di due scambi percorribili a e che permette, in caso di necessit\u00e0, il passaggio dei convogli dal binario di sinistra a quello di destra.\nCirca 15 chilometri dopo il \"P.C. Piacenza\", \u00e8 presente l'interconnessione Fidenza Ovest. Questa ha lo scopo di instradare i convogli sulla ferrovia Cremona-Fidenza in direzione della stazione di Fidenza dalla quale si diparte il raccordo per Fornovo della Pontremolese. L'interconnessione \u00e8 a livelli sfalsati e si dirama dal \"1\u00b0 Bivio Fidenza Ovest\", posto nei pressi della frazione borghigiana di Castione Marchesi.\nPoco prima del passaggio nei pressi di Fontanellato, che avviene nella galleria che prende il nome dalla cittadina parmigiana, \u00e8 presente l'omonimo posto di comunicazione, avente la medesima dotazione del \"P.C. Piacenza\" e lo stesso obiettivo, ovvero poter spostare i convogli dal binario di sinistra a quello di destra in caso di necessit\u00e0.\nLa linea scavalca il fiume Taro a est dell'uscita della Galleria Fontanellato e percorre in viadotto gran parte del suo percorso a nord di Parma. A sud-est della frazione parmense di Chiozzola \u00e8 presente l'interconnessione di Parma Est. Questa linea di raccordo, anch'essa a livelli sfalsati, collega la stazione di Parma, sulla Tradizionale, alla linea AV/AC in direzione Bologna nei pressi del \"1\u00b0 Bivio Parma Est\". Lo scalo parmense \u00e8 punto di incontro di diverse linee regionali (ex-concesse) e statali, come la Pontremolese, la Parma \u2013 Brescia e la Parma \u2013 Suzzara, tuttavia le caratteristiche dell'interconnessione sono tali per cui essa potr\u00e0 essere usata efficacemente dai convogli della Pontremolese diretti a Bologna e viceversa. L'interconnessione \u00e8 stata aperta all'esercizio un anno dopo l'inaugurazione dell'intera linea AV/AC. A differenza delle altre, essa ha richiesto il completo ridisegno degli ingressi presso l'impianto parmense sia della linea per Brescia sia di quella per Suzzara.\nDopo aver passato l'interconnessione di Parma Est, la ferrovia prosegue il suo percorso a fianco dell'Autostrada A1. Nei pressi della localit\u00e0 \"La Razza\" di Campegine sorge il \"Posto di Movimento di Campegine\". L'impianto \u00e8 dotato anch'esso di due scambi percorribili a , che collegano il binario di sinistra a quello di destra, e di un solo binario di precedenza, posto sul lato dispari, utilizzato dai treni diretti a Bologna.\nSi incontra poi la stazione di Reggio Emilia AV Mediopadana, unica fermata intermedia per servizio viaggiatori della tratta, ubicata a nord dell'omonima citt\u00e0 emiliana, sul viadotto che sovrappassa la ferrovia Reggio Emilia-Guastalla, nei pressi della Fiera. \u00c8 dotata di due binari di precedenza collegati a quelli di corsa da deviatoi percorribili a . Dal 15 dicembre 2013 \u00e8 in funzione una fermata di interscambio con la menzionata linea ferroviaria regionale, nell'ambito del potenziamento del servizio ferroviario suburbano Reggio Emilia San Lazzaro-Bagnolo in Piano, allo scopo di creare un collegamento ferroviario tra la stazione sulla linea AV/AC e quella sulla linea storica.\nDa Reggio Emilia AV Mediopadana a Bologna.\nDopo \"Reggio Emilia AV Mediopadana\", la linea prosegue a fianco dell'autostrada A1 fino al \"Posto di Comunicazione di Rubiera\". Questa localit\u00e0 di servizio \u00e8 posta tra le frazioni Fontana e Osteria del comune reggiano ed \u00e8 dotata di due deviatoi percorribili a che permettono l'instradamento dei convogli dal binario di sinistra a quello di destra. Dopo aver passato questo posto di comunicazione, la linea si allontana dall'autostrada per aggirare a nord il centro abitato di Modena affrontando una curva il cui raggio impone ai convogli AV particolari limitazioni di velocit\u00e0.\nA settentrione della frazione modenese di Villanova si trova l'interconnessione di Modena Ovest, che permette l'instradamento dei convogli sulla linea per Mantova e Verona, in direzione della stazione di Modena. Dopo il \"Bivio Modena Ovest\", dove si trova la progressiva chilometrica 0+000 della citata interconnessione, la linea ferroviaria taglia la campagna a nord di Modena per poi piegare verso sud-est in direzione di Castelfranco Emilia e di Manzolino. Presso la localit\u00e0 Cavazzona di Castelfranco si trova il \"Bivio Castelfranco Est\", dove la linea AV/AC si riaffianca alla Tradizionale. Presso questa localit\u00e0 di servizio si dirama anche l'interconnessione di Modena Est che collega il Bivio alla stazione di Castelfranco Emilia. In tale passaggio avviene il cambio di alimentazione inverso, dalla corrente alternata a / a quella continua a .\nPresso Anzola dell'Emilia si trova l'omonimo Posto di Movimento, dal quale si diparte l'interconnessione destinata al \"Posto di Movimento di Lavino\", posto sulla linea Tradizionale, che consente ai treni della \"linea AV/AC\" di poter immettersi sulla linea di cintura bolognese.\nIn prossimit\u00e0 del \"Posto di Movimento Reno\" si trovano altre due interconnessioni con la linea storica che si dirigono verso il Posto di Movimento Santa Viola: una serve per agevolare l'ingresso e l'uscita dei convogli in direzione Milano e l'altra al corrispondente movimento dei treni in direzione Bologna. Dall'impianto di Santa Viola \u00e8 possibile di conseguenza raggiungere il fascio binari di superficie della stazione di Bologna Centrale, oltre che immettere i convogli sulla Porrettana e sulla linea Verona\u2013Bologna.\nPoco dopo l'imbocco della galleria del passante di Bologna, grazie alla quale \u00e8 permesso il passaggio in sotterranea della linea sotto la citt\u00e0 felsinea, si trova il \"Bivio Venezia\", interconnessione a doppio binario a livelli sfalsati aperta all'esercizio nel dicembre 2017, che consente l'immissione nella stazione sotterranea dei convogli provenienti dalla Bologna\u2013Padova.\nI treni giungono infine presso il fascio binari sotterraneo di Bologna Centrale, dove la maggior parte di essi effettua fermata, per poi proseguire in direzione di Firenze lungo la linea AV/AC.\nIncidenti.\nDall'inaugurazione ad oggi sulla linea \u00e8 avvenuto un unico incidente, il 6 febbraio 2020, quando il treno Frecciarossa 9595, partito alle 5:10 da Milano Centrale e diretto a Salerno, espletato dal Frecciarossa 1000 numero 21, alle 5:30 \u00e8 deragliato sugli scambi del Posto di Movimento di Livraga (provincia di Lodi), causando la morte dei due macchinisti e il ferimento di 31 persone tra viaggiatori ed equipaggio. Attualmente sono in corso le indagini per accertare responsabilit\u00e0 e cause del disastro .\nQuesto fu il primo incidente su una linea AV/AC italiana."}
{"id": "1581630", "revid": "11959", "url": "https://it.wikipedia.org/wiki?curid=1581630", "title": "Maktoum bin Rashid Al Maktoum", "text": ""}
{"id": "1581633", "revid": "767487", "url": "https://it.wikipedia.org/wiki?curid=1581633", "title": "Lisa Miskovsky", "text": "Carriera.\nIl suo debutto risale al 2001 con l'album \"Lisa Miskovsky\", dal quale \u00e8 stato estratto il primo singolo, \"Driving One Of Your Cars\", che ebbe subito un notevole successo in Svezia. Il primo album e il successivo (\"Fallingwater\", 2003) sono usciti anche in Italia, riscuotendo per\u00f2 poco successo. Il terzo e ultimo album pubblicato, \"Changes\", risale al 2006. Famosa \u00e8 anche la sua collaborazione con gli In Flames nel brano \"Dead End\", dall'album \"Come Clarity\". Cant\u00f2 inoltre \"Still Alive\", colonna sonora del videogame \"Mirror's Edge\" uscito nel 2008. Lisa scrisse anche \"Shape of My Heart\", canzone che venne cantata dai Backstreet Boys presente nell'album \"Black &amp; Blue\". Nel 2008 scrisse un'altra versione della canzone, chiamandola \"Another Shape of My Heart\", che incluse nel suo \"\", uscito nello stesso anno.\nNel 2012 partecipa al Melodifestivalen superando la semifinale e piazzandosi nona in finale."}
{"id": "1581652", "revid": "41851", "url": "https://it.wikipedia.org/wiki?curid=1581652", "title": "NGC 1407", "text": "NGC 1407 \u00e8 una galassia lenticolare nella costellazione di Eridano.\nSi individua 3 gradi a NNE della stella ; \u00e8 visibile anche con un piccolo telescopio, dove si mostra come una stellina sfocata. Ingrandimenti maggiori non consentono di rilevare ulteriori dettagli, e la galassia si mostra sempre di forma perfettamente circolare; le sue dimensioni sono superiori a quelle della Galassia di Andromeda. Dista dalla Via Lattea oltre 68 milioni di anni-luce."}
{"id": "1581655", "revid": "599013", "url": "https://it.wikipedia.org/wiki?curid=1581655", "title": "Bruno Divina", "text": "Carriera.\nCresciuto calcisticamente nel , in Serie D, riusc\u00ec a scalare le categorie con (Serie C) e (Serie B), fino ad arrivare, nell'estate del 1970, all', nell'ultimo giorno di calciomercato, in uno scambio con Luciano Poppi.\nA Bergamo tocc\u00f2 l'apice della carriera, debuttando l'anno successivo in Serie A, collezionando 182 presenze con la casacca nerazzurra di cui 150 consecutive. Dopo sei stagioni ritorn\u00f2 nella sua terra d'origine, chiudendo la carriera nelle file del con cui nel 1977 vinse anche un campionato di Serie D.\nSegno\u2019 il primo gol dell\u2019Atalanta nella partita Milan-Atalanta 9-3, famosa per essere tutt\u2019ora la partita di Serie A con il maggior numero di gol segnati."}
{"id": "1581657", "revid": "20090", "url": "https://it.wikipedia.org/wiki?curid=1581657", "title": "Cuculide", "text": ""}
{"id": "1581664", "revid": "2085422", "url": "https://it.wikipedia.org/wiki?curid=1581664", "title": "Onata di Egina", "text": "Biografia.\nFiglio di un Mikon, anch'egli scultore, Onata visse nel periodo delle guerre persiane e fu un membro della fiorente scuola scultorea di Egina. Delle sue opere non ci \u00e8 giunto nulla e la loro conoscenza \u00e8 legata solo a fonti letterarie, un epigramma di et\u00e0 ellenistica (Antologia palatina, IX. 238) e soprattutto Pausania, che lo descrive come bronzista, autore di importanti opere pubbliche, anche in collaborazione con altri artisti. Le testimonianze monumentali eginetiche possono fornire un'idea dello stile di Onata, ma nessuna delle attribuzioni tentativamente effettuate si \u00e8 rivelata sostenibile. Dall'acropoli di Atene proviene l'unica testimonianza epigrafica dell'opera di Onata: un'iscrizione su un pilastrino di marmo, che reca il suo nome e che sembra reggesse un cavallino di bronzo, probabile opera giovanile, databile epigraficamente all'inizio del V secolo a.C.\nPausania riferisce di una statua bronzea di Demetra eseguita per il santuario di Figalia, ma gi\u00e0 scomparsa ai suoi tempi e posteriore al 480 a.C., di un colossale Apollo bronzeo a Pergamo e di un gruppo statuario offerto nel santuario di Zeus a Olimpia da Deinomenes per la vittoria riportata dal padre Ierone di Siracusa alla corsa dei carri dell'Olimpiade del 468 a.C. (Paus., VIII.42.1-8), opera eseguita in collaborazione con Calamide. A Olimpia Pausania ricorda anche un dono votivo degli Achei (Paus., V.25.8) che rappresentava un episodio della guerra di Troia, i nove eroi greci che avrebbero dovuto combattere contro Ettore e, di fronte ad essi, Nestore pronto a sorteggiarne i nomi; un \"Ermes crioforo\" dedicato dagli Arcadi (Paus., V.27.8) e un Eracle colossale commissionato dagli abitanti di Taso (Paus., V.25.12).\nA Delfi Pausania menziona il donario bronzeo offerto dai Tarentini nel santuario di Apollo per celebrare la vittoria, tra il 467 e il 460 a.C., contro i Peuceti che raffigurava l'uccisione in battaglia di Opis, re dei Peuceti, ad opera dei fondatori di Taranto, Falanto e il mitico Taras. L'opera sarebbe stata realizzata da Onata in collaborazione con Ageladas (Paus., X, 13.10)."}
{"id": "1581665", "revid": "1543377", "url": "https://it.wikipedia.org/wiki?curid=1581665", "title": "Sylvilagus", "text": "I conigli dalla coda di cotone o silvilaghi sono 16 specie di lagomorfi del genere Sylvilagus che vivono nelle Americhe.\nNell'aspetto la maggior parte dei silvilaghi ricordano il coniglio europeo selvatico (\"Oryctolagus cuniculus\"). La maggior parte dei membri del genere hanno un mozzicone di coda con la parte inferiore bianca che mostrano quando si ritirano, dando a questi il nome di \u00abcoda di cotone\u00bb. Comunque, questo aspetto non \u00e8 presente in tutti i silvilaghi (per esempio, la parte inferiore della coda del coniglio delle boscaglie \u00e8 grigia), n\u00e9 \u00e8 unico del genere (per esempio, anche il coniglio europeo ha un codino bianco).\nIl genere \u00e8 largamente diffuso attraverso il Nordamerica, l'America Centrale e alcune parti del Sudamerica, sebbene la maggior parte delle specie sia confinata in regioni particolari. La maggior parte (ma non tutte) delle specie vivono in nidi chiamati covi e tutti partoriscono piccoli nidicoli.\nI silvilaghi mostrano una maggiore resistenza alla mixomatosi."}
{"id": "1581666", "revid": "122305169", "url": "https://it.wikipedia.org/wiki?curid=1581666", "title": "Spillo conico", "text": "Lo spillo conico \u00e8 un componente fondamentale per la carburazione dei carburatori a saracinesca, permettendo di variare meccanicamente il circuito del massimo fin dalle prime aperture del gas (la maggiore influenza si ha tra 1/8 e 3/4 dell'apertura totale), viene costruito in ottone, alluminio, in acciaio o alpacca.\nTipo.\nGli spilli conici non sono tutti uguali, ne esistono tre tipi differenti:\nSpillo conico.\nQuesto tipo di spillo viene utilizzato sui carburatori con il venturi rotondo, permettendo d'avere una carburazione costante, se si utilizza la giusta conicit\u00e0, diametro della punta, diametro dello spillo e posizione del seger, perch\u00e9 variando in continuazione il loro diametro, creano una resistenza variabile nel circuito del massimo e quindi permette di regolare il flusso di benzina al motore, in questo caso la conicit\u00e0 riesce a regolare il flusso anche con il comando del gas completamente aperto.\nSpillo conico con punta cilindrica.\nRispetto al cilindro conico, questo spillo ha una punta di diametro costante, questa sua particolarit\u00e0 fa s\u00ec che lo spillo giunto ad un certo azionamento del comando gas, circa i 3/4, da allora in poi si ha una regolazione molto limitata dell'afflusso di benzina.\nQuesto fa s\u00ec che con diverse posizioni del seger si pu\u00f2 regolare solo fino ai 3/4 (circa) dell'apertura massima, ovviamente abbassando lo spillo si aumenta la fascia d'intervento dello spillo conico.\nSpillo conico a multi-conicit\u00e0.\nQuesto spillo rispetto allo spillo conico, permette di variare la carburazione in modo pi\u00f9 definito, con maggiori possibilit\u00e0 di carburazioni, infatti con questo spillo si pu\u00f2 regolare meglio la carburazione delle medie aperture (generalmente viene utilizzato per impoverire la carburazione), senza influire pesantemente nelle altre condizioni d'azionamento del comando gas, cosa che non \u00e8 fattibile con lo spillo conico, che \u00e8 munito di una sola conicit\u00e0.\nInoltre questo tipo di spillo \u00e8 l'ideale per i carburatori con il venturi ovale, infatti per via della sua conformazione non necessita l'utilizzo di circuiti d'arricchimento, che richiedono getti chiamati Power jet.\nGeneralmente tali spilli sono formati da sole due conicit\u00e0, infatti spilli con pi\u00f9 coni risultano molto costosi e riservati a prodotti d'alta fascia qualitativa.\nParti.\nLo spillo \u00e8 costituito da pi\u00f9 parti:\nMisure.\nLo spillo conico ha molte misure, le quali risultano molto importanti per la carburazione, un tipo di misurazione utilizzato \u00e8 il seguente:\nUn altro tipo di misurazione utilizzato \u00e8 il seguente:\nEffetti sulla carburazione.\nLo spillo conico influisce la carburazione in pi\u00f9 modi:"}
{"id": "1581675", "revid": "122660778", "url": "https://it.wikipedia.org/wiki?curid=1581675", "title": "Divisioni censuarie dell'Ontario", "text": "La provincia canadese dell'Ontario \u00e8 suddivisa in 3 tipi di divisioni censuarie di Statistics Canada: municipalit\u00e0 di livello singolo, municipalit\u00e0 di alto livello (che possono essere municipalit\u00e0 regionali o contee) e distretti. Differiscono per i servizi forniti ai residenti.\nDati al 2011 di Statistics Canada.\nDivisioni.\nLa seguente mappa mostra le divisioni censuarie dell'Ontario, ad eccezione di Haldimand-Norfolk che viene visualizzato nelle contee separate di Haldimand e Norfolk.\nI dati della popolazione \u00e8 del censimento del 2011 della Agenzia canadese di statistica."}
{"id": "1581676", "revid": "287204", "url": "https://it.wikipedia.org/wiki?curid=1581676", "title": "Linea bianca", "text": "Linea Bianca \u00e8 un trimestrale di scienze e cultura calcistica, fondato nel 2004.\nStoria.\nLinea Bianca libro-giornale trimestrale di scienze e cultura calcistica, fondato da Mario Sconcerti, edito da Limina. All\u2019interno del trimestrale, vengono raccontati scandali, storie ed interviste del passato recenti e meno recenti. Molti sono i giornalisti noti che hanno contribuito durante gli anni.\nIl primo numero \"Il portiere raccontato\" porta le firme di:"}
{"id": "1581678", "revid": "316629", "url": "https://it.wikipedia.org/wiki?curid=1581678", "title": "Statolder", "text": "Con il termine Statolder (in olandese: \"Stadhouder\") si individua una carica esistita dalla met\u00e0 del XV secolo al 1795 nella regione dei Paesi Bassi, con la quale veniva designato il luogotenente civile del sovrano e, con l'indipendenza della Repubblica delle Sette Province Unite, il luogotenente degli Stati Generali.\nStoria.\nIn origine governatore di nomina regia dei Paesi Bassi spagnoli, la carica di Statolder divenne con Guglielmo il Taciturno anche capo dell'esecutivo nominato dagli Stati Generali della Repubblica delle Sette Province Unite. La carica sub\u00ec una prima abolizione nel 1654 in accordo alle clausole del trattato di Westminster con il Commonwealth di Cromwell, per poi essere ripristinata nel 1672 con l'ascesa di Guglielmo III d'Orange, futuro re d'Inghilterra, Scozia e Irlanda. L'incarico venne cancellato una seconda volta nel 1702 e nuovamente ripristinato nel 1747 divenendo ereditario, come governatore di tutte le province e assumendo il nome di \"Stadhouder-generaal\" o \"erfstadhouder\".\nLa carica fu abolita dai rivoluzionari francesi che presero il controllo dell'area tra il 1794 e il 1795. L'ultimo statolder della Repubblica delle Sette Province Unite fu Guglielmo V di Orange-Nassau che si rifugi\u00f2 in Inghilterra. Nei Paesi Bassi meridionali, la carica aveva perso sempre pi\u00f9 di importanza ed era stata via via gi\u00e0 abolita tra il XVI e il XVII secolo. Quando nel 1815, alla fine del periodo napoleonico, con il Congresso di Vienna, venne creato il Regno Unito dei Paesi Bassi, vi fu messo a capo in qualit\u00e0 di sovrano, Guglielmo I dei Paesi Bassi. Unica eccezione fu il Lussemburgo indipendente e non incorporato nel regno, governato dagli Orange-Nassau per unione personale. Qui la carica di statolder fu restaurata ed esistette fino al 1890, ovvero fino a quando, a causa della esistenza in Lussemburgo della legge salica, gli Orange-Nassau persero il titolo a favore di un ramo cadetto della famiglia per assenza di eredi maschi."}
{"id": "1581680", "revid": "92920", "url": "https://it.wikipedia.org/wiki?curid=1581680", "title": "Wheatus", "text": "I Wheatus sono un gruppo musicale statunitense pop punk, noti soprattutto per il brano musicale del 2000 \"Teenage Dirtbag\".\nStoria.\nI Wheatus vengono fondati nel 1995 da Brendan B. Brown. Brown aveva scritto alcune canzoni, e ottenne l'aiuto di suo fratello Peter alla batteria, di Philip Jimenez alla tastiera e di Rich Liegey al basso (sar\u00e0 in seguito sostituito da Mike McCabe dopo la pubblicazione del primo album \"Wheatus\"). Nel 1999 ottengono un contratto con la Columbia Records, anche grazie all'aiuto del loro manager Ray Maiello. Il loro singolo di debutto si riveler\u00e0 essere anche il maggior successo nella loro carriera: \"Teenage Dirtbag\" arriver\u00e0 sino alla seconda posizione nel Regno Unito e sar\u00e0 inclusa nella colonna sonora del film \"American School\".\nNel 2003 viene pubblicato \"Hand Over Your Loved Ones\", secondo album della band con alcuni nuovi elementi nella formazione del gruppo, come Michael Bellar alle tastiere. L'album tuttavia non ottiene particolare successo, nonostante venga rilanciato nel 2005 con il titolo \"Suck Fony\" dalla loro etichetta discografica, la Montauk Mantis. In questo periodo la band ottiene un nuovo contratto con la Warner Bros. ed interpreta un brano per la colonna sonora del film d'animazione \"Le avventure di Jackie Chan\".\nNel 2005 il bassista Mike McCabe viene sostituito da Nicolas diPierro, mentre Michael Bellar viene sostituito da Gerard Hoffmann. Nel corso dei periodi successivi comunque la formazione cambia continuamente. I Wheatus girano il Regno Unito con diversi concerti, partecipano alla colonna sonora del film \"April Showers\" ed alla fine nel 2009 pubblicano l'EP \"\", scaricabile gratuitamente dal loro sito internet dietro un'offerta libera. Il gruppo ha annunciato anche la pubblicazione di un secondo EP intitolato \"Pop, Songs, and Death: Vol. 2 The Jupiter EP\"."}
{"id": "1581684", "revid": "1573940", "url": "https://it.wikipedia.org/wiki?curid=1581684", "title": "Cyrtopodion", "text": "Cyrtopodion \u00e8 un genere di piccoli sauri della famiglia dei Gekkonidi, diffusi in Asia.\nIl nome deriva dal greco \"\u03ba\u03bd\u03c1\u03c4\u03bf\u03c3\" (\"curvo\") e \"\u03c0\u03bf\u03b4\u03bf\u03c3\" (\"piedi\"), e significa \"dai piedi curvi\").\nDescrizione.\nLa maggior parte di queste specie presenta una livrea con colorazioni che vanno dal beige al grigio o bruno, a volte con bande trasversali.\nBiologia.\nSi nutrono di insetti.\nTassonomia.\nIl genere \"Cyrtopodion\" comprende le seguenti 26 specie:\nSpecie rinominate.\nLe seguenti specie, in passato attribuite al genere \"Cyrtopodion\", sono attualmente attribuite ad altri generi:"}
{"id": "1581685", "revid": "125138522", "url": "https://it.wikipedia.org/wiki?curid=1581685", "title": "Flashdance... What a Feeling", "text": "Flashdance... What a Feeling \u00e8 un singolo del 1983, tratto dal film \"Flashdance\". Il brano, scritto da Giorgio Moroder (musica), Keith Forsey e Irene Cara (parole), \u00e8 cantato da Irene Cara.\nIl brano fu vincitore dell'Oscar per la migliore canzone nella cerimonia del 1984.\nInformazioni sulla canzone.\nOltre ad aver raggiunto la vetta della classifica Billboard Hot 100 ed aver guadagnato il disco d'oro nel 1983, \"Flashdance... What a Feeling\" ha vinto l'Oscar per la migliore canzone ed il Golden Globe per la miglior canzone originale nel 1984. A dispetto del titolo, la parola \"Flashdance\" non \u00e8 mai usata nel testo. La parte strumentale del brano fa un largo uso di sintetizzatori.\nLa canzone \u00e8 stata inclusa nel disco della colonna sonora di \"Flashdance\", e nel secondo album di Irene Cara \"What a Feelin\"'.\nUna variazione del brano \u00e8 stata usata nella pubblicit\u00e0 televisiva dell'Apple nel 1984. La musica era leggermente differente, ed il testo era stato cambiato da \"What a Feeling\" a \"We are Apple\".\n\"Flashdance... What a Feeling\" \u00e8 stata l'ultima canzone non giapponese a raggiungere la posizione \u2116 1 nella classifica dei singoli in Giappone prima di \"To Love You More\" di C\u00e9line Dion nel 1995.\nNel marzo 2007, viene classificata alla posizione \u2116 22 fra le canzoni di maggior successo della storia della musica, oltre che la quarta canzone di maggior successo di un'artista femminile dietro \"Believe\" di Cher, \"My Heart Will Go On\" di C\u00e9line Dion e \"I Will Always Love You\" di Whitney Houston.\nIl brano nel film.\nIl brano viene sentito due volte nel film \"Flashdance\". La prima volta \u00e8 durante la sequenza di apertura del film, la seconda volta invece \u00e8 nel finale come sottofondo dell'audizione di Alex. Entrambe le versioni sono state registrate espressamente per il film, e hanno un arrangiamento differente dalla versione presente nei dischi."}
{"id": "1581688", "revid": "76963", "url": "https://it.wikipedia.org/wiki?curid=1581688", "title": "Simone White", "text": "La canzone \"The Beep Beep Song\" \u00e8 stata usata per la pubblicit\u00e0 della Audi R8 in Gran Bretagna, Francia, Italia, Paesi Bassi, Polonia, Lettonia, Lituania, Sudafrica e Svezia."}
{"id": "1581692", "revid": "198277", "url": "https://it.wikipedia.org/wiki?curid=1581692", "title": "Daniele Fortunato (calciatore 1963)", "text": "Carriera.\nGiocatore.\nCresciuto calcisticamente nel , con cui in cinque stagioni ottenne una promozione in Serie C1, si trasfer\u00ec nell'estate del 1985 al , in Serie B, dove rimase due per stagioni.\nNel 1987 pass\u00f2 all', societ\u00e0 con la quale nella stagione 1987-1988 ottenne la promozione in Serie A e raggiunse la semifinale di Coppa delle Coppe.\nVenne quindi ceduto nel 1989 alla per 6 miliardi di lire. A Torino partecip\u00f2 nella stagione 1989-1990 alla conquista del \"double\" continentale composto da Coppa Italia e Coppa UEFA, tuttavia non riusc\u00ec a ritagliarsi spazi importanti anche a causa di due brutti infortuni, venendo cos\u00ec dirottato nel 1991 al che lo acquista per 4,35 miliardi di lire.\nGioc\u00f2 poco anche in Puglia e torn\u00f2 quindi in Piemonte, stavolta sponda , vincendo con la squadra allenata da Emiliano Mondonico anche la Coppa Italia 1992-1993.\nDalla stagione 1994-1995 torn\u00f2 a giocare per l'Atalanta, dove ottenne un'altra promozione dai cadetti alla massima serie.\nAllenatore.\nAl termine della carriera ha intrapreso quella da allenatore, inizialmente come vice proprio di Mondonico al e al , poi assumendo incarichi in societ\u00e0 di categorie minori, tra cui il e l': a Cuneo \u00e8 rimasto per tre stagioni (dal 2004 al 2007) riuscendo a centrare una promozione in Serie C2, una semifinale play-off per salire in C1 e una finale di Coppa Italia di Serie C; a Ivrea invece \u00e8 riuscito a portare la squadra ad un passo dai play-off. Il 9 giugno 2008 \u00e8 stato ingaggiato come allenatore del , neopromosso in Prima Divisione, per la stagione 2008-2009, venendo per\u00f2 esonerato dall'incarico il 14 ottobre dello stesso anno.\nIl 9 luglio 2010 viene ingaggiato dall', ancora come allenatore in seconda di Mondonico; tra il 29 gennaio e il 14 febbraio 2011 gli viene inoltre affidata la guida della prima squadra a causa della temporanea rinuncia di Mondonico per motivi di salute. Il 17 giugno seguente, dopo che Mondonico (a stagione conclusa con la salvezza ai play-out contro il ) lascia definitivamente l'incarico per curarsi, Fortunato viene nominato nuovo allenatore dei lombardi; il 28 gennaio 2012 viene esonerato al termine della sconfitta casalinga contro il Bari (0-2) e sostituito da Sandro Salvioni.\nIl 30 gennaio 2014 diventa allenatore del , nella seconda serie portoghese, riuscendo a portare la formazione lusitana alla salvezza con varie giornate d'anticipo. Il 30 giugno 2015 diventa allenatore della formazione Primavera del Vicenza, concludendo la stagione con un 13\u00ba posto. Per la stagione 2019-2020 viene chiamato alla guida della formazione Berretti del ."}
{"id": "1581703", "revid": "107844532", "url": "https://it.wikipedia.org/wiki?curid=1581703", "title": "Padishar Creel", "text": "Padishar Creel \u00e8 uno dei personaggi della saga de \"Gli eredi di Shannara\".\nErede di Panamon Creel, il ladro protagonista de \"La Spada di Shannara\", era il capo dei \"nati liberi\" al tempo della tirannide degli Ombrati. In principio non era coinvolto negli scontri tra la Federazione e i rivoltosi: egli era un semplice fabbro che si limitava a fornire armi ai Nati Liberi. Un giorno le forze della Federazione, per ritorsione, sferrarono un attacco contro la sua famiglia, sterminandola completamente ad eccezione della sua amata figlia. Da quel momento Padishar Creel giur\u00f2 vendetta e si un\u00ec ai nati liberi e grazie alla sua determinazione e al suo coraggio riusc\u00ec a diventarne il leader, riunendo gli avversari della Federazione sotto il vessillo del Falco. Noto per la sua tendenza a vestirsi sempre di rosso, Padishar incontr\u00f2 Par Ohmsford e lo aiut\u00f2 a pianificare il recupero della Spada di Shannara nella citt\u00e0 di Tyrsis."}
{"id": "1581705", "revid": "287204", "url": "https://it.wikipedia.org/wiki?curid=1581705", "title": "NGC 1532", "text": "NGC 1532 \u00e8 una galassia a spirale nella costellazione dell'Eridano.\nSi individua poco pi\u00f9 di 1 grado a nord-ovest della stella ; \u00e8 visibile con un piccolo telescopio come una chiazza allungata in senso NE-SW. Un telescopio da 200mm di apertura permette di individuare la struttura dei bracci, mostrando che la galassia \u00e8 vista quasi di taglio; il nucleo \u00e8 piccolo e il disco appare deformato in direzione ovest. A questa galassia se ne sovrappone un'altra, ellittica, per effetto prospettico: si tratta di NGC 1531. NGC 1532 dista dalla Via Lattea 62 milioni di anni-luce."}
{"id": "1581708", "revid": "1452073", "url": "https://it.wikipedia.org/wiki?curid=1581708", "title": "Wren Elessedil", "text": "Wren Elessedil \u00e8 un personaggio della trilogia di Shannara scritta da Terry Brooks, protagonista di \"La regina degli Elfi di Shannara\": in virt\u00f9 delle sue origini elfe, le \u00e8 infatti affidato il compito di riportare gli elfi nelle quattro terre per sconfiggere la minaccia degli ombrati. \u00c8 nota anche con il cognome Ohmsford che ha portato nei primi anni di giovent\u00f9.\nStoria.\nFiglia di un cavaliere alato e della principessa degli Elfi Alleyne Elessedil, Wren ha vissuto i primi anni della sua vita assieme ai cugini Par e Coll Ohmsford. Le \u00e8 sempre stato detto che era figlia di un Ohmsford e di una Rover. A cinque anni, per desiderio del padre e della madre morti per mano degli Ombrati \u00e8 stata adottata dal Rover Garth che le ha insegnato l'arte della sopravvivenza. L'unico ricordo delle sue vere origini \u00e8 un sacchetto che contiene le Pietre Magiche donate da Allanon a Shea Ohmsford (giunte fino a lei da parte della sua bisnonna Ohmsford che si era sposata con il padre della regina Elfa Ellenroh Elessedil). Per non farle scoprire troppo presto il loro potere, la nonna ne aveva cambiato l'aspetto con la magia, rendendole simili a semplici sassi dipinti. Wren \u00e8 assieme a Garth quando viene contattata in sogno dal druido Cogline che le chiede di recarsi al Perno dell'Ade per parlare con l'ombra di Allanon.\nWren si reca allora al Perno dell'Ade dove incontra i suoi cugini Par e Coll e Walker Boh e apprende dall'ombra di Allanon che il suo compito di riportare gli Elfi nelle quattro terre da cui erano scomparsi da molti anni. Wren inizialmente non crede a quanto detto dall'ombra del Druido, ma poi decide di mettersi alla ricerca del popolo scomparso. Grazie al suo colloquio con la veggente Addershag a Grimpen Ward, Wren scopre che gli Elfi si sono nascosti nell'isola di Morrowindl, e che anche lei ha origini Elfe.\nPer raggiungere Morrowindl Wren e Garth si recano sulle rive del mare, lo Spartiacque Azzurro, dove per\u00f2 vengono aggrediti da un Ombrato. Wren riesce a difendersi grazie alle sue tre pietre, che le rivelano cos\u00ec la loro vera natura. Grazie all'aiuto del cavaliere alato Tiger Ty, i due Rover riescono ad arrivare sull'isola, dove scoprono che gli Elfi sono prigionieri nella loro capitale Arborlon, assediati dagli Ombrati. Col progredire della storia Wren capisce che gli Ombrati, la piaga che sta affliggendo il mondo in quel momento, non sono altro che Elfi corrotti dalla magia. Ad Arborlon Wren scopre di essere la nipote di Ellenroh Elessedil, regina degli Elfi, e riesce a convincerla della necessit\u00e0 del ritorno degli elfi alle Quattro Terre. Per compiere questa impresa Ellenroh usa lo Scettro del Loden, dentro cui ha racchiuso l'intera Arborlon con tutti i suoi abitanti e chiede a Wren di accompagnarla. La ragazza parte quindi insieme alla nonna, Garth ed un piccolo manipolo di Elfi decisa ad attraversare tutta Morrowindl e resistere ai suoi piercoli. Durante il viaggio muoiono, mano a mano, tutti i suoi compagni, compresa Ellenroh, ed infine \u00e8 costretta ad uccidere anche Garth che, morso da una delle creature dell'isola, si sta trasformando in un ombrato. Con lei restano Stresa il gatto screziato, Fauno lo Squeak e Triss, il Capitano della Guardia Nazionale che diventer\u00e0 il suo protettore e guida.\nAl ritorno nelle Quattro Terre Wren diventa la regina degli Elfi grazie al sostegno di Triss, che la riconosce pubblicamente davanti agli scettici dell'Alto Consiglio Elfo. Guider\u00e0 quindi il suo popolo nella lotta contro la corrotta Federazione in mano agli Ombrati. Con la sconfitta dei malvagi Ombrati, Wren e gli elfi si impegnarono a rigenerare la terra che le spietate creature avevano devastato, risucchiando la vita in essa contenuta.\nLa linea di sangue di Wren creer\u00e0, circa centociquanta anni pi\u00f9 tardi, il druido Ahren Elessedil."}
{"id": "1581710", "revid": "125841365", "url": "https://it.wikipedia.org/wiki?curid=1581710", "title": "Pietro V d'Aragona", "text": "Origine familiare.\nFiglio primogenito del primo Duca di Coimbra e reggente del regno del Portogallo, Pietro d'Aviz (figlio del re del Portogallo, Giovanni I e della moglie, Filippa di Lancaster) e Isabella di Urgell (1409-1443), figlia del pretendente alla corona d'Aragona, il conte di Urgell, Giacomo II e di Isabella d'Aragona.\nBiografia.\nNel 1443, suo padre, durante la reggenza per il minorenne Alfonso V del Portogallo, lo nomin\u00f2 conestabile del Portogallo, rendendolo di fatto la massima autorit\u00e0 militare del regno, dopo il re.\nNel 1444, Pietro fu fatto cavaliere e nominato gran maestro dell'Ordine Militare di San Benedetto d'Avis, il pi\u00f9 importante ordine militare portoghese.\nAlfonso V, che aveva raggiunto la maggior et\u00e0 nel 1446, dal 9 giugno del 1448, cominci\u00f2 a governare direttamente senza pi\u00f9 bisogno della reggenza dello zio Pietro, anzi sotto l'influenza dell'altro zio, Alfonso I di Braganza, annull\u00f2 tutti i provvedimenti presi Pietro, primo Duca di Coimbra, durante la reggenza. Questo fatto port\u00f2 alla rottura che sfoci\u00f2, nel 1449, in una guerra aperta che si concluse con la battaglia sulle sponde del fiume Alfarrobeira, nelle vicinanze di Vila Franca de Xira, dove il duca di Coimbra perse la vita mentre il figlio, il conestabile del Portogallo, dovette lasciare il Portogallo e andare in esilio in Castiglia.\nNel 1454, riconciliatosi col cugino, Alfonso V, Pietro rientr\u00f2 in Portogallo, riottenendo tutti i suoi beni e le cariche che ricopriva prima dell'esilio.\nNel 1458, fu a fianco del re nella conquista della citt\u00e0 marocchina di Alc\u00e1cer-Ceguer, situata tra Tangeri e Ceuta e poi nella spedizione del 1460, che port\u00f2 alla conquista di Tangeri.\nNel 1463, fu coinvolto nella guerra civile che si combatteva in Aragona e Catalogna contro il re Giovanni II di Aragona; dopo la rinuncia del re di Castiglia, Enrico IV, gli fu offerta la corona del regno d'Aragona, per il fatto che Pietro era il nipote di uno dei pretendenti alla Corona d'Aragona, nel 1410.Pietro accett\u00f2 e, nel 1464, giunto a Barcellona, fu proclamato, dal consiglio dei Cento, re d'Aragona e conte di Barcellona. Organizz\u00f2 il regno e batt\u00e9 anche moneta, ma non riusc\u00ec a conquistare il regno di Valencia, dove continu\u00f2 a regnare il re Giovanni II, che si dimostr\u00f2 superiore nelle capacit\u00e0 militari, occupando, Lleida, Vilafranca del Pened\u00e8s, Igualada, Cervera e Tortosa e poi sconfiggendo Pietro a Calaf, il 28 febbraio del 1465 mentre Pietro riusc\u00ec a rompere l'assedio di Barcellona, con l'aiuto delle truppe portoghesi, nel luglio del 1465).\nPietro mor\u00ec, per malattia, a Granollers, nel 1466 (Secondo i \"Reali del Portogallo\", Pietro, a Granollers, mor\u00ec combattendo), e fu inumato nella chiesa gotica di Barcellona, Santa Mar\u00eda del Mar, e dopo la sua morte la corona fu offerta al conte di Provenza, Renato d'Angi\u00f2.\nDiscendenza.\nNon si conosce nessuna discendenza di Pietro."}
{"id": "1581712", "revid": "33689", "url": "https://it.wikipedia.org/wiki?curid=1581712", "title": "Marco Giunio Massimo", "text": "Fu per la seconda volta console nel 286; il primo consolato deve essere stato da suffetto (cio\u00e8 deve essere entrato in carica durante l'anno in sostituzione di un altro console).\nNel 286-287 fu \"praefectus urbi\" a Roma; in questa veste ricevette una legge poi conservata nel \"Codice teodosiano\"."}
{"id": "1581713", "revid": "122427381", "url": "https://it.wikipedia.org/wiki?curid=1581713", "title": "Mostro di Frankenstein", "text": "Il mostro di Frankenstein (o la creatura) \u00e8 un personaggio immaginario ideato dalla scrittrice Mary Shelley nel romanzo \"Frankenstein o il moderno Prometeo\" del 1818. Il personaggio, oltre che nel romanzo d'esordio, \u00e8 comparso come protagonista o comprimario in molteplici opere derivate come lungometraggi cinematografici, serie televisive, fumetti e narrativa di genere.\nNell'immaginario collettivo la creatura \u00e8 ricordata per il suo aspetto caratteristico che venne codificato nel film omonimo, \"Frankenstein\", di James Whale del 1931 nel quale venne impersonificato da Boris Karloff (faccia squadrata, elettrodi che sporgono dal collo, cicatrice lungo la fronte e altro) con caratteristiche che non erano presenti nel romanzo originale; nel film, il mostro viene animato tramite un fulmine, mentre nel romanzo, lo scienziato non rivela mai particolari sulla creazione. \u00c8 spesso chiamato impropriamente Frankenstein, che \u00e8 invece il cognome del suo creatore Victor Frankenstein; questo uso si trova gi\u00e0 dal secondo film di James Whale, \"La moglie di Frankenstein\" (\"Bride of Frankenstein\", 1935).\nConcezione del personaggio.\nPresso il Lago di Ginevra, nell'estate piovosa del 1816, P.B. Shelley, la sua futura moglie Mary Godwin, Lord Byron e il suo segretario John Polidori discutevano e leggevano racconti gotici. Nacque un gioco per ingannare il tempo: ognuno doveva scrivere il racconto pi\u00f9 terrificante che fosse riuscito a concepire. P.B. Shelley e Byron presto abbandonarono l'impresa. Polidori scrisse \"Il vampiro\" (\"The Vampyre\", ), mentre Mary, inizialmente in difficolt\u00e0, trov\u00f2 finalmente in un sogno l'ispirazione per scrivere il suo capolavoro \"Frankenstein\": Mary sogn\u00f2 infatti la \"nascita\" della Creatura. Mary Shelley rivedr\u00e0 la storia per pubblicare il romanzo nel 1831.\nLa narrazione del concepimento letterario di \"Frankenstein\" \u00e8 stata messa in scena (molto liberamente) nei film \"La moglie di Frankenstein\" (1935) e \"Gothic\" (1986). In \"Frankenstein oltre le frontiere del tempo\" (tratto dal romanzo \"Frankenstein liberato\" di Brian Aldiss del 1973) si immagina che l'ispirazione alla futura scrittrice sarebbe giunta addirittura da un viaggiatore temporale.\nBiografia del personaggio.\nIl personaggio della creatura nel romanzo \u00e8 stato \"creato\" dal filosofo naturale Victor Frankenstein, unendo insieme parti scelte di cadaveri prese da cimiteri, obitori e mattatoi. \u00c8 alto pi\u00f9 di due metri e fisicamente deforme, ha una forza sovrumana, resiste al freddo intenso e sopravvive con un'alimentazione minima.\nA Ingolstadt in Germania, il mostro fugge dal suo creatore (che lo aborriva); arriva a Ginevra, in Svizzera, e la sua prima vittima \u00e8 il fratello minore di questi, William. Del delitto viene ingiustamente incolpata e portata a morte per impiccagione la giovane Justine Moritz (domestica dei Frankenstein).\nLa creatura nel frattempo impara ad esprimersi in lingua umana ascoltando i dialoghi di una famiglia che aiutava di nascosto, di notte, ad esempio portando loro legna da ardere, per poi decidere di mostrarsi fisicamente e venire cacciato via per il suo aspetto orrendo. Il mostro confessa l'omicidio a Victor e pretende per s\u00e9 una compagna. In un primo momento Victor acconsente, ma poi la distrugge prima di darle vita, terrorizzato all'idea che possa diventare anch'essa malvagia, o che abbandoni il mostro, oppure che i due possano procreare.\nIn seguito, Victor viene accusato dell'omicidio dell'amico Henry Clerval (in realt\u00e0 seconda vittima del mostro). Scagionato, sposa sua cugina Elizabeth Lavenza, che diventer\u00e0 la terza vittima della creatura, uccisa dal mostro proprio la notte del matrimonio.\nVictor Frankenstein decide di affrontare il mostro e ucciderlo. In un viaggio al Polo nord, muore senza riuscire a portare a termine il suo intento. Il mostro, affranto per la morte del suo creatore, come panacea del suo dolore, si suicida bruciandosi, in modo che non rimangano resti da cui qualcuno possa capire come creare un altro essere come lui.\nAltri media.\nCinema\nInterpreti.\nMolti sono gli attori che hanno impersonato la creatura nei principali film sul mostro creato da Mary Shelley:\nInfluenze nella cultura.\nIl personaggio del mostro di Frankenstein \u00e8 stato oggetto di numerose citazioni e omaggi all'interno di altre opere, o fonte d'ispirazione per la creazione di giocattoli e merchandising."}
{"id": "1581714", "revid": "125665186", "url": "https://it.wikipedia.org/wiki?curid=1581714", "title": "Carlo Zecchi", "text": "Biografia.\nZecchi fu allievo di Francesco Bajardi, poi in seguito si perfezion\u00f2 con Artur Schnabel a Berlino, e prima per un breve periodo con Busoni.\nHa svolto attivit\u00e0 di direttore d'orchestra in Europa, Russia, Stati Uniti, Sud America e Giappone ma anche in veste di pianista con orchestre di fama mondiale. Ha insegnato all'Accademia di Santa Cecilia e al Mozarteum di Salisburgo e all'Accademia Musicale Chigiana di Siena dove, tra i suoi allievi del corso di direzione di orchestra, ci furono Claudio Abbado, Zubin Mehta e Daniel Barenboim. Pi\u00f9 avanti nel corso della carriera, per motivi legati anche a un incidente occorsogli, ha interrotto l'impegno come solista per dedicarsi alla direzione di orchestre sinfoniche e complessi da camera, pur continuando, in casi particolari, la sua iniziale professione di pianista. Particolarmente duratura e felice la collaborazione con il violoncellista Enrico Mainardi, con il quale form\u00f2 un acclamato duo. Dal 1966 al 1976 \u00e8 stato direttore principale dell'Orchestra da camera di Vienna."}
{"id": "1581719", "revid": "1848301", "url": "https://it.wikipedia.org/wiki?curid=1581719", "title": "Cerretani Bandinelli Paparoni", "text": "I Cerretani Bandinelli Paparoni sono un'antica famiglia di Siena.\nStoria.\nLa famiglia ebbe le sue origini dalla Francia e fonti seicentesche sostengono che gli antenati di questo casato fossero venuti in Italia intorno al 770 al seguito di Carlo Magno.\nIl primo membro del quale si ha notizia certa \u00e8 il conte Bandinello, che nel 1040 fu primo console di giustizia della citt\u00e0 di Siena.\nBandinello ebbe due figli: Ranuccio e Gualfreduccio.\nIl primo diede origine alla famiglia Bandinelli, alla quale appartenne Rolando Bandinelli, (nato nel 1119) e divenuto poi Papa Alessandro III (1159-1181); in seguito a tale elezione, alla famiglia venne in seguito attribuito anche il cognome Paparoni, diventando cos\u00ec Bandinelli Paparoni.\nGualfreduccio, signore di Cerreto, diede origine alla famiglia de' Cerreto poi Cerretani e Certani che si divise successivamente nei due rami principali: di Siena, al quale conflu\u00ec nel 1765 il cognome Bandinelli Paparoni per estinzione del ramo maschile, e di Firenze con diramazione a Bologna.\nIl cognome Cerretani deriv\u00f2 dalla denominazione come \"dominorum de Cerreto\" (\"dei signori di Cerreto\"), riferita al possesso del castello di Cerreto Ciampoli, dal nome di Ciampolo, un esponente di questo casato.\nLa famiglia fu proprietaria fin dal XIII secolo del Palazzo e Torrione Cerretani in Piazza del Campo a Siena e ne rimase in possesso fino ai primi dell'Ottocento. Successivamente, una parte del palazzo venne alienata, mentre la residua rimase in possesso della famiglia fino al 1944.\nUn saggio storico recentemente edito ha ricostruito tredici secoli di storia relativa alla nobile casata.\nTitoli nobiliari.\nLa famiglia \u00e8 stata inscritta nell'elenco ufficiale della nobilt\u00e0 italiana con i titoli di conti (6 aprile 1767) e patrizi di Siena. Il ramo maschile si estinse nel 1916 con la morte di Filippo di Piero Cerretani Bandinelli Paparoni e il suo cognome pass\u00f2 al nipote, figlio della sorella, dando origine all'attuale famiglia Cerretani Bandinelli Paparoni residente a Siena.\nStemma.\nD'oro pieno; al cantone destro del capo, di rosso al castello d'argento.\nNello stemma sopra riportato, lo scudo (che \u00e8 diaprato d'oro; al cantone destro del capo, di rosso al castello d'argento), porta come cimiero il triregno pontificio in ricordo di Papa Alessandro III. Tale immagine \u00e8 stata presa da \"Arme delle Famiglie Nobili di Siena\" del 1706 dove, per logica convenzione, si riportava il triregno in tutte quelle famiglie che ebbero un papa."}
{"id": "1581723", "revid": "287204", "url": "https://it.wikipedia.org/wiki?curid=1581723", "title": "NGC 1537", "text": "NGC 1537 \u00e8 una galassia lenticolare nella costellazione di Eridano.\nSi individua 2 gradi a NNW della stella ; \u00e8 visibile con un telescopio da 120mm di apertura come una chiazza di forma circolare allungata in senso est-ovest, priva di dettagli. Le sue dimensioni assolute sono inferiori di quelle della nostra galassia. Dista dalla Via Lattea 52 milioni di anni-luce."}
{"id": "1581727", "revid": "6923", "url": "https://it.wikipedia.org/wiki?curid=1581727", "title": "Canovaccio", "text": "Con il termine canovaccio o scenario si indica un particolare testo teatrale che riassume la storia e la divide in scene di cui indica i personaggi e i fatti, ma non le battute. Le battute, infatti, sono improvvisate dagli attori direttamente sulla scena, quindi possono variare di volta in volta.\nNella commedia dell'arte.\nIn modo particolare nella commedia dell'arte il canovaccio forniva la traccia sulla quale si sviluppava l'improvvisazione teatrale degli attori. Ampie raccolte di canovacci della commedia dell'arte sono giunte fino a noi, pubblicate nel corso del '600 e del '700. Nella pi\u00f9 estesa bibliografia sulla Commedia dell'Arte, compilata da T. F. Heck, \"Commedia dell'Arte. A Guide to the Primary and Secondary Literature\", Garland Publishing, New York - London 1988, sono censiti 820 titoli di scenari .\nDella stessa opera potevano esistere canovacci diversi, ognuno dei quali indicava la trama da seguire ed i punti essenziali a seconda del pubblico davanti al quale si recitava. La trama del canovaccio descriveva infatti in maniera molto sintetica la successione delle scene e l'intreccio delle vicende, con la sequenza delle entrate e delle uscite dei personaggi, fornendo una sorta di promemoria per il lavoro d'improvvisazione degli attori \nI comici dell'arte erano soliti possedere un vasto bagaglio di canovacci, adatti alle loro potenzialit\u00e0, da sfruttare al momento della rappresentazione scenica. Nel corso della rappresentazione, gli attori interpolavano nella trama del canovaccio i lazzi, dialoghi e scenette comiche ben collaudate che facevano parte del loro personale repertorio.\nCon la definitiva affermazione del dramma scritto, tuttavia, il canovaccio non \u00e8 scomparso e generi spettacolari, che hanno caratteristiche autonome rispetto alla drammatizzazione scritta, hanno mantenuto tale particolarit\u00e0: basti pensare al variet\u00e0, dove l'improvvisazione ha una parte fondamentale nell'esecuzione della rappresentazione o, in misura minore, al \"one-man show\"."}
{"id": "1581728", "revid": "85678", "url": "https://it.wikipedia.org/wiki?curid=1581728", "title": "Canovaccio (cucina)", "text": ""}
{"id": "1581729", "revid": "183694", "url": "https://it.wikipedia.org/wiki?curid=1581729", "title": "Filippo Raffaelli", "text": "Biografia.\nDopo la guerra e la laurea in giurisprudenza, spinto da Barzini (\"una scuola come non ce ne sono pi\u00f9\", amava ripetere Filippo) esordisce nel giornalismo al Popolo. Accanto a lui, come collega, lavora il giovanissimo Giulio Andreotti. Passato al Momento e, successivamente, al Momento Sera si caratterizza subito per uno stile di scrittura sintetico e brillante.\nNel 1948 sposa Ornella Geraldini, una delle pioniere della stampa femminile d'Italia (alla sua memoria \u00e8 intitolato il premio nazionale \"Ornella Geraldini-Donne per il giornalismo\"). A met\u00e0 degli anni cinquanta si trasferisce a Milano, al Corriere Lombardo, per il quale segue, come inviato, i grandi fatti internazionali.\nCelebri i suoi reportages da Budapest invasa nell'ottobre del 1956 (ne ricaver\u00e0 anche un romanzo, \"Le notti di Kad\u00e0r\"). Nell'ottobre 2000 il governo ungherese ha voluto premiarlo, a 45 anni di distanza dai fatti, per il contributo dato, con i suoi reportages, al popolo dell'Ungheria oppressa. Subito dopo era volato nell'Algeria in fiamme, per poi seguire, giorno dopo giorno, il dramma del Frejus. Dopo un'ulteriore esperienza a La Notte Raffaelli prende in mano un settimanale che vende poche decine di migliaia di copie e, in pieno boom della televisione, si mette a far concorrenza al Radiocorriere TV. Settimana radio tv, la testata di Raffaelli, spopola: \nA met\u00e0 degli anni sessanta Raffaelli entra alla Rizzoli Editore dove rester\u00e0 moltissimi anni, prima come inviato per le maggiori testate del gruppo, poi come responsabile delle sedi di Roma e di Parigi. Dall'inizio degli anni ottanta torna a Bologna, citt\u00e0 a lui molto cara per le parentele di parte materna (i Ferrari-Borri erano farmacisti sotto le Due Torri): qui scrive per quasi venti anni, libri sul costume, la cultura e la storia di Bologna e dell'Emilia-Romagna."}
{"id": "1581730", "revid": "113073240", "url": "https://it.wikipedia.org/wiki?curid=1581730", "title": "Strofinaccio", "text": "Lo strofinaccio, (detto \"canovaccio\" quando \u00e8 fatto di canapa) \u00e8 uno straccio usato per pulire o asciugare strofinando. \"strofinaccio da cucina \" o \"asciugapiatti\", \"telo da cucina\", \u00e8 un telo di cotone o lino a trama grossa che si utilizza per asciugare le stoviglie e gli altri utensili da cucina. Solitamente \u00e8 dotato di un occhiello per appenderlo a un gancio.\nViene spesso chiamato in modo diverso nelle diverse regioni, ad esempio \"burazzo\" in Emilia-Romagna e \"asciughino\" in Toscana. &lt;BR&gt;\nNelle Marche (esclusa la provincia di Pesaro-Urbino in cui rimane il termine \"strofinaccio\") prende invece il nome di \"sparrone\".\nNel campano \u00e8 comunemente chiamato \"mappina\".\nViene detto anche torcione quello usato in ambito ristorativo, da cuochi o camerieri, per prendere piatti caldi o per pulire velocemente le mani o una superficie. Generalmente viene tenuto appeso al grembiule (in cucina) o appoggiato all'avambraccio (in sala)."}
{"id": "1581731", "revid": "74415", "url": "https://it.wikipedia.org/wiki?curid=1581731", "title": "Stazione di Misterbianco", "text": "La stazione di Misterbianco \u00e8 una stazione ferroviaria posta al km 12 della Ferrovia Circumetnea al servizio della citt\u00e0 di Misterbianco.\nStoria.\nI lavori per la costruzione del primo tratto della ferrovia e dei suoi impianti ebbero inizio nel 1889. Il 2 febbraio 1895 la stazione venne messa in servizio assieme al tratto, che da Catania Borgo arrivava ad Adern\u00f2 (oggi Adrano).\nLa stazione venne costruita in zona periferica, proprio all'inizio della strada comunale per il santuario della Madonna degli Ammalati, quindi di facile accessibilit\u00e0 e vicina rispetto al centro cittadino; con il passare degli anni \u00e8 stata inglobata dal paese. Proprio nelle adiacenze si trovava il grande opificio di Monaco e figli, che si avvalse del servizio merci offerto, e che venne collegato con un binario di raccordo, dato che qualche anno dopo, la ferrovia ebbe accesso anche alle banchine del Porto di Catania tramite la propria Stazione di Catania Porto.\nIn futuro, a seguito della costruzione del tracciato della Metropolitana di Catania, la stazione attuale verr\u00e0 abbandonata, e sar\u00e0 sostituita da tre stazioni, le quali saranno ubicate in diversi punti del paese: la zona commerciale, il centro storico e la periferia nord; \nStrutture e impianti.\nLa stazione di Misterbianco \u00e8 situata nella zona periferica, a nord-est della citt\u00e0, a poca distanza della centrale via Giacomo Matteotti, dall'ufficio centrale delle Poste Italiane e dal Municipio. L'edificio di stazione \u00e8 a due elevazioni, ed \u00e8 posto a sud del fascio binari viaggiatori; quest'ultimo \u00e8 costituito da due binari interconnessi da due scambi elettromagnetici di estremit\u00e0, dal segnalamento di protezione e partenza, e da un binario tronco parallelo, collegato al primo binario da uno scambio manuale; attraverso quest'ultimo si accede al piano caricatore merci ormai in disuso.\nMolti anni fa era stata avviata la fase propedeutica dei lavori per l\u2019installazione dei passaggi a livello automatici, i quali avrebbero sostituito le storiche barriere azionate manualmente dall\u2019organo a cremagliera, tuttavia il progetto fu abbandonato, poich\u00e9 fu appurato che nei rispettivi passaggi a livello non vi \u00e8 lo spazio necessario per l\u2019installazione degli organi di movimento; questo comporter\u00e0 l\u2019uso degli storici organi a cremagliera (nonch\u00e9 la presenza degli operatori di stazione), fin quando la stazione di Misterbianco non verr\u00e0 sostituita dalla Metropolitana di Catania. Le uniche stazioni a mantenere ancora questo sistema, sono: quella di Misterbianco e quella di Patern\u00f2 (in quest\u2019ultima \u00e8 rimasto solo quello lato Randazzo, poich\u00e9 quello lato Catania \u00e8 gi\u00e0 automatico da parecchi anni).\n sono stati definitivamente asportati i binari del fascio merci e il raccordo industriale che conduceva allo Stabilimento di Monaco.\nInterventi di riqualificazione e ristrutturazione.\nA luglio del 2021 sono iniziati i lavori di ristrutturazione della stazione, i quali erano gi\u00e0 in progetto da molti anni. La ristrutturazione prevede il cambio del colore del fabbricato di stazione (dal bordeaux al giallo), il cambio delle attuali porte e finestre in legno con quelle in metallo, l'installazione della linea gialla tattile \"ex novo\" (per non vedenti) sul marciapiede del primo binario, la ristrutturazione degli interni, dei muri di confine a ridosso della strada e anche dei servizi igienici. Questi lavori sono gi\u00e0 in parte completi, inoltre \u00e8 stato nuovamente installato il sistema di videosorveglianza, il quale da qualche tempo era disattivato.\nMovimento.\nL'offerta d'orario in vigore dal 1\u00ba febbraio 1899 prevedeva la fermata di tutti i treni in circolazione sulla linea: si trattava di tre coppie di treni misti di 1\u00aa, 2\u00aa, 3\u00aa classe e di una coppia di misti, limitata a Patern\u00f2, di sola 3\u00aa classe. La stazione era origine di un consistente traffico merci dall'adiacente stabilimento di Monaco.\nL'orario di servizio invernale 2017 offriva 16 treni giornalieri in arrivo da Catania, e in prosecuzione, e 14 treni per la citt\u00e0 etnea. \nLa stazione svolge traffico di tipo pendolare.\nIl servizio si svolge solo nei giorni feriali. Il numero di corse subisce una riduzione dell'offerta nel periodo estivo tra giugno e settembre e nei restanti periodi di chiusura generalizzata delle scuole.\nServizi.\nLa stazione \u00e8 dotata di:"}
{"id": "1581734", "revid": "239544", "url": "https://it.wikipedia.org/wiki?curid=1581734", "title": "Cerretani bandinelli paparoni", "text": ""}
{"id": "1581737", "revid": "287204", "url": "https://it.wikipedia.org/wiki?curid=1581737", "title": "NGC 1600", "text": "NGC 1600 \u00e8 una galassia ellittica nella costellazione di Eridano.\nSi individua 2 gradi a SSW della stella ; si tratta di una galassia ellittica gigante, la cui luminosit\u00e0 ci appare debole solo a causa della grandissima distanza. \u00c8 visibile con un telescopio da 150mm di apertura come una macchia ovaleggiante, estesa in senso nord-sud; strumenti pi\u00f9 potenti consentono di individuare nei suoi dintorni numerose altre galassie minori, come NGC 1601 e NGC 1603. La distanza dalla Via Lattea \u00e8 stimata sui 220 milioni di anni-luce."}
{"id": "1581751", "revid": "1924342", "url": "https://it.wikipedia.org/wiki?curid=1581751", "title": "I Will Always Love You", "text": "I Will Always Love You (dall'inglese: \"Ti amer\u00f2 sempre\") \u00e8 un brano di Dolly Parton del 1974. \nDolly Parton compose la canzone avendo in mente il suo mentore, Porter Wagoner con il quale stava cessando i rapporti lavorativi. Nel 1974 Martin Scorsese inser\u00ec il brano cantato da Dolly Parton come sottofondo di una sequenza del film \"Alice non abita pi\u00f9 qui\", mentre nel 1982 la canzone fu reincisa per la colonna sonora del film musicale \"Il pi\u00f9 bel Casino del Texas\" (\"The Best Little Whorehouse in Texas\") di Colin Higgins, in cui la Parton recitava insieme a Burt Reynolds.\nLa grande popolarit\u00e0 del brano arriva per\u00f2 nel 1992, quando Whitney Houston lo reinterpreta per la colonna sonora del film \"Guardia del corpo,\" diventando uno dei singoli pi\u00f9 venduti di tutti i tempi con oltre 18 milioni di copie vendute.\nVersione di Whitney Houston.\nNel 1992 Whitney Houston registr\u00f2 una cover del brano \"I Will Always Love You\" come tema portante del film \"Guardia del corpo\", anche se inizialmente avrebbe dovuto registrare \"What Becomes of the Brokenhearted\" di Jimmy Ruffin come tema del film. Tuttavia quando i produttori della pellicola scoprirono che la stessa canzone era stata usata per il film \"Pomodori verdi fritti alla fermata del treno\", fu chiesto al coprotagonista Kevin Costner di trovare un'altra canzone. Fu proprio Costner a suggerire il brano di Dolly Parton, che valorizzava particolarmente il timbro vocale della Houston.\nIl sax, che si pu\u00f2 sentire a met\u00e0 canzone, \u00e8 suonato da Kirk Whalum.\nIl singolo fu un successo internazionale di dimensioni straordinarie, vendendo oltre 18 milioni di copie in tutto il mondo, dimostrandosi un successo maggiore della versione originale del brano nonch\u00e9 uno dei singoli pi\u00f9 venduti di sempre. Questa canzone diventer\u00e0 successivamente il cavallo di battaglia della oggi compianta diva statunitense. Il video del brano, girato da Alan Smithee (pseudonimo di Nick Brandt), cominciava con la performance della Houston del brano alla fine del film, per poi continuare con la cantante seduta in un cinema deserto e verso la fine del video la cantante \u00e8 seduta tra la neve. Il video \u00e8 inframmezzato con spezzoni del film.\nA febbraio 2012, dopo la morte dell'artista, il brano \u00e8 ritornato in voga in tutte le classifiche internazionali ed \u00e8 riuscito a vendere 872.000 copie negli Stati Uniti durante i primi sei mesi del 2012.\nArtisti che hanno eseguito una cover del brano.\nDopo Whitney Houston ci sono altri artisti che hanno reinterpretato \"I Will Always Love You\" e sono:"}
{"id": "1581752", "revid": "237161", "url": "https://it.wikipedia.org/wiki?curid=1581752", "title": "Global cooling", "text": ""}
{"id": "1581755", "revid": "1494169", "url": "https://it.wikipedia.org/wiki?curid=1581755", "title": "Oggetti non stellari nella costellazione del Dragone", "text": "Principali oggetti non stellari visibili nella costellazione del Dragone."}
{"id": "1581756", "revid": "767487", "url": "https://it.wikipedia.org/wiki?curid=1581756", "title": "Una vita lunga un giorno", "text": "Una vita lunga un giorno \u00e8 un film del 1973, diretto da Ferdinando Baldi.\nTrama.\nUn uomo si innamora di una giovane donna e si mette in grave pericolo allo scopo di raccogliere i fondi necessari per le sue cure mediche."}
{"id": "1581764", "revid": "85678", "url": "https://it.wikipedia.org/wiki?curid=1581764", "title": "Socmel", "text": ""}
{"id": "1581768", "revid": "486946", "url": "https://it.wikipedia.org/wiki?curid=1581768", "title": "Antitumorale", "text": ""}
{"id": "1581770", "revid": "392652", "url": "https://it.wikipedia.org/wiki?curid=1581770", "title": "Correct Craft", "text": "Correct Craft \u00e8 una casa produttrice di barche da sci nautico con sede a Orlando, Florida.\nStoria.\nSpinto dai favorevoli prezzi di certi terreni, nel 1925 Walter C. Meloon si trasferisce con la sua famiglia a Pine Castle, una piccola cittadina della Florida centrale. Sfortunatamente, in quell'anno il boom edilizio svanisce e il progetto di Mellon svanisce con esso. Presa coscienza dell'enorme presenza di laghi nella sua zona, Meloon fonda la \"Florida Variety Boat Company\", che appunto produceva in modeste quantit\u00e0 \"varie\" imbarcazioni, da barche a vela a motoscafi a barche da competizione.\nUna volta adulti, i figli di Meloon iniziano a viaggiare per lo stato promuovendo il business del padre: operazione non facile in un periodo in cui una stretta cerchia di persone poteva permettersi di acquistare imbarcazioni. Per attirare l'attenzione, due dei giovani Meloon imparano a volare con dei superleggeri dell'epoca, e volando intorno a postazioni dove stavano ormeggiate varie barche, destavano attenzione sui prodotti di famiglia.\nNel 1936 l'azienda inizia a concentrarsi sulla produzione di motoscafi, cambiando il nome nell'attuale Correct Craft. Nonostante il periodo fosse successivo alla grande depressione, l'azienda continu\u00f2 a crescere, creandosi una nomea per la produzione di motoscafi di qualit\u00e0 eccellente.\nDurante la Seconda guerra mondiale la fama dell'azienda ottiene l'attenzione del governo degli Stati Uniti, bisognoso di imbarcazioni d'ispezione per supportare l'esercito: la famiglia Meloon, avvolta da un forte senso di dovere nazionale, rispose ai bisogni della nazione in questo periodo di crisi. Il generale Eisenhower chiese a Correct Craft di produrre all'incirca 400 barche in 15 giorni: numero che superava il numero di barche mai prodotte dall'azienda. Nonostante ci\u00f2, grazie all'applicazione di un nuovo processo di produzione delle imbarcazione, Correct Craft riusc\u00ec a soddisfare l'ordine nel tempo prestabilito; questo evento, che National Geographic successivamente etichett\u00f2 come \"un miracolo produttivo\", rafforz\u00f2 la reputazione dell'azienda in quanto produttrice di motoscafi efficienti e di alta qualit\u00e0.\nDai primi anni quaranta sino al 1957 il mercato dell'imbarcazione privata prosperava e Correct Craft vi si inser\u00ec, aprendo una nuova sede produttiva a Titusville, Florida, dove venivano prodotte barche dai 5 ai 17 metri.\nL'avvento della fibra di vetro negli anni sessanta port\u00f2 una ventata di innovazione in campo nautico e l'azienda nel 1961, grazie alla collaborazione con il designer Leo Bentz, introdusse nel mercato il primo Ski Nautique in fibra di vetro.\nNegli anni ottanta lo sci nautico e sport affini conobbero un'ascesa in interesse e praticanti, e le due imbarcazioni di Correct Craft, lo Ski Nautique 2001 ed il Barefoot Nautique hanno trainato svariate competizione in tutto il mondo\nNegli anni novanta l'esigenza di non aver onda dietro il motoscafo s'inverte in bisogno di montagne d'acqua per le nuove discipline, ovvero wakeboard e kneeboard. L'invenzione di un nuovo pilone (pi\u00f9 alto) e della distribuzione del peso all'interno del motoscafo hanno portato negli anni successivi all'introduzione dell'Air Nautique, tra le barche pioniere di questa nuova industria.\nAttualmente Correct Craft \u00e8 tra le barche pi\u00f9 utilizzate al mondo per la pratica dello sci nautico e delle altre discipline trainate da motoscafo.\nCollegamenti esterni.\nSito ufficiale&lt;br&gt;\nDealer italiano"}
{"id": "1581771", "revid": "767487", "url": "https://it.wikipedia.org/wiki?curid=1581771", "title": "Straccio", "text": "Uno straccio (prevalentemente in uso toscano \"cencio\") \u00e8 un pezzo di stoffa, solitamente ottenuto da vecchi lenzuoli di cotone, indumenti o altri tessuti non pi\u00f9 utilizzabili per il loro scopo originale, ma riciclabili come materiale grezzo. \nViene spesso utilizzato per effettuare le pulizie domestiche o per altri compiti in cui la qualit\u00e0 della stoffa non \u00e8 importante e lo straccio stesso \u00e8 sacrificabile.\nIl termine deriva dall'atto di stracciare, con cui si pu\u00f2 tagliare la stoffa: praticato un piccolo taglio, essa viene strappata tirando i lembi in direzioni opposte. Ne risulter\u00e0 un taglio perfettamente rettilineo, data la caratteristica dell'armatura a tela di cedere allo strappo o lungo il senso dell'ordito, rompendo tutti i fili di trama tra due fili d'ordito, o, viceversa, rompendo tutti i fili d'ordito se lo strappo avviene nel senso della trama.\nGli stracci possono essere adatti al riciclo industriale o per la fabbricazione della carta (\"carta di stracci\").\nL'impiego di stracci di lana crebbe notevolmente verso la met\u00e0 del XIX secolo nella produzione della lana rigenerata, e poco tempo dopo si cominci\u00f2 a utilizzare anche quelli di cotone nel ciclo rigenerato del cotone. \nNella fabbricazione della carta di stracci, l'applicazione pi\u00f9 antica, che in Italia ebbe inizio nel tardo XIII secolo, si utilizzano stracci di cotone, canapa e lino, e solo pi\u00f9 raramente, in casi particolari, di lana. \n\"Straccio\" viene usato anche come sinonimo di strofinaccio, per indicare un prodotto commerciale nuovo (uno straccio per lavare i pavimenti), oppure in senso figurato per indicare un vestito scadente o mal ridotto, anche se ancora indossabile."}
{"id": "1581774", "revid": "1955802", "url": "https://it.wikipedia.org/wiki?curid=1581774", "title": "Socc'mel", "text": "S\u00f3cc'mel \u00e8 un tipico intercalare del dialetto bolognese diffuso nella Citt\u00e0 metropolitana di Bologna e alcune zone limitrofe. Secondo Alberto Menarini si tratta di \u00abuna popolarissima interiezione che promette di sopravvivere all'intero dialetto e che per ricchezza di varianti fonetiche, di mascherature eufemistiche, di fraseologia idiomatica e di utilizzazioni episodiche, si presterebbe a una lunga trattazione\u00bb.\nUtilizzo.\nQuesta espressione, popolare e antica, \u00e8 spesso usata sia dai giovani che dagli anziani. Trattasi di un triviale invito alla fellatio: \"succhiamelo\" (dal verbo \"suc\u00e8r\") cos\u00ec come la variante \"s\u00f3ccia\" (italianizzazione della forma verbale che significa \"succhia\"), parimenti usata. In taluni contesti sociali questa esclamazione \u00e8 ritenuta aver perso nel corso del tempo la sua originale accezione esplicita e triviale per significare varianti di esclamazioni come \"accidenti\", \"poffarbacco\", \"acciderboli\", \"c\u00e0spita\", \"caspiterina\", o la meno volgare espressione tipicamente bolognese \"s\u00f2rbole\", anche se Menarini suppone che quest'ultima non sia altro che \u00abun vero e proprio sostituto parafonico di \"s\u00f3cc'mel\"\u00bb.\n\u00c8 probabilmente l'interiezione o esclamazione pi\u00f9 usata nel dialetto locale, ed \u00e8 nota anche all'estero. Rimangono comunque in uso alcune varianti ancora pi\u00f9 triviali ed esplicite, ad esempio \"s\u00f3cc'mel b\u00e4n\" (\"succhiamelo bene\"), \"s\u00f3cc'mel b\u00e4n in p\u00f3nta\" (\"succhiamelo bene in punta\"). Il termine \u00e8 cos\u00ec definito da Alfredo Panzini nel suo \"Dizionario moderno delle parole che non si trovano nei dizionari comuni\":\n\u00c8 a volte usata anche come espressione di noia o di disappunto, come in \"Socc\u2019mel, che due maroni\"."}
{"id": "1581776", "revid": "217830", "url": "https://it.wikipedia.org/wiki?curid=1581776", "title": "Caso nominativo", "text": ""}
{"id": "1581777", "revid": "217830", "url": "https://it.wikipedia.org/wiki?curid=1581777", "title": "Caso genitivo", "text": ""}
{"id": "1581778", "revid": "217830", "url": "https://it.wikipedia.org/wiki?curid=1581778", "title": "Caso dativo", "text": ""}
{"id": "1581781", "revid": "217830", "url": "https://it.wikipedia.org/wiki?curid=1581781", "title": "Caso accusativo", "text": ""}
{"id": "1581782", "revid": "217830", "url": "https://it.wikipedia.org/wiki?curid=1581782", "title": "Caso vocativo", "text": ""}
{"id": "1581783", "revid": "217830", "url": "https://it.wikipedia.org/wiki?curid=1581783", "title": "Caso ablativo", "text": ""}
{"id": "1581784", "revid": "339392", "url": "https://it.wikipedia.org/wiki?curid=1581784", "title": "Mod.24 Stielhandgranate", "text": ""}
{"id": "1581786", "revid": "486946", "url": "https://it.wikipedia.org/wiki?curid=1581786", "title": "Anzio Express", "text": ""}
{"id": "1581790", "revid": "253269", "url": "https://it.wikipedia.org/wiki?curid=1581790", "title": "Glenn Strange", "text": "\u00c8 apparso in numerosi film western, ma \u00e8 celebre principalmente per aver interpretato il personaggio del mostro di Frankenstein in tre film della saga Universal, \"Al di l\u00e0 del mistero\" (1944),\n\"La casa degli orrori\" (1945) e \"Il cervello di Frankenstein\" (1948)."}
{"id": "1581793", "revid": "767487", "url": "https://it.wikipedia.org/wiki?curid=1581793", "title": "Dennis Hwang", "text": "Ha disegnato il suo primo logo per Google in onore della festa nazionale della Bastiglia, il 14 luglio 2000, su richiesta di Larry Page e Sergey Brin, che da allora lo hanno designato alla specialit\u00e0 dei loghi. Altri loghi sono stati realizzati commemorando il giorno del Ringraziamento, Natale, fino ad eventi inusuali come la data di nascita di Piet Mondrian.\nNato a Knoxville (Tennessee), fu trasferito in Corea all'et\u00e0 di cinque anni. La sua residenza fu Gwacheon dove egli ritiene di aver avuto un'infanzia normale. Ha frequentato scuole pubbliche, spendendo sei anni alla Gwacheon Elementary School e due alla Munwon Middle School, prima di ritornare a Knoxville per laurearsi alla Bearden High School. La sua passione per il disegno durante questi anni non era particolarmente apprezzata ma tuttora costituisce la sua fonte di reddito e benessere. Tornato a Knoxville nel 2003 gli fu assegnato un Appalachian Arts Fellow Award al World's Fair Park dall'allora sindaco Victor Ashe. Ashe omaggi\u00f2 Hwag dicendo che i suoi lavori erano visti centinaia di milioni di volte ogni settimana e raggiungevano ogni angolo del globo considerandolo l'artista di Knoxville pi\u00f9 persistente.\nIl ruolo pi\u00f9 importante che ha ricoperto fu webmaster internazionale di Google, che lo ha reso responsabile dei contenuti internazionali e lo ha tenuto molto occupato.\nAttualmente \u00e8 responsabile di tutti i webmaster di Google e la progettazione dei loghi interessa circa il venti per cento del suo lavoro."}
{"id": "1581801", "revid": "729019", "url": "https://it.wikipedia.org/wiki?curid=1581801", "title": "Carcinoma papillifero della tiroide", "text": "Il carcinoma papillare della tiroide \u00e8 il tipo pi\u00f9 comune di tumore della tiroide di natura maligna.\nFattori di rischio.\nFra i fattori di rischio si ritrovano l'esposizione a radiazioni ionizzanti.\nAnatomia patologica.\nIl carcinoma papillare \u00e8 caratterizzato sia dalla sua modalit\u00e0 di crescita improntata sulla formazione di papille sia dalle sue tipiche alterazione nucleari.\nLe cellule presentano nuclei otticamente vuoti, privi di nucleoli e con cromatina rarefatta (che per il loro aspetto simile a un famoso fumetto vengono definiti \"occhi di orfanella Annie\").\nTra le altre alterazioni si possono riscontrare pseudoinclusioni ed i corpi psammomatosi (calcificazioni concentriche).\nLe principali varianti morfologiche sono la variante follicolare e la variante a cellule alte; altre morfologie pi\u00f9 rare sono la variante oncocitica e la variante a cellule \"a chiodo di carpentiere o bulletta\" (dall'inglese hobnail cells).\nClinica.\nGeneralmente circoscritto alla tiroide (\"carcinoma intratiroideo\") anche se ha la tendenza a presentare multipli focolai di tumore. In fase molto precoce pu\u00f2 presentarsi sotto forma di un unico focolaio inferiore al centimetro (\"microcarcinoma\").\nEsprime la sua malignit\u00e0 mediante:\nLa prognosi di questo tumore \u00e8 ottima anche in presenza di metastasi linfonodali purch\u00e9 trattato adeguatamente.\nI fattori prognostici si distinguono in:\na) fattori legati al paziente (et\u00e0, sesso, familiarit\u00e0)\nb) fattori legati alla neoplasia (istologia, markers biologici, dimensioni, invasivit\u00e0 extracapsulare, multifocalit\u00e0, metastasi linfonodali e metastasi a distanza)\nc) fattori legati al trattamento (chirurgia, terapia radiometabolica).\nL'et\u00e0 alla diagnosi \u00e8 un fattore prognostico importante, essendo considerati meno a rischio i pazienti al di sotto dei 45 anni di et\u00e0. Bambini ed adolescenti presentano in genere una malattia pi\u00f9 avanzata con maggiore rischio di recidive, mantenendo per\u00f2 una buona prognosi di sopravvivenza. Il peggioramento della prognosi nei soggetti anziani sembra dipendere dalla maggiore sdifferenziazione che i tumori tiroidei manifestano col passare degli anni, rendendosi cos\u00ec resistenti alle terapie e pi\u00f9 aggressivi.\nAlcuni studi riportano il sesso maschile come fattore prognostico negativo, ma non ci sono uniformit\u00e0 di vedute su questo punto.\nPer quel che riguarda la familiarit\u00e0, le rare forme familiari di carcinoma papillifero presentano prognosi peggiore rispetto a quelle sporadiche. Tali forme familiari sono la Sindrome di Gardner (poliposi intestinale associata a tumori multipli dei tessuti molli e dell'osso) e la Malattia di Codwen (amartomi multipl, fibrosi cistica polmonare e carcinoma mammario).\nL'istologia influenza significativamente la prognosi essendo a mortalit\u00e0 maggiore, nell'ambito dei carcinomi papilliferi, le varianti a cellule alte (81, 9% di sopravvivenza a 5 anni, contro il 96% nella variante classica), a cellule colonnari, follicolare solida e sclerosante diffusa, rispetto all'istotipo papillare classico. Studi sembrano dimostrare che la variante a cellule alte, se associata a tiroidite di Hashimoto, risulta meno aggressiva e con prognosi pi\u00f9 favorevole. Inoltre la tiroidite di Hashimoto sembra avere un ruolo protettivo anche sulle altre varianti.\nAlcuni markers biologici come RAS, p21, p53, MMP-1, MMP-9, se identificabili condizionano negativamente la prognosi.\nPer quanto riguarda le dimensioni del tumore all'atto della diagnosi, numerosi studi concordano nel considerare a rischio maggiore i tumori con diametro maggiore di 4 centimetri (T3-T4).\nL'invasione extraghiandolare condiziona negativamente la prognosi, condizionando la radicalit\u00e0 dell'exeresi chirurgica e facendo salire la mortalit\u00e0 fino al 50%.\nLa multifocalit\u00e0, cio\u00e8 il riscontro di microcarcinomi nel lobo controlaterale a quello del tumore principale, \u00e8 un riscontro frequente, ma non sembrerebbe peggiorare di molto la prognosi.\nLa presenza di metastasi linfatiche non costituisce, nel caso del carcinoma papillifero, a differenza di quanto avviene per ogni altra neoplasia epiteliale, un sicuro fattore prognostico negativo, vista anche la buona risposta che le metastasi linfatiche in genere hanno alla radioterapia metabolica con radioiodio. Per tale motivo lo svuotamento linfonodale del compartimento centrale non viene eseguito sempre di routine, riservandolo alle forme pi\u00f9 aggressive, visti i rischi di ipoparatiroidismo post-chirurgico.\nLa comparsa di metastasi a distanza \u00e8 un sicuro elemento prognostico negativo. Polmone, cervello ed osso sono le sedi pi\u00f9 colpite.\nUna chirurgia radicale migliora sicuramente la prognosi. La terapia radiometabolica, laddove indicata, riduce sensibilmente il tasso di recidive. La terapia ormonale soppressiva viene anche usata ma non ci sono pareri univoci sulla sua utilit\u00e0.(vedi G.Spriano et al. - Fattori prognostici e risultati terapeutici nel carcinoma differenziato della tiroide in Neoplasie epiteliali benigne e maligne della tiroide - Relazione Ufficiale XCIV Congresso Nazionale della Societ\u00e0 Italiana di Otorinolaringologia e Chirurgia cervico-facciale (Lecce,23-26 maggio 2007)\nDiagnosi.\nL'unica diagnosi di certezza \u00e8 quella istologica definitiva (postoperatoria), ma sia la citologia (preoperatoria) che l'istologia intraoperatoria (o estemporanea) sono diventate talmente attendibili, da costituire il principale strumento per decidere la terapia chirurgica di tali noduli. Ci\u00f2 non esclude al 100% che le diagnosi citologica e istologica intraoperatoria, siano esse benigne o maligne, vengano confermate o sconfessate dall'esame istologico.\nLa citologia intraoperatoria presenta tuttavia maggiori vantaggi in termini di sensibilit\u00e0\nTerapia.\nTerapia chirurgica.\nIl carcinoma papillare intratiroideo viene trattato con una tiroidectomia totale, cio\u00e8 asportando tutta la tiroide senza lasciare residui. Le strutture invase dai carcinomi extratiroidei vanno asportate assieme alla tiroide (pi\u00f9 spesso: muscoli, nervo laringeo ricorrente). In caso di diagnosi postoperatoria dopo emitiroidectomia, il paziente deve essere rioperato per asportare l'altra met\u00e0 tiroide, fatta eccezione per alcuni casi selezionati di microcarcinoma nei quali \u00e8 sufficiente l'emitiroidectomia. La maggioranza di questi casi pu\u00f2 essere trattata con tiroidectomia videoassistita.\nIn caso di metastasi ai linfonodi del collo, il compartimento invaso va asportato in blocco conservando i muscoli, le arterie, le vene e i nervi (vanno asportati solo se invasi dal tumore). Viceversa se i linfonodi non sono metastatici l'atteggiamento chirurgico \u00e8 controverso: alcuni asportano preventivamente il compartimento centrale (dato la tendenza a diffondere per via linfatica), altri lo conservano (affidandosi alla radioterapia e per evitare l'ipoparatiroidismo postoperatorio).\nPost-operatoria.\nIl paziente trattato con tiroidectomia totale viene controllato periodicamente. Per comprendere se la chirurgia ha asportato completamente il tessuto tiroideo, entro 12 settimane dall'intervento, si controlla il livello di Tireoglobulina nel sangue e si esegue una scintigrafia total-body. La tireoglobulina \u00e8 una \"spia\" della presenza di cellule tiroidee: nel caso sia indosabile, di cellule tiroidee non ve ne sono, mentre se fosse elevata significa che ne sono rimaste. La scintigrafia total-body consente di identificare dove sono queste cellule: loggia tiroidea o altre sedi (linfonodi, fegato, ecc.). In caso la scintigrafia sospetti o evidenzi un residuo tumorale, si propone la terapia radiometabolica.\nFarmacologica.\nNelle forme che presentano mutazione di BRAF V600E \u00e8 in fase avanzata di studio, con risultati decisamente promettenti, l'utilizzo del farmaco VEMURAFENIB inibitore specifico della chinasi BRAF portatrice della specifica mutazione (V600E)."}
{"id": "1581803", "revid": "1573940", "url": "https://it.wikipedia.org/wiki?curid=1581803", "title": "Dixonius", "text": "Dixonius \u00e8 un genere di piccoli sauri della famiglia dei Gekkonidi, diffusi nel Sud-est asiatico.\nBiologia.\nSi nutrono di insetti.\nTassonomia.\nIl genere \"Cyrtodactylus\" comprende 5 specie:"}
{"id": "1581804", "revid": "729019", "url": "https://it.wikipedia.org/wiki?curid=1581804", "title": "Carcinoma follicolare della tiroide", "text": "Il carcinoma follicolare della tiroide \u00e8, per frequenza, il secondo tumore della tiroide di natura maligna.\nFattori di rischio.\nFra i fattori di rischio si ritrovano le radiazioni ionizzanti, la mezza et\u00e0 e il sesso femminile.\nClinica.\nIn genere si presenta con un unico focolaio, diffonde principalmente per via ematica (ossa e polmoni) e solo tardivamente per via linfatica. Il carcinoma follicolare spesso invade la capsula che lo circonda in maniera limitata (cancro minimamente invasivo), ma quando tale invasione \u00e8 importante (cancro invasivo) ha un atteggiamento pi\u00f9 aggressivo. Esiste una variante pi\u00f9 aggressiva di tale tumore, il carcinoma a cellule di Hurtle, che ha spesso focolai multipli e metastasi linfonodali.\nDiagnosi.\nPostoperatoria: \u00e8 possibile solo con l'esame istologico definitivo. Infatti l'esame citologico e l'esame istologico intraoperatorio consentono di individuare una \"proliferazione follicolare\". L'osservazione dell'invasione della capsula \u00e8 la sola caratteristica che permette di fare la diagnosi differenziale fra adenoma follicolare e carcinoma.\nTerapia.\nLa necessit\u00e0 di avere un esame istologico definitivo obbliga i pazienti con \"proliferazione follicolare\" a subire un intervento di emitiroidectomia con finalit\u00e0 diagnostica. Quell'unico caso su 5 in cui la diagnosi definitiva \u00e8 di \"carcinoma follicolare\" dovr\u00e0 essere rioperato per asportare la restante tiroide (realizzando in definitiva una tiroidectomia totale).\nIl trattamento del carcinoma follicolare (tranne la variet\u00e0 a cellule di Hurtle) viene completato con terapia radiometabolica, per \"sterilizzare\" eventuali focolai distanti di malattia microscopici (non evidenti alle indagini diagnostiche)."}
{"id": "1581808", "revid": "767487", "url": "https://it.wikipedia.org/wiki?curid=1581808", "title": "I due mondi di Charly", "text": "I due mondi di Charly \u00e8 un film del 1968 prodotto e diretto da Ralph Nelson. Si tratta di una trasposizione cinematografica del romanzo di fantascienza \"Fiori per Algernon\" di Daniel Keyes, da cui Stirling Silliphant ha tratto la sceneggiatura. Cliff Robertson, nella parte di Charlie Gordon, vinse nel 1968 l'Oscar al miglior attore protagonista.\nL'ambientazione \u00e8 contemporanea alla realizzazione del film e per un terzo dello svolgimento \u00e8 assente l'elemento fantascientifico.\nTrama.\nCharlie Gordon \u00e8 un uomo con ritardo mentale che lavora in una panetteria, dove \u00e8 vittima di frequenti scherzi dei suoi colleghi. Alice Kinnian, giovane insegnante della scuola frequentata da Charlie, gli propone di sottoporsi ad un trattamento dei dottori Strauss e Nemur, che hanno sperimentato su un topo da laboratorio di nome Algernon, accrescendogli notevolmente l'intelligenza.\nCharlie accetta entusiasta e in poche settimane si vede progredire notevolmente il proprio sviluppo cognitivo, sebbene gli sperimentatori Strauss e Nemur temano che possa mettere a repentaglio quello emotivo. Charlie viene licenziato dal lavoro in quanto temuto dai colleghi, ma si aprono per lui nuove strade, un percorso universitario e l'innamoramento con Alice, ricambiato dopo alcune resistenze. Charlie ricompare per un'apparizione al congresso annuale della \"Societ\u00e0 per le ricerche sul cervello\" dove viene interrogato dal pubblico su temi di attualit\u00e0, rispondendo senza indugi, caustico e tagliente, per infine rivelare a tutti quanto egli ha scoperto e che il dottor Nemur cercava di nascondergli: l'effetto dell'operazione su Algernon \u00e8 solo transitorio.\nCharlie fugge di nuovo, ossessionato dalle immagini del vecchio se stesso che continuano a tornargli in mente, ma alla fine decide di usare la propria intelligenza per aiutare i colleghi nella ricerca, trovando la conferma della transitoriet\u00e0 della sua trasformazione. Avvertendo il manifestarsi del regresso delle sue facolt\u00e0 cognitive, allontana Alice, la quale tempo dopo lo trova in un parco a giocare con dei bambini.\nLocandina.\nNella locandina originale il titolo \u00e8 scritto con la calligrafia infantile del protagonista, che \u00e8 ritardato. In particolare la R \u00e8 scritta a rovescio.\nDiritti cinematografici del romanzo.\nIl regista Elio Petri e Marcello Mastroianni tentarono a lungo di acquistare i diritti del romanzo ma si accorsero che erano direttamente in mano a Cliff Robertson, che non aveva nessuna intenzione di cederli, allora dirottarono il loro interesse sul racconto \"La settima vittima\" di Robert Sheckley, da cui trassero il film \"La decima vittima\"."}
{"id": "1581809", "revid": "599013", "url": "https://it.wikipedia.org/wiki?curid=1581809", "title": "Suore francescane missionarie del Cuore Immacolato di Maria", "text": "Le Suore Francescane Missionarie del Cuore Immacolato di Maria (in latino \"Congregatio Sororum Franciscanae Missionariae a Corde Immaculatae Beatae Mariae Virginis\") sono un istituto religioso femminile di diritto pontificio: i membri di questa congregazione, dette popolarmente Francescane Missionarie d'Egitto, pospongono al loro nome la sigla F.C.I.M.\nStoria.\nLa congregazione venne fondata dalla religiosa italiana Costanza Troiani (1813-1887): terziaria presso il monastero delle Clarisse di Ferentino, su invito del vicariato apostolico d'Egitto si trasfer\u00ec con cinque consorelle al Cairo (14 settembre 1859) e diede vita ad una congregazione dedita a diverse opere di apostolato sociale. Nel 1868 la Santa Sede dichiar\u00f2 autonoma la comunit\u00e0 missionaria dalla casa madre sancendo la nascita delle Francescane Missionarie d'Egitto.\nL'istituto ricevette il pontificio decreto di lode il 10 luglio 1868 e venne aggregato all'Ordine dei Frati Minori il 17 novembre 1897.\nLa fondatrice (in religione madre Caterina di Santa Rosa) \u00e8 stata beatificata da papa Giovanni Paolo II nel 1985.\nAttivit\u00e0 e diffusione.\nLe Suore Francescane Missionarie d'Egitto sono dedite all'opera di evangelizzazione e alla promozione del dialogo ecumenico e interreligioso, soprattutto nei paesi del Medio Oriente.\nSono presenti in Italia, a Malta, negli Stati Uniti d'America, in Africa (Egitto, Eritrea, Ghana, Guinea-Bissau, Marocco) e in Asia (Giordania, Iraq, Libano, Siria, Terra Santa): la sede generalizia, dal 1907, \u00e8 a Roma.\nAl 31 dicembre 2005, la congregazione contava 699 religiose in 88 case."}
{"id": "1581810", "revid": "767487", "url": "https://it.wikipedia.org/wiki?curid=1581810", "title": "53rd &amp; 3rd", "text": "53rd &amp; 3rd \u00e8 il secondo singolo pubblicato dalla band punk rock statunitense Ramones, incluso nell'album \"Ramones\" del 1976.\nStoria.\nLa canzone, scritta da Dee Dee Ramone, fa riferimento ad una serie di episodi di prostituzione omosessuale maschile effettuati dallo stesso Dee Dee a Manhattan, New York, presso l'incrocio tra la 53\u00b0 strada e la Third Avenue, per guadagnarsi denaro al fine di saldare i debiti contratti per comprarsi l'eroina, droga che lo porter\u00e0 alla morte per overdose nel 2002.\nNel film-documentario \"\" Dee Dee non conferma di essersi prostituito, anche se altri membri della band dicono il contrario.\nIl protagonista, all'inizio, si presenta come un berretto verde reduce della Guerra del Vietnam che si prostituisce nell'angolo che d\u00e0 il nome alla canzone; nel ritornello si lamenta che non viene mai scelto, anche se questo fatto non lo fa star male. Quando alla fine viene scelto, nei versi finali cantati proprio da Dee Dee il protagonista decide di uccidere il cliente con un coltello per provare di non essere realmente gay, salvando cos\u00ec il proprio onore e dimostrando come la sua scelta fosse solo un mezzo per saldare i suoi debiti, senza curarsi delle ricerche che poi la polizia compir\u00e0.\nNell'album live \"We're Outta Here!\", Lars Frederiksen e Tim Armstrong dei Rancid si esibiscono eseguendo questa canzone insieme ai Ramones suonando entrambi la chitarra; Lars canta anche la parte originariamente cantata da Dee Dee.\nCover.\nQuesta canzone \u00e8 stata reinterpretata dai Metallica nel 2003 nell'album tributo ai Ramones \"We're A Happy Family\", con James Hetfield che canta sia la prima parte sia il ritornello e con il batterista Lars Ulrich che canta l'ultima parte.\nGli Screeching Weasel hanno anch'essi reinterpretato la canzone nell'album di cover \"Ramones\" e in \"Beat Is on the Brat\".\nGli Shotgun Messiah hanno infine fatto una cover del singolo nell'EP \"I Want More\"."}
{"id": "1581814", "revid": "663182", "url": "https://it.wikipedia.org/wiki?curid=1581814", "title": "Erle C. Kenton", "text": "Celebre principalmente per aver diretto ben tre film della saga Universal."}
{"id": "1581822", "revid": "812213", "url": "https://it.wikipedia.org/wiki?curid=1581822", "title": "Comuni dell'Alaska", "text": ""}
{"id": "1581823", "revid": "1573940", "url": "https://it.wikipedia.org/wiki?curid=1581823", "title": "Ebenavia", "text": "Ebenavia \u00e8 un genere di piccoli sauri della famiglia dei Gekkonidi, che comprende due specie diffuse in Madagascar e in alcune isole dell'Oceano Indiano vicino alle coste africane.\nBiologia.\nSono gechi notturni e arboricoli, si nutrono di insetti.\nTassonomia.\nIl genere \"Ebenavia\" comprende due sole specie:\nDistribuzione e habitat.\n\"Ebenavia maintimainty\" \u00e8 un endemismo ristretto al Madagascar sud-occidentale, mentre \"Ebenavia inunguis\" \u00e8 presente oltrech\u00e9 in Madagascar anche nelle isole Comore, nell'isola di Pemba (Tanzania) e a Mauritius."}
{"id": "1581825", "revid": "287204", "url": "https://it.wikipedia.org/wiki?curid=1581825", "title": "Giuseppe Puini", "text": "Si form\u00f2 all'Accademia di Belle Arti di Firenze ed in seguito ne divenne insegnante.\nA Livorno, tra il 1839 ed il 1842, realizz\u00f2 la chiesa di San Giuseppe, in cui confluiscono elementi neoclassici ispirati al non distante Cisternone: in particolare, degna di nota \u00e8 la facciata della chiesa, dove \u00e8 presente una sorta di nicchia decorata a lacunari.\nLa realizzazione dell'edificio fu una delle prime opere seguite dalla \"Deputazione per le opere di pubblica utilit\u00e0 ed ornato\", la commissione diretta da Alessandro Gherardesca per la programmazione e costruzione delle opere pubbliche livornesi: lo stesso Gherardesca dovette mediare i contrasti che erano sorti tra Puini e le maestranze del cantiere.\nA Puini \u00e8 stato attribuito anche il progetto della vicina chiesa di Sant'Andrea, ma testi specifici sull'argomento ne riferiscono la paternit\u00e0 a Gaetano Gherardi.\nA Firenze, intorno al 1854, si occup\u00f2 del disegno dei lungarni presso le Cascine e di una piccola torre per le antiche mura cittadine, nella zona di Oltrarno.\nFu sepolto nel Cimitero degli inglesi di Firenze."}
{"id": "1581826", "revid": "1522738", "url": "https://it.wikipedia.org/wiki?curid=1581826", "title": "Gruppo Giochi Preziosi", "text": "Gruppo Preziosi S.p.A. \u00e8 un'azienda italiana con sede a Cogliate e proprietaria di Giochi Preziosi S.p.A., leader del mercato italiano nel settore dei giocattoli tradizionali, fondata nel 1979 da Enrico Preziosi.\nStoria.\nIl Gruppo Giochi Preziosi nasce nel 1979 come azienda per il commercio all'ingrosso di giocattoli. Successivamente inizia a sviluppare accordi di distribuzione esclusiva con alcuni produttori internazionali di giocattoli.\nNel 2015 produce una serie di gadget relativi all'Expo 2015.\nSempre nel 2015 il gruppo compie una doppia operazione: in primis cede per una trentina di milioni, una quota del 49% del capitale sociale al magnate taiwanese Michael Lee (l'imprenditore di Taiwan rileva, tramite la societ\u00e0 Ocean Gold Global, il 38% nelle mani del fondo Clessidra liquidando anche le quote del 14% nel portafoglio di Intesa Sanpaolo del 5% di Idea Capital Funds) e in secundis, stringe un accordo con Artsana della famiglia Catelli per aggregare le attivit\u00e0 retail di entrambi i gruppi attraverso la nascita di una newco in cui confluiscono i negozi Prenatal (230), Toys Center (130), Bimbo Store (40) e i 150 negozi di Giochi Preziosi in Francia tramite King Jouets per un totale di oltre 550 punti vendita in Europa. Dalla duplice iniziativa il gruppo incassa poco pi\u00f9 di cento milioni che, insieme alla liquidit\u00e0 presente nel bilancio 2014, gli permette di rimborsare 160 milioni su un debito residuo che nel giugno 2014 era di 270 milioni.\nNel 2016 si propone per l'acquisizione della Nuova Faro, ma l'operazione \u00e8 senza successo.\nNel 2017 Giochi Preziosi cede al partner Artsana per un centinaio di milioni il 50% della joint venture nata nel 2015 per aggregare le loro attivit\u00e0 nel retail. Sempre nello stesso anno Enrico Preziosi, il presidente del gruppo, riacquista la partecipazione di minoranza ceduta un paio d'anni prima ai cinesi di Ocean Gold Global.\nNel luglio 2019 il gruppo acquisisce da Paladin Capital Partners l'azienda di peluche Trudi con i marchi \"Trudi\" e \"Sevi\". Sempre in luglio il gruppo perfeziona l'acquisto di Famosa Toys, leader nazionale nel mercato spagnolo, controllata dal 2010 da Sun Partners Capital, per una cifra tra i 150-200 milioni.\nGruppo.\nLa Enrico Preziosi srl \u00e8 la societ\u00e0 personale che agisce nella Fingiochi spa, a cui appartiene la Preziosi Group. Alcune delle aziende e marchi del gruppo sono:\nIl solo gruppo Giochi Preziosi comprende:\nProdotti (parziale).\nLa Giochi Preziosi ha due linee di giocattoli, una originale e l'altra distribuita in licenza."}
{"id": "1581827", "revid": "305330", "url": "https://it.wikipedia.org/wiki?curid=1581827", "title": "De mulieribus claris", "text": "De mulieribus claris o De claris mulieribus (italiano: \"Le donne famose\") \u00e8 un'opera in lingua latina composta da Giovanni Boccaccio tra l'estate del 1361 e quella del 1362, e che raccoglie le biografie di 106 donne famose.\nL'opera descrive, a scopo morale, le vite di 106 donne dell'Antichit\u00e0 e del Medioevo: attraverso le loro azioni, sia buone che cattive, l'autore intendeva presentare degli esempi e spronare alla virt\u00f9.\nBoccaccio dichiara di aver composto la prima opera che trattasse esclusivamente di donne. L'ispirazione gli era venuta dal \"De viris illustribus\" di Francesco Petrarca, che trattava biografie di uomini; Boccaccio compose allora un'opera intitolata \"De casibus virorum illustrium\", contenente le biografie di 56 uomini e donne, e il \"De mulieribus claris\", dedicato a soli personaggi femminili.\nL'opera fu composta a Certaldo tra l'estate 1361 e l'estate o la fine del 1362. Boccaccio aveva intenzione di dedicare l'opera alla regina Giovanna I di Napoli, ma nel dicembre del 1362 conobbe Niccol\u00f2 Acciaiuoli, e decise di dedicare il suo componimento alla sorella, Andrea Acciaiuoli, moglie prima di Carlo d'Artus, conte di Monteodorisio, e poi di Bartolomeo di Capua, conte d'Altavilla, affermando poi che l'opera era troppo modesta per essere dedicata ad un grande personaggio come Giovanna."}
{"id": "1581829", "revid": "2122884", "url": "https://it.wikipedia.org/wiki?curid=1581829", "title": "Laura Merli", "text": "Biografia.\nFiglia dell'attrice e doppiatrice Tina Lavagna e del pittore Giangiacomo Merli, inizia a doppiare a cinque anni. Presta la sua voce alla Rai in numerosi sceneggiati radiofonici e come speaker per i servizi giornalistici, nonch\u00e9 come voce over per le interviste a personaggi stranieri. A Mediaset \u00e8 per sei anni la voce di Junior Tv, doppia interviste e sponsorizzazioni dei programmi; nel doppiaggio vero e proprio fa soap opera, telenovelas e cartoni animati; ha lavorato anche per la pubblicit\u00e0, sia televisiva che radiofonica. \u00c8 stata la voce della telefonia mobile prima di Omnitel, e fino al 2008 di Vodafone rimanendo la voce della segreteria, dal 2009 \u00e8 la voce guida di Postemobile."}
{"id": "1581842", "revid": "833149", "url": "https://it.wikipedia.org/wiki?curid=1581842", "title": "Carlo Monza", "text": "Biografia.\nStudi\u00f2 musica sotto la guida di Giovanni Andrea Fioroni e probabilmente anche di Giovanni Battista Sammartini, al quale fu molto legato. Quest'ultimo nel 1768 fu nominato maestro di cappella della corte ducale milanese e contemporaneamente Monza lo succedette nella posizione di organista titolare della cappella. Il 22 maggio 1771 fu ammesso membro all\"Accademia Filarmonica di Bologna\" e nel 1775, con la morte di Sammartini, acquis\u00ec la direzione della cappella ducale di Milano. Il 28 dicembre 1787 a questa carica affianc\u00f2 anche quella di maestro di cappella del Duomo di Milano, per la quale aveva gi\u00e0 effettuato richiesta nel 1773 e nel 1778. Nel 1785 abbandon\u00f2 la carriera di operista che aveva intrapreso nel 1758, e che lo aveva portato ad ottenere numerosi successi, per dedicarsi esclusivamente alla composizione di musica sacra.\nConsiderazioni sull'artista.\nMonza compose un considerevole numero di opere, senza per\u00f2 superare il livello generale dei compositori del suo tempo. Egli prese parte alla sintesi dell'opera franco-italiano che ebbe luogo dopo la met\u00e0 del XVIII secolo: nel 1766 mise in scena l\"Oreste\" (su libretto di Mattia Verazi) al Teatro Regio di Torino e nel 1784 present\u00f2 l\"Ifigenia in Tauride\" (su libretto di Marco Coltellini) nella citt\u00e0 natale. Questi due drammi includono diversi elementi tipici dell'opera lirica francese, come scene complesse, cori, pantomime, danze, un maggior numero di recitativi accompagnati e melodie pi\u00f9 patetiche che declamatorie.\nFu inoltre un prolifico compositore di musica sacra, quasi tutta sopravvissuta; si contano oltre 228 lavori, scritti soprattutto per la cattedrale milanese. In questo ambito si distinse soprattutto per i suoi brillanti mottetti per voce solista e il suo stile contrappuntistico, con il quale dimostr\u00f2 di poter eguagliare il suo insegnante Fioroni. Scrisse inoltre diversi lavori strumentali, molti dei quali furono pubblicati negli anni '80 a Londra.\nNel 1770 Charles Burney, in viaggio attraverso l'Italia, ebbe occasione di ascoltare, sia a Milano che a Firenze, una sua messa, che giudic\u00f2 \"un lavoro geniale\". Inoltre egli consider\u00f2 Monza il miglior compositore d'opera milanese."}
{"id": "1581843", "revid": "958185", "url": "https://it.wikipedia.org/wiki?curid=1581843", "title": "Embeddedness", "text": "Il concetto di embeddedness indica il radicamento delle attivit\u00e0 economiche nella societ\u00e0. \nLa produzione, la distribuzione e il consumo dei beni dipendono infatti da fattori sociali come la cultura, le abitudini, il senso di responsabilit\u00e0 e la reciprocit\u00e0 verso gli altri. \u00c8 per questo che molti sociologi, come Karl Polanyi e Mark Granovetter affermano che l'economia \u00e8 incapsulata nel sociale (\"embedded\" in inglese significa infatti \"inglobato\", \"incorporato\").\nSignificato del termine.\nIl termine embeddedness, letteralmente, potrebbe tradursi in italiano con \"annidamento\". Alcuni usano la traduzione \"radicamento\" oppure \"incorporazione\", altri \"inserimento\", anche se questi termini tradotti non rendono del tutto l'idea del concetto. Perci\u00f2, spesso, negli scritti in lingua italiana si preferisce mantenere il termine originale in inglese. In Francia \u00e8 usato il termine \"encastrement\" (letteralmente: \"incastro\").\nTeoria.\nNella teoria dell'embeddedness, viene respinta la teoria della scelta razionale, che presuppone la razionalit\u00e0 assoluta ed economica degli attori e l'atomizzazione sociale, cio\u00e8 non considerare ci\u00f2 che sta intorno all'attore economico in termini di relazioni. Questo perch\u00e9 ogni essere umano gode di una razionalit\u00e0 limitata all'interno di ogni decisione.\nAll'embeddedness, si legano due concetti chiave quali sono i legami. Questi si distinguono in: legami forti, e legami deboli.\nI primi sono delle connessioni in cui gli attori economici godono di forte fiducia, senso di collaborazione, e rispetto per i partner. I secondi sono legami che non godono di valori forti come nel caso precedente, ma che sono comunque produttivi al fine di instaurare rapporti di collaborazione. Se nei legami forti l'informazione \u00e8 detta \"ridondante\", ovvero vi \u00e8 la tendenza che le informazioni circolanti siano sempre le stesse (e quindi a rischi stagnazione), nei rapporti deboli le informazioni cambiano, sono sempre nuove e consentono all'impresa o all'individuo di poter godere di vantaggi quali maggiore reperimento di notizie sul cambiamento ambientale, maggiore tasso di innovazione, e possibilit\u00e0 di instaurare legami con partner sempre nuovi. Network con forte propensione al legame forte sono dette Reti Coese, mentre altre dove la maggioranza dei link \u00e8 composta da legami deboli sono dette Reti Disperse.\nLe tipologie di embeddedness possono essere raggruppate in due categorie:\nCome sostenuto da diversi autori l'embeddedness, considerata fondamentale nella corrente della Nuova Sociologia Economica ha evidenziato l'incorporazione del mercato nelle istituzioni sociali. L'azione economica \u00e8 anche un'azione sociale, determinata fortemente da motivazioni di origine sociale e culturale e dal significato che gli attori vi attribuiscono.\nIl concetto di embeddedness \u00e8 stato, in particolare, analizzato da Mark Granovetter, i cui articoli sottolineano l'inserimento o incorporamento delle azioni economiche \"in sistemi concreti di relazioni sociali\" aspetto trascurato dalla \"vecchia\" sociologia economica (come ricorda Swedberg, l'espressione \"nuova sociologia economica\" \u00e8 stata pi\u00f9 o meno incidentalmente coniata nel 1985, subito dopo la pubblicazione dell'articolo sull'embeddedness del sociologo americano). Un passo centrale dell'articolo di Granovetter sottolinea che \u00abci\u00f2 che \u00e8 sbagliato (nella microeconomia \"N.d.R.\") \u00e8 che gli attori economici non sono atomizzati, come la teoria ci chiede di credere, essendo coinvolti in interazioni e strutture di interazione che sono teoricamente centrali per i risultati. Non si tratta di frazioni periferiche che corrispondono ad inezie tranquillamente trascurabili, oppure dell'ultimo 5% della varianza da eliminare, nonostante ci sia stata ed \u00e8 tuttora presente una tendenza a presentare in questo modo la sociologia economica\u00bb. Pi\u00f9 avanti, chiarisce come, a suo parere il livello di embeddedness \u00ab\u00e8 pi\u00f9 basso nelle societ\u00e0 non di mercato rispetto a quello che asseriscono i sostantivisti e i teorici dello sviluppo\u00bb.\nPer Mingione, la forma pura teorica del mercato \u00e8 \"disembedded\" in quanto basata su regole che prescindono da qualsiasi legame sociale duraturo tra gli attori (poich\u00e9 questo distorcerebbe i meccanismi di concorrenza). Nella pratica, invece, le interazioni di mercato non ci sarebbero se esistessero solidi legami sociali, per i diversi motivi: in primo luogo, non circolerebbero adeguatamente le informazioni, non si condividerebbero le stesse regole e nessuno avrebbe il minimo di fiducia che gli altri rispettino le regole necessarie per acquistare e vendere, concludere un contratto di lavoro, prestare denaro; in secondo luogo, nella societ\u00e0 moderna le preferenze economiche non si riducono ad un semplice calcolo di utilit\u00e0, ma sono costruite dai processi di socializzazione. L'economia \u00e8 quindi \"embedded\". Magatti sostiene che le relazioni sociali svolgono un duplice ruolo nei confronti dei processi di mercato: in primo luogo, costituiscono le basi sociali in mancanza delle quali il comportamento economico stesso non avrebbe senso. In secondo luogo, si impongono come vincolo e limite all'estensione del comportamento strumentale, anche perch\u00e9 l'applicazione pura e semplice della logica dello scambio di mercato rischierebbe di avere effetti socialmente distruttivi. All'interno dei processi economici poi, le relazioni sociali interpersonali non solo rendono possibile il funzionamento dell'economia, ma possono accrescerne (o, al contrario ostacolarne) efficacia ed efficienza: contenendo il rischio di comportamenti opportunistici, facendo circolare informazioni e strumenti organizzativi, facilitando la cooperazione.\nVa anche tenuto presente che il concetto di embeddedness \u00e8 stato considerato in maniera diversa da autori differenti: come precisano Laville e Levesque, secondo Polanyi designa l'iscrizione dell'economia all'interno degli ordini politico e culturale, con una pluralit\u00e0 dei principi economici che vanno formulandosi, per\u00f2 con riferimento soprattutto alla societ\u00e0 pre-capitalistica. Sarebbe quindi quella di Polany una concezione antitetica a quella sopra esposta di embeddedness, in quanto l'economia di mercato sarebbe disancorata dal contesto sociale circostante. Invece, secondo Zukin e Di Maggio, come interpretati da Swedberg, costituisce l'influenza del contesto politico e culturale sull'economia, che per\u00f2 manterrebbe una relativa autonomia. Inoltre, il concetto di embeddedness presenta molte affinit\u00e0 con quello di costruzione sociale dell'economia contenuto nel noto saggio, del 1966, \u00abLa realt\u00e0 come costruzione sociale\u00bb di Berger e Luckmann. Tuttavia, come segnala ancora Swedberg, l'impostazione di Granovetter contiene in pi\u00f9 l'agganciamento ad una prospettiva di \"rete\".\nL'analisi di Magatti rimanda la radice dell'embeddedness a due diversi livelli teorici: da una parte quello cognitivo, per il quale le azioni degli individui sono regolate da procedure che rendono l'azione ragionevole in un dato contesto e sono influenzate da vincoli istituzionali che definiscono repertori di idee con cui costruire ci\u00f2 che ha valore e andrebbe ricercato e perseguito. Quindi anche nella sfera economica, l'agire \u00e8 una costruzione sociale. In pratica, invece che dalla logica della massimizzazione dell'utilit\u00e0, l'agire economico sarebbe regolato dalla ricerca, pi\u00f9 modestamente, di un livello accettabile di soddisfacimento, secondo una logica di \"razionalit\u00e0 limitata\". Dall'altra parte, come secondo livello teorico, si avrebbe quello strutturale, che, sempre secondo Magatti, \u00e8 ascrivibile alla teoria di Granovetter e, pi\u00f9 in generale, agli sviluppi della network analysis. In base a questo approccio, le azioni individuali sono interpretate partendo dalla rete di relazioni sociali in cui sono immersi ed alle relative costrizioni strutturali. \u00c8 da sottolineare come la natura relazionale dei rapporti economici modifica la logica della stessa azione economica. La struttura prevarrebbe quindi sulla motivazione. Anche se, sempre nell'analisi dello studioso italiano, negli ultimi lavori di Granovetter si avrebbe un allentamento delle posizioni iniziali ed un uso sempre pi\u00f9 estensivo della nozione di embeddedness. Per lo stesso Granovetter (1991), nella misura in cui le argomentazioni basate sulla teoria della scelta razionale sono rigidamente costruite facendo riferimento ad individui atomizzati e a obiettivi economici, esse risultano in contrasto con la posizione basata sul concetto di embeddedness. In una visione pi\u00f9 ampia della scelta razionale, tuttavia, le due visioni hanno molti punti in contatto.\nTipologie.\nIn un ulteriore lavoro, Magatti distingue tra: embeddedness strutturale, che si riferisce al concetto cos\u00ec come elaborato da Granovetter; embeddedness politica, con riferimento al modo in cui i processi economici sono influenzati dalla collocazione in arene dove si verificano conflitti di potere; embeddedness cognitiva, che concerne l'influenza dei processi mentali sul comportamento economico; infine embeddedness culturale, sul ruolo delle rappresentazioni collettivamente condivise nel determinare obiettivi e strategie economici.\nIl fatto che l'economia sia cos\u00ec inserita nel sociale, oltre alle complicazioni che ne derivano nella valutazione e previsione dei fenomeni connessi, pu\u00f2 provocare sull'andamento dell'economia stessa anche conseguenze molto negative. Granovetter osserva che dove l'economia \u00e8 \"embedded\" in un ambiente dove domina la corruzione, le conseguenze anche sui costi economici non possono che essere negative. Si pensi ad esempio alla situazione dell'economia in zone dominate da mafia e camorra."}
{"id": "1581844", "revid": "123587762", "url": "https://it.wikipedia.org/wiki?curid=1581844", "title": "Angel of Mine", "text": "Angel of Mine \u00e8 un singolo di Monica il terzo estratto dall'album \"The Boy Is Mine\" e pubblicato il gennaio 1999. Il brano \u00e8 scritto da Rhett Lawrence e Travon Potts e prodotto da Rodney \"Darkchild\" Jerkins.\n\u00c8 il terzo singolo della cantante a raggiungere la prima posizione negli Stati Uniti nella Billboard Hot 100 e, grazie al milione di copie vendute, ha ottenuto la certificazione di disco di platino dalla RIAA. La canzone \u00e8 una cover di un singolo uscito nel 1997 del gruppo femminile britannico Eternal, che ha avuto successo nel Regno Unito e in molti altri paesi.\nNel 2014 Tiziano Ferro nel suo disco TZN - The Best of Tiziano Ferro ha pubblicato la \"traduzione\" di questa canzone, chiamata Angelo mio\nVideo musicale.\nIl video della canzone \u00e8 stato diretto da Diane Martel e presenta un cameo dell'attore e cantante R&amp;B Tyrese, nei panni del protagonista maschile che suscita le attenzioni della cantante. Nel video viene raccontata una storia d'amore segreta a causa della rivalit\u00e0 tra gli amici di Monica e quelli di Tyrese. I due si conoscono all'uscita di un locale quando i loro amici iniziano ad azzuffarsi: nell'istante in cui si vedono per la prima volta il tempo sembra fermarsi e tutto intorno si blocca, e i due riescono ad avvicinarsi, per poi essere allontanati dai loro amici quando il tempo si sblocca. Un nuovo incontro avviene durante una festa in cui finalmente i due protagonisti riescono a toccarsi e a ballare un lento. Alla fine del video Monica lascia entrare Tyrese dalla finestra nella sua camera da letto tramite le scale antincendio; la coppia ottiene un attimo di privacy finch\u00e9 qualcuno non bussa alla porta.\nPubblicazione.\nMonica l'ha pubblicato come terzo estratto dal suo secondo album (\u00e8 una ballata della band tutta al femminile delle Eternal nel 1997, un gruppo R&amp;B, la canzone arriv\u00f2 quattordicesima posizione nella classifica dei singoli pi\u00f9 venduti in Inghilterra e arriv\u00f2 fino alla posizione numero 4 e rimase nella classifica fino alla 13\u00aa settimana) il singolo \u00e8 un ennesimo successo per la cantante. Uscito nel gennaio del 1999, la canzone infatti arriva al numero 1 della Hot 100 il 13 febbraio 1999, rimanendovi per 3 settimane consecutive e diventando per Monica la sua terza numero 1 dopo \"The Boy Is Mine\" e \"The First Night\" e il suo settimo singolo in top10.\nIl successo di questo terzo singolo conferma lo status di giovanissima superstar della cantante tanto che la canzone, oltre ad ottenere il disco di platino (come molti altri singoli dell'artista), ottiene la terza posizione nella classifica dei 100 singoli di pi\u00f9 successo del 1999 stilata da Billboard.\nNella classifica R&amp;B la canzone \u00e8 arrivata al numero 2, nonostante la sonorit\u00e0 molto pop che la caratterizza.\nIl singolo ha avuto successo anche in molti altri paesi, pur non eguagliando la popolarit\u00e0 dei singoli precedenti.\nIn Australia \u00e8 il terzo singolo dell'artista ad essere entrato nella top20: entrato in classifica il 25 aprile 1999 al numero 28, il pezzo \u00e8 arrivato fino al numero 12 rimanendo nella top50 per 19 settimane di seguito.\nIn Canada la canzone \u00e8 arrivata al numero 10, diventando il terzo singolo in top10 per la cantante dopo \"The Boy Is Mine\" (numero 1) e \"The First Night\" (numero 6).\nIl singolo \u00e8 entrato nella top 40 di altri paesi tra cui Germania e Nuova Zelanda.\nIn Asia il singolo \u00e8 arrivato al numero 1, grazie alla popolarit\u00e0 acquisita dalla cantante nel continente dopo il successo di \"The Boy Is Mine\" (prima numero 1 della cantante in Asia).\nTracce.\n1. Angel of Mine\n2. The First Night (So So Def Mix)"}
{"id": "1581853", "revid": "508036", "url": "https://it.wikipedia.org/wiki?curid=1581853", "title": "Forbice zig-zag", "text": "Le forbici zig-zag sono usate per tagliare i tessuti. Hanno lame con un profilo seghettato a zigzag, con dentelli di 3 mm di lato e spigolo ad angolo retto. Sono forbici di struttura pesante e lame spesse; esistono modelli con lame leggere per tagliare la carta (anche con altri profili), inadatte al taglio della stoffa perch\u00e9 non recidono nettamente i fili e \"masticano\" il tessuto.\nIl loro scopo \u00e8 creare un taglio che non sfilacci il tessuto: lo zig-zag della lama taglia sia i fili di trama che quelli di ordito in modo che non rimanga un filo unico e continuo sul bordo del taglio, filo che appena tirato scivola dal margine del bordo provocando lo sfilacciamento/disfacimento di una parte del tessuto. La forbice funziona alla grande su stoffe compatte, di filato sottile e con un'armatura con poche slegature di trama. Non fornisce un'orlatura definitiva e persistente utilizzabile a lungo, ma una profilatura esteticamente soddisfacente, che non si sfila e quindi non lascia pelucchi e filacce.\nUsata in sartoria e per la creazione di campionari nell'industria tessile, trova uso anche nell'hobbystica e nella decorazione.\nFu brevettata negli Stati Uniti d'America con un modello chiamato \"pinking shears\" da Louse Austin nel 1893 e col modello attuale da Benjamin Luscalzo nel 1952."}
{"id": "1581868", "revid": "767487", "url": "https://it.wikipedia.org/wiki?curid=1581868", "title": "Luna Papa", "text": "Luna Papa \u00e8 un film del 1999 diretto da Bakhtyar Khudojnazarov."}
{"id": "1581872", "revid": "13856572", "url": "https://it.wikipedia.org/wiki?curid=1581872", "title": "Fermo Martinazzoli", "text": ""}
{"id": "1581874", "revid": "13856581", "url": "https://it.wikipedia.org/wiki?curid=1581874", "title": "Mario Mastella", "text": ""}
{"id": "1581875", "revid": "13856588", "url": "https://it.wikipedia.org/wiki?curid=1581875", "title": "Alessandrina Lonardo", "text": ""}
{"id": "1581876", "revid": "13856603", "url": "https://it.wikipedia.org/wiki?curid=1581876", "title": "Sandra Lonardo Mastella", "text": ""}
{"id": "1581877", "revid": "767487", "url": "https://it.wikipedia.org/wiki?curid=1581877", "title": "Contea di Huron (Canada)", "text": "La contea di Huron \u00e8 una contea dell'Ontario, Canada di 59.325 abitanti, che ha come capoluogo Goderich.\nSuddivisioni.\nMunicipalit\u00e0.\nI confini municipali sono effettivi dal 2001, dopo diversi accorpamenti disposti dal governo provinciale."}
{"id": "1581881", "revid": "767487", "url": "https://it.wikipedia.org/wiki?curid=1581881", "title": "Tribes of Neurot", "text": "I Tribes Of Neurot nascono come alter ego dark ambient dei Neurosis.\nStoria del gruppo.\nSi sono sviluppati parallelamente come un'ombra riproducendo versioni alternative degli album dei Neurosis. La prima uscita risale al 1995 con \"Rebegin\". Il parallelismo si palesa nella successiva uscita del 1996 \"Silver Blood Transmission\", contemporaneamente a \"Through Silver In Blood\" dei Neurosis. Successivamente, la ricerca sonora alternativa a quella brutale, ha portato all'espansione indefinita dei componenti del progetto, fino a non saper pi\u00f9 chi ancora ne fa parte o chi in passato ha partecipato. Di sicuri ci sono solo i componenti dei Neurosis e Scott Hull, i quali nel 1998, con il nome di \"Tribes Of Neurot &amp; Walking Time Bombs\", producono la terza uscita, \"Static Migration\".\nNel 1999 escono contemporaneamente \"Grace\" dei Tribes of Neurot e \"Times Of Grace\" dei Neurosis. I due album sono studiati per essere suonati contemporaneamente e l'effetto finale \u00e8 quello di ottenere un terzo album dato dalla fusione dei due. L'esperimento verr\u00e0 successivamente copiato da altre band Post-metal, come i Rosetta nel loro primo full length. Riuscito l'esperimento, nel 2002 esce \"\", nel quale un CD \u00e8 dark ambient e l'altro \u00e8 ispirato al mondo degli insetti: vengono utilizzati solo suoni e rumori di insetti. I due CD sono studiati sempre per essere riprodotti contemporaneamente. \nNello stesso anno esce il DVD dei Neurosis \"A Sun That Never Sets\", che come materiale extra contiene la reinterpretazione dei Tribes of Neurot dell'omonimo album. Le tracce sono state riprodotte in una stanza, vuota e ad isolamento acustico, e registrate su nastro magnetico. Successivamente viene riprodotta la registrazione magnetica nel medesimo modo e registrata su un nuovo nastro. Progressivamente il lavoro viene fatto per ogni traccia un tot di volte: 2 volte per la prima, 3 per la seconda, 4 per la terza... fino a 30 per l'ultima. La parte dei Tribes Of Neurot di questo DVD \u00e8 stata chiamata \"A Resonant Sun\"."}
{"id": "1581882", "revid": "13856694", "url": "https://it.wikipedia.org/wiki?curid=1581882", "title": "Rosetta Jervolino", "text": ""}
{"id": "1581883", "revid": "122992066", "url": "https://it.wikipedia.org/wiki?curid=1581883", "title": "Mariolina Sattanino", "text": "Biografia.\nPassa buona parte della sua infanzia in nord Africa, al seguito del padre, dirigente ENI.\nLaureata in lettere moderne all'Universit\u00e0 La Sapienza di Roma, approda in RAI nel 1979 e si iscrive all'albo dei giornalisti, nell'elenco professionisti, il 27 maggio 1980.\nConduce il telegiornale regionale del Lazio dagli inizi fino al 1987, quando viene chiamata a condurre assieme a Maurizio Mannoni la prima edizione del TG3, diretto da Sandro Curzi.\nCollabora inoltre con Michele Santoro ai programmi di approfondimento serale da lui ideati, quali \"Samarcanda\", \"Tempo reale\" e \"Il rosso e il nero\". Nel 1984 viene premiata con il Premio simpatia; trattasi dell'Oscar capitolino conferito alle persone che si sono distinte in ambito sociale.\nNel 1994 passa alla seconda rete, dove conduce il TG2 assieme a Michele Cucuzza e Daniela Vergara, nella sua nuova collocazione delle 20:30.\nNello stesso anno, nelle puntate di \"Tunnel\", \u00e8 vittima di una parodia ad opera dell'attrice Francesca Reggiani, che la dipinge come la \"protettrice dei disoccupati\", ironizzando sulla sua passione per i temi vicini alla Sinistra progressista.\nNel 1997 \u00e8 nominata corrispondente RAI da New York. Nel 2002 si trasferisce a Bruxelles sempre come corrispondente.\nIl 22 maggio 2013 viene nominata nuova responsabile della struttura Rai Quirinale, incarico ricoperto fino al settembre 2019.\nVita privata.\n\u00c8 sposata e ha un figlio."}
{"id": "1581887", "revid": "767487", "url": "https://it.wikipedia.org/wiki?curid=1581887", "title": "Giovanni Cinnamo", "text": "Biografia.\nGiovanni Cinnamo nacque da una famiglia nobile, fu segretario del basileus Manuele I Comneno (1143-1180). \nFu testimone oculare di molte campagne di Manuele I Comneno, che egli accompagnava durante le sue campagne militari. Grazie a ci\u00f2 scrisse una cronaca sull'impero bizantino, abbracciante la storia del reame di Giovanni II Comneno, padre di Manuele I, a partire dal 1118 (quando Giovanni II fu nominato imperatore) fino a quasi tutto il reame di Manuele I, terminato nel 1180, ma Cinnamo non si spinge pi\u00f9 avanti del 1176. La sua opera \u00e8 importante, visto che \u00e8 parallela a quella del grande storico Niceta Coniata, che scrisse una \"Historia\", che abbraccia la storia di Bisanzio dal 1118 fino al 1206.\nGiovanni Cinnamo fu importante anche sotto il regno di Andronico I Comneno, facendo anche per quest'ultimo le funzioni di segretario. Mor\u00ec dopo il 1185."}
{"id": "1581891", "revid": "117835253", "url": "https://it.wikipedia.org/wiki?curid=1581891", "title": "Credito d'imposta prima casa", "text": "Il credito d'imposta prima casa \u00e8 un'ulteriore agevolazione tributaria che pu\u00f2 essere richiesta dall'acquirente di una prima casa.\nLa norma.\nL'art. 7, commi 1 e 2, della legge 23.12.1998 n. 448, ha previsto, a decorrere dal 1.1.1999, l'attribuzione di un credito d'imposta a favore di coloro che entro un anno dalla vendita dell'immobile acquistato con i benefici della prima casa provvedano ad acquisire a qualsiasi titolo un'altra casa non di lusso, qualora ne ricorrano le condizioni previste dalla nota II bis all'art. 1 della tariffa, parte prima, allegata al T.U. n. 131/86.\nLe condizioni.\nIl credito d'imposta \u00e8 personale, per cui non ne pu\u00f2 usufruire il soggetto che abbia alienato la casa per abitazione pervenutagli per successione o donazione, ancorch\u00e9 il dante causa avesse usufruito delle agevolazioni prima casa.\nIl credito non compete inoltre a coloro che:\nFino al 22.5.1993, le case di abitazione vendute da imprese costruttrici a privati erano soggette all'aliquota agevolata (del 2%, elevata al 4% dal 1.1.1989) a prescindere che per l'acquirente fosse la prima o la seconda casa.\nPer gli acquisti di cui al capoverso precedente, effettuati nel periodo intercorrente tra la data di entrata in vigore della legge 22.4.1982 n. 168 ed il 22.05.1993, il legislatore, per evitare disparit\u00e0 di trattamento, ha previsto la concessione del credito d'imposta, ma alla sola condizione che nell'atto di riacquisto di altra casa non di lusso da utilizzare a propria abitazione, lo stesso acquirente dichiari che all'epoca dell'acquisto della prima casa con assoggettamento ad Iva, era comunque in possesso dei requisiti per usufruire dell'agevolazione, provando ci\u00f2 con idonea documentazione da presentare all'atto della registrazione. (Circ. 19/E 2001)\nNel caso di riacquisto della casa per abitazione con contratto di appalto, questo deve essere registrato, ove l'acquirente, per usufruire del credito d'imposta, debba dichiarare che per l'originario acquisto ricorrevano le condizioni soggettive per l'applicazione dell'agevolazione prima casa, ancorch\u00e9 nel primo atto sia stata applicata l'Iva ridotta, per altro titolo.\nL'importo del credito.\nPer stabilire l'importo del credito d'imposta prima casa si devono confrontare, tenendo in entrambe le occasioni conto di quanto pagato da ogni singolo acquirente a seconda della quota singolarmente acquistata, due importi:\nIl credito di imposta prima casa spettante \u00e8 sempre il minore dei due importi.\nL'utilizzo del credito.\nCiascun interessato deve manifestare autonomamente nell'atto di riacquisto la propria volont\u00e0.\nIl credito pu\u00f2 essere portato in diminuzione solo delle imposte di registro, ipotecarie, catastali, sulle successioni e donazioni; non pu\u00f2 essere frazionato e non d\u00e0 mai luogo a rimborsi, per espressa disposizione normativa.\nPu\u00f2 essere utilizzato in quattro modi diversi:\nLa procedura.\nPer beneficiare dell'agevolazione \u00e8 necessario manifestare la propria volont\u00e0. I seguenti punti dovranno quindi essere presenti nell'atto di acquisto del nuovo immobile:"}
{"id": "1581892", "revid": "2210091", "url": "https://it.wikipedia.org/wiki?curid=1581892", "title": "7-Eleven", "text": "7-Eleven \u00e8 una catena di minimarket o convenience store che possiede il maggior numero di punti vendita al mondo (oltre 32.000), principalmente in Stati Uniti, Giappone e Thailandia.\n\u00c8 presente in:\nI 7-Eleven sono strutturati similmente a dei minimarket H24, piccoli negozi aperti anche la notte perlopi\u00f9 alimentari, dove la gente pu\u00f2 fare una spesa rapida in qualunque momento della giornata oppure dove impiegati, lavoratori e turisti possono trovare vari piatti pronti, panini e sandwich per pranzare o cenare durante la pausa pranzo oppure fuori casa; all'interno dei 7-Eleven, come in molti convenience store, si trova un ATM utilizzabile con tutti i circuiti bancari.\nNegli Stati Uniti e in Canada i 7-Eleven vendono anche bevande alla spina prodotte in negozio come il \"Slurpee\" (una sorta di granita gassata); altri 7-Eleven sono invece vere e proprie stazioni di servizio ai lati delle strade che gestiscono anche le pompe di rifornimento per i veicoli.\nIn Giappone i 7-Eleven sono conosciuti anche con il nome di \"Combini\" (\u30b3\u30f3\u30d3\u30cb), questo nome si riferisce a tutti i convenience store e questi negozi sono molto popolari in Giappone, particolarmente nelle citt\u00e0, perch\u00e9 pi\u00f9 economici e pi\u00f9 sbrigativi dei supermercati. I giapponesi hanno ampiamente sviluppato la tecnologia all'interno dei 7-Eleven e tra i servizi pi\u00f9 esclusivi offerti vi sono diverse macchine self-service che permettono di fare fotocopie, inviare telefax e bonifici, acquistare biglietti per concerti, eventi sportivi ed altri ancora, l'installazione degli ATM in tutti i 7-Eleven \u00e8 dovuta proprio ai giapponesi."}
{"id": "1581893", "revid": "13856829", "url": "https://it.wikipedia.org/wiki?curid=1581893", "title": "Seven Eleven", "text": ""}
{"id": "1581895", "revid": "1516566", "url": "https://it.wikipedia.org/wiki?curid=1581895", "title": "Farfalla (araldica)", "text": "In araldica la farfalla, l'insetto pi\u00f9 gentile e l'unico grazioso, simboleggia \"l'uomo virtuoso che cerca il lume della virt\u00f9\". \u00c8 una figura abbastanza rara.\nPosizione araldica ordinaria.\nLa farfalla si rappresenta, abitualmente, montante, cio\u00e8 vista dall'alto, con le ali aperte e con testa diretta verso il capo dello scudo. Se le ali sono variopinte si dicono \"divisate\" o \"screziate\" o \"marcate\"."}
{"id": "1581897", "revid": "256896", "url": "https://it.wikipedia.org/wiki?curid=1581897", "title": "Giorno della vittoria", "text": ""}
{"id": "1581915", "revid": "712828", "url": "https://it.wikipedia.org/wiki?curid=1581915", "title": "Nefertari Bibi", "text": ""}
{"id": "1581917", "revid": "712828", "url": "https://it.wikipedia.org/wiki?curid=1581917", "title": "Bibi Nefertari", "text": ""}
{"id": "1581918", "revid": "712828", "url": "https://it.wikipedia.org/wiki?curid=1581918", "title": "Bibi (One Piece)", "text": ""}
{"id": "1581921", "revid": "712828", "url": "https://it.wikipedia.org/wiki?curid=1581921", "title": "Nefertari Vivi", "text": ""}
{"id": "1581928", "revid": "287204", "url": "https://it.wikipedia.org/wiki?curid=1581928", "title": "Bibi", "text": ""}
{"id": "1581931", "revid": "599013", "url": "https://it.wikipedia.org/wiki?curid=1581931", "title": "Suore di San Felice da Cantalice", "text": "Le Suore di San Felice da Cantalice (in latino \"Congregatio Sororum Sancti Felicis de Cantalice Tertii Ordinis Regularis Sancti Francisci Seraphici\") sono un istituto religioso femminile di diritto pontificio: le suore di questa congregazione, dette popolarmente Feliciane, pospongono al loro nome la sigla C.S.S.F.\nStoria.\nNel 1854 Maria Angela Truszkowska (1825-1899), assieme a Clothide Ciechanowska, apr\u00ec a Varsavia un ospizio per donne anziane e bambini abbandonati: il 21 novembre 1855 le due pronunciarono privatamente il voto di dedicarsi al servizio dei poveri e, con l'aiuto dei cappuccini Onorato da Bia\u0142a e Beniamin Szyma\u0144ski, superiore provinciale dell'ordine, diedero inizio a una nuova congregazione intitolata a san Felice da Cantalice, al quale era dedicato l'altare della chiesa dei cappuccini di Varsavia davanti al quale le prime suore solevano riunirsi.\nLe prime suore feliciane iniziarono a condurre vita comune il 13 aprile 1856 e il 10 aprile 1857 presero l'abito religioso. Soppressa dal governo russo, la congregazione rinacque a Cracovia (all'epoca sotto il dominio austriaco) il 14 ottobre 1865. L'istituto ottenne il pontificio decreto di lode il 1\u00ba giugno 1874 ed \u00e8 stato approvato definitivamente dalla Santa Sede il 19 luglio 1889: le sue costituzioni sono state approvate definitivamente il 23 marzo 1907.\nDal 9 aprile 1906 \u00e8 aggregato all'Ordine cappuccino.\nLa fondatrice \u00e8 stata beatificata a Roma da papa Giovanni Paolo II il 18 aprile 1993.\nAttivit\u00e0 e diffusione.\nIl loro scopo \u00e8 l'annuncio del Vangelo nelle forme pi\u00f9 diverse, particolarmente attraverso l'insegnamento, la catechesi, la cura dei malati, il servizio ai poveri.\nOltre che in Polonia, sono presenti in Brasile, Canada, Estonia, Kenya, Russia, Stati Uniti d'America e Ucraina; la sede generalizia \u00e8 a Roma.\nAl 31 dicembre 2005, la congregazione contava 1.936 religiose in 244 case."}
{"id": "1581939", "revid": "767487", "url": "https://it.wikipedia.org/wiki?curid=1581939", "title": "Giallo (film 1933)", "text": "Giallo \u00e8 un film di Mario Camerini del 1933 girato negli stabilimenti Cines.\nTrama.\nHenriette \u00e8 la moglie di un ricco possidente che la trascura. Lei si consola leggendo libri gialli. Un giorno la sua vita viene sconvolta dall'omonimia del marito con un bandito evaso\nDistribuzione.\nLa critica.\nDino Falconi, nelle pagine de \"Il Popolo d'Italia\" dell'8 giugno 1934 \u00ab Un film diretto da Camerini \u00e8 sempre una cosa nitida e saporosa. Perci\u00f2 anche questo \"Giallo\", bench\u00e9 l'atmosfera della vicenda non rientri nel suo stile, \u00e8 riuscito un film grazioso. L'interpretazione \u00e8 veramente eccellente da parte di Sandro Ruffini, che presta la propria maschera severa e volitiva al personaggio del marito. Assia Noris handicappata da un accento straniero ha per\u00f2 una certa freschezza di recitazione assai gradevole \u00bb"}
{"id": "1581941", "revid": "529641", "url": "https://it.wikipedia.org/wiki?curid=1581941", "title": ".pps", "text": ".pps \u00e8 l'estensione dei file delle presentazioni create con Microsoft Office PowerPoint gi\u00e0 pronti per essere visualizzati.\nCaratteristiche.\nI file \"\".pps\" contengono le presentazioni, ovvero gli slideshow, creati con il programma Microsoft PowerPoint.\nA differenza dei file .ppt essi per\u00f2 non sono fatti per essere modificati ma, una volta elaborati tramite dei file di presentazione .pps, per essere proiettati e visualizzati direttamente, rispettando effetti e tempi impostati precedentemente.\nEssi infatti si aprono direttamente in visualizzazione e non in modifica.\nLa nuova estensione.\nA partire da Office 2007, \u00e8 disponibile la nuova estensione \".ppsx\"\", la quale consente un lieve risparmio di spazio (grazie alla migliore compressione dei dati) e pu\u00f2 riprodurre i file costruiti con l'estensione correlata .pptx (con tutti gli effetti aggiuntivi disponibili)."}
{"id": "1581942", "revid": "729019", "url": "https://it.wikipedia.org/wiki?curid=1581942", "title": "Miao dao", "text": "Il Miao Dao (\u82d7\u5200) \u00e8 un'arma delle arti marziali cinesi del periodo della dinastia Ming. Essa \u00e8 un dao, o sciabola, che viene impugnata a due mani (ma in alcuni maneggi pu\u00f2 anche essere anche presa con una mano sola) con una stretta lama lunga fino a 1,2 metri o oltre e una lunga impugnatura.\nIl nome si pu\u00f2 riferire ad una variet\u00e0 di sciabole cinesi precedenti, come il zh\u01cenm\u01ce d\u0101o e il changdao. Insieme al dadao, il miaodao \u00e8 stato usato da alcune truppe cinesi durante la seconda guerra sino-giapponese.\nL'ideogramma \"miao\" (\u82d7) \u00e8 lo stesso dell'etnia Miao (\u82d7\u65cf). Siccome questa etnia \u00e8 famosa per la propria pratica delle arti marziali, possiede nel proprio curriculum una sciabola che \u00e8 chiamata allo stesso modo Miaodao (\u82d7\u5200), da non confondersi con la sua omonima del Nord.\nOrigine.\nIl Miaodao \u00e8 stato utilizzato dal generale Qi Jiguang nella campagna contro i pirati Giapponesi, probabilmente sul modello della Katana. Il Miaodao \u00e8 descritto nel libro di Cheng Zongyou (\u7a0b\u5b97\u7337), Dandao Fa Xuan (\u55ae\u5200\u6cd5\u9078).\nIl Miaodao all'Accademia Centrale.\nIl Taolu di Miaodao, Erlu Miaodao (\u4e8c\u8def\u82d7\u5200) entr\u00f2 dopo il 1928 a fare parte del curriculum dello Zhongyang Guoshu Guan di Nanchino, grazie all'insegnamento di Guo Changsheng, che apparteneva al lignaggio di Cheng Zongyou."}
{"id": "1581943", "revid": "1543377", "url": "https://it.wikipedia.org/wiki?curid=1581943", "title": "Josef Rampold", "text": "Biografia.\nRampold, dopo la laurea in Germanistica all'Universit\u00e0 di Innsbruck, si trasfer\u00ec a Bolzano, dove insegn\u00f2 italiano, storia e latino per diciotto anni al liceo classico in lingua tedesca. Negli stessi anni cominci\u00f2 a collaborare con RAI Sender Bozen.\nA partire dal 1958 tenne una rubrica di alpinismo sul quotidiano in lingua tedesca \"Dolomiten\". Alcuni anni dopo, nel 1969, Rampold abbandon\u00f2 l'insegnamento per dedicarsi a tempo pieno al giornalismo, continuando la sua collaborazione sia col \"Dolomiten\" che con la RAI.\nSull'emittente in lingua tedesca condusse in particolare trasmissioni di cultura popolare, la pi\u00f9 nota delle quali - \"An Eisack, Etsch und Rienz\" (\"Lungo l'Isarco, l'Adige e la Rienza\") - \u00e8 andata in onda dal 1972 al 2007 (nell'ultimo periodo, dopo che Rampold si ammal\u00f2, si tratt\u00f2 in realt\u00e0 di repliche).\nDel \"Dolomiten\", invece, Rampold divenne addirittura direttore per 14 anni, dal 1981 al 1995, anno del suoi pensionamento (che tuttavia non signific\u00f2 l'abbandono della professione: Rampold continu\u00f2 a collaborare da esterno, mantenendo fino al 2003 la sua rubrica di alpinismo, e fino al 2005 una rubrica sulla lingua tedesca).\nNel 2005 cominci\u00f2 una lunga lotta con la malattia che lo port\u00f2 alla morte il 12 novembre 2007.\nNumerosi sono i libri pubblicati, in particolare sulle tradizioni e sulle montagne altoatesine."}
{"id": "1581965", "revid": "124101976", "url": "https://it.wikipedia.org/wiki?curid=1581965", "title": "Pyeonghwa Motors", "text": "La Pyeonghwa Motors (talvolta erroneamente trascritta anche come Pyonghwa, termine in coreano che significa \"pace\"; in coreano \ud3c9\ud654\uc790\ub3d9\ucc28, \"Pyeonghwa Jadongcha\") \u00e8 l'unica casa produttrice di automobili in Corea del Nord. Nata da una \"joint venture\" fra la Pyeonghwa Group di Seul (Corea del Sud), azienda della Chiesa dell'unificazione del reverendo Moon, e la nordcoreana Ryonbong General Corp., ha sede a Namp'o. La joint venture produce due piccole autovetture sotto licenza FIAT, un camioncino pick-up ed un SUV utilizzando kit CKD forniti dall'azienda cinese Dandong Shuguang.\nLa Pyeonghwa detiene il diritto esclusivo alla produzione, all'acquisto e alla vendita di auto nuove ed usate in tutta la Corea del Nord nonostante la maggior parte dei nordcoreani non possa permettersi l'acquisto di un'automobile. A causa dello scarso mercato nel Paese la produzione della Pyeonghwa \u00e8 molto bassa, a tal proposito Erik van Ingen Schenau, autore del libro \"Automobiles Made in North Korea\" (Automobili Fabbricate in Corea del Nord), ha stimato la produzione dell'azienda in non pi\u00f9 di 400 unit\u00e0 per il 2005.\nModelli e alleanze.\nNell'estate del 2006, la rivista governativa \"Foreign Trade\", che pubblicizza prodotti nordcoreani, pubblic\u00f2 la fotografia di una nuova auto di lusso prodotta dalla Pyeonghwa, la \"Junma\", che sembra essere una rimarchiatura della sudcoreana SsangYong Chairman.\nNello stesso anno la Pyeonghwa concluse un accordo con l'azienda cinese Brilliance per assemblare il suo van Jinbei Haice, gi\u00e0 basato su una vecchia versione del Toyota Hiace.\nNel 2007, la Pyeonghwa ha introdotto la \"Brilliance Junjie\" con il nome Hwiparam II (La Hwiparam basata su modello Fiat \u00e8 ancora presente sul sito della Pyeonghwa).\nLa \"Premio\" e la \"Pronto\" sono commercializzate in Vietnam dalla Mekong Auto (la quale \u00e8 parzialmente detenuta da aziende connesse con la Chiesa dell'unificazione) che vende auto Fiat in quel Paese dal 1995, e questo rapporto pu\u00f2 aver spinto la Pyeonghwa ad assemblare Fiat in Corea del Nord."}
{"id": "1581972", "revid": "78273", "url": "https://it.wikipedia.org/wiki?curid=1581972", "title": "Urban sprawl", "text": ""}
{"id": "1581973", "revid": "1564499", "url": "https://it.wikipedia.org/wiki?curid=1581973", "title": "Juan Fern\u00e1ndez (navigatore)", "text": "Biografia.\nScopr\u00ec probabilmente tra il 1563 e il 1574 le Isole Juan Fern\u00e1ndez, a ovest di Valpara\u00edso, in Cile. Scopr\u00ec anche nell'Oceano Pacifico le isole San F\u00e9lix e San Ambrosio nel 1574.\nAlcuni storici, tra cui Alexander Dalrymple e James Burney, affermano che Fern\u00e0ndez fu il primo europeo a raggiungere la Nuova Zelanda. Intorno al 1576, navigando a molta distanza dalla costa ovest dell'America Meridionale, si imbatt\u00e9 in una forte tempesta e avvist\u00f2 la parte settentrionale dell'Isola Meridionale della Nuova Zelanda.\nProcedendo verso Nord in cerca di un luogo adatto dove ancorare, raggiunse l'Isola Settentrionale ed entr\u00f2 nel porto di Wellington, dove decise di ancorare. Probabilmente si ferm\u00f2 per un po' di tempo qui, stabilendo rapporti amichevoli con gli abitanti, i M\u0101ori, ed esplorando gran parte dell'isola, reclamandola per il Re di Spagna.\nTorn\u00f2 in Cile, aspirando di tornare in Nuova Zelanda per fondare una colonia, ma non fu appoggiato dal governo spagnolo.\nEsiste una registrazione nelle biblioteche dell'Ammiragliato Spagnolo, che fu studiato da un biografo cileno, Jos\u00e9 Toribio Medina, in cerca di conferme della visita spagnola in Nuova Zelanda.\nIn aggiunta alle registrazioni storiche spagnole, le prove della spedizione del Juan Fern\u00e0ndez esistono anche sotto forma di reliquie di origine spagnole ritrovate in Nuova Zelanda. Un elmetto e una palla di cannone sono stati entrambi trovati nel porto di Wellington, dove si suppone abbia ancorato Fern\u00e0ndez.\nInoltre un relitto di un galeone spagnolo fu avvistato da un aeroplano vicino alla costa di Waikato e pezzi di legno non originario della Nuova Zelanda, usato all'epoca, nel 1500, per la costruzione dei vascelli spagnoli, sono stati rinvenuti nel porto di Kaipara. Inoltre sulla costa vicino a Dargaville, sono stati rinvenuti resti di altri manufatti di non dubbia origine spagnola."}
{"id": "1581976", "revid": "287204", "url": "https://it.wikipedia.org/wiki?curid=1581976", "title": "Formica (araldica)", "text": "In araldica la formica simboleggia \"fatica instancabile\", \"investigazione\" e \"lavoro\".\nPosizione araldica ordinaria.\nLa formica si rappresenta, abitualmente, montante, cio\u00e8 vista dall'alto, con le zampe aperte e con testa diretta verso il capo dello scudo."}
{"id": "1581981", "revid": "1573940", "url": "https://it.wikipedia.org/wiki?curid=1581981", "title": "L'avventuroso (manga)", "text": " \u00e8 un manga di Mitsuru Adachi che raccoglie sette storie brevi pubblicate in Giappone tra il 1998 e il 2005 nella rivista \"seinen\" \"Big Comic Original\" e raccolte nel 2006 in volume unico. In Italia l'albo \u00e8 stato pubblicato dalla Star Comics nel gennaio del 2008, all'interno della collana \"Storie di Kappa\" n. 157.\nI racconti vertono su uomini adulti e sul loro rapporto con l'infanzia (tranne l'ultimo, incentrato sul periodo universitario del protagonista), non disdegnando elementi fantastici. Sono presenti 55 tavole a colori, tutte quelle iniziali di ciascuna storia.\nIl titolo italiano, \"L'avventuroso\", ricalca quello della storica testata omonima edita negli anni trenta dalla Casa Editrice Nerbini. La casa editrice fiorentina ha infatti concesso alla Star Comics l'utilizzo non solo del nome, ma anche del logo grafico dell'antica pubblicazione, anche in virt\u00f9 della stima della Nerbini nei confronti della casa umbra, testimoniata da un premio da essi concesso in una convention negli anni novanta per l'impegno profuso per la diffusione dei manga in Italia. Nell'ultima pagina del volume \u00e8 presente una nota di ringraziamento da parte della Star Comics nei confronti della Nerbini."}
{"id": "1581995", "revid": "339392", "url": "https://it.wikipedia.org/wiki?curid=1581995", "title": "Carla Sarkozy", "text": ""}
{"id": "1582001", "revid": "1022840", "url": "https://it.wikipedia.org/wiki?curid=1582001", "title": "Elke Winkens", "text": "Biografia.\n\u00c8 nata nel 1970 da una ballerina olandese e un ingegnere tedesco; il padre era responsabile di costruzione di telai per favorire la tessitura nei paesi in via di sviluppo. \nHa passato l'infanzia nei Paesi Bassi, in Belgio, in Germania e in Africa. Gi\u00e0 all'et\u00e0 di sei anni ha iniziato con l'apprendimento del balletto, iniziando a raggiungere i primi successi all'et\u00e0 di otto anni.\nUna borsa di studio le permette la partecipazione tra i migliori teatri tedeschi. A 18 anni si reca a Londra, in seguito a Vienna e, diplomandosi nel 1994, si dedica al cabaret e alla danza al Theater an der Wien.\nGrazie a questa esperienza inizia la televisione e ottiene i primi ruoli nei programmi \"Zell-O-Fun\" e \"One\". Il suo inizio al cinema \u00e8 avvenuto nel 1997 nella pellicola \"Helder in Tirol\".\nIn Austria diventa famosa ed apprezzata, in patria lo diventa dopo il 2002, quando appare nella serie televisiva \"Il commissario Rex\" nel ruolo dell'Ispettore Niki Herzog.\nNel 2008 partecipa allo show \"Dancing Star\" (una sorta di \"Ballando con le stelle\" austriaco), dove il suo maestro \u00e8 Andy Kainz."}
{"id": "1582005", "revid": "1568601", "url": "https://it.wikipedia.org/wiki?curid=1582005", "title": "Lago Chungar\u00e1", "text": "Il lago Chungar\u00e1 (in aymara muschio su pietra) si trova nell'estremo nord del Cile. \u00c8 uno dei laghi situati ad altezze maggiori del mondo, con i suoi 4.570\u00a0m sopra il livello del mare. \u00c8 circondato da diversi vulcani, come il Parinacota, il Pomerape, il Nevado Sajama, l'Acotango e il Guallatiri.\nSi trova sulla strada internazionale (Ruta CH-11) che collega il porto di Arica (Cile) con La Paz (Bolivia), attraverso il Paso Fronterizo Chungar\u00e1-Tambo Quemado. \u00c8 situato nel parco nazionale Lauca, 54\u00a0km a est di la citt\u00e0 di Putre, e a 8\u00a0km dalla frontiera con Bolivia."}
{"id": "1582007", "revid": "729019", "url": "https://it.wikipedia.org/wiki?curid=1582007", "title": "Alejandro Selkirk", "text": "Alejandro Selkirk, fino al 1966 chiamata Isla M\u00e1s Afuera, \u00e8 la seconda pi\u00f9 grande e la pi\u00f9 occidentale delle isole dell'arcipelago di Juan Fern\u00e1ndez.\nNel 1966, il governo cileno rinomin\u00f2 l'Isla M\u00e1s Afuera in isola Alejandro Selkirk; l'Isla M\u00e1s a Tierra divent\u00f2 invece l'isola Robinson Crusoe. Alexander Selkirk fu un marinaio scozzese che venne abbandonato per quattro anni e quattro mesi sulla futura isola deserta chiamata Robinson Crusoe. La sua sopravvivenza si presume sia stata l'ispirazione per il romanzo di Daniel Defoe, intitolato appunto Robinson Crusoe, anche se studi pi\u00f9 recenti indicano in altre storie di sopravvivenza la base da cui Defoe prese spunto per il suo romanzo.\nGeografia.\n\u00c8 situata 180\u00a0km a ovest dell'isola di Robinson Crusoe. L'isola ha una superficie totale di 49,5 km\u00b2., l'attracco \u00e8 possibile a met\u00e0 della costa orientale in localit\u00e0 Quebrada S\u00e1nchez (Barranco S\u00e1nchez) oppure a Quebrada Las Casas (Barranco La Casas), dove si trovano anche gli edifici di un'antica colonia penale attiva dal 1909. Difficilmente accessibile, \u00e8 raramente meta di visite turistiche, ma durante il periodo della pesca delle aragoste vi si stabiliscono per diversi mesi all'anno alcune famiglie dell'isola Robinson Crusoe.\n\u00c8 l'isola pi\u00f9 elevata dell'arcipelago; il punto pi\u00f9 alto \u00e8 il Cerro de Los Inocentes () e d'inverno pu\u00f2 capitare che sui rilievi vi siano precipitazioni nevose. Tra le specie endemiche vi sono l'orchidea \"Gavilea insularis\" e il passeriforme \"Aphrastura masafuerae\", considerato specie in pericolo critico.. La scogliera tocca punte di 1000\u00a0m di altitudine e l'isola \u00e8 disseminata di burroni e ripide creste.\nStoria.\nPrima dell'istituzione della colonia penale l'isola era disabitata; inizialmente ospit\u00f2 un totale di 190 detenuti, che si ridussero a circa 160 prigionieri politici intorno al 1929. La colonia venne smantellata nel 1930.\nL'isola \u00e8 la parte emersa di un antico vulcano a scudo del pleistocene; le rocce dell'isola sono databili tra 1 e 2 milioni di anni. \u00c8 la pi\u00f9 giovane delle isole Juan Fern\u00e1ndez ed ha subito livelli minimi di azione erosiva.\nLa foca pellicciata di Juan Fern\u00e1ndez \u00e8 vissuta dalla fine del '600 sull'isola, con una popolazione sulle due isole di oltre 4 milioni di esemplari alla fine del XVII secolo. Un censimento del 1797 contava una popolazione di 2-3 milioni di foche.\nLa specie fu cacciata quasi fino alla sua estinzione nel 1800 e venne ritenuta estinta per oltre 100 anni, fino a quando 200 esemplari furono avvistati sull'isola nel 1965. Da allora la popolazione cresce ogni anno del 15-20%.\nUn endemismo dell'arcipelago \u00e8 il ragno linifide \"Juanfernandezia melanocephala\", scoperto nel 1991 dall'aracnologo Alfred Frank Millidge."}
{"id": "1582013", "revid": "74801", "url": "https://it.wikipedia.org/wiki?curid=1582013", "title": "Mesoregione di Piracicaba", "text": "Piracicaba \u00e8 una mesoregione dello Stato di San Paolo, in Brasile\nMicroregioni.\nComprende 3 microregioni:"}
{"id": "1582015", "revid": "599013", "url": "https://it.wikipedia.org/wiki?curid=1582015", "title": "Vasil\u012bs Tsiartas", "text": "Carriera.\nClub.\nCentrocampista offensivo, inizi\u00f2 la sua carriera quando era all'accademia nell'Alexandreia dove rimane una stagione totalizzando 30 presenze segnando 2 reti.\nNell'estate 1988 passa al Naoussa per cinque stagioni dove totalizza 92 presenze segna 32 reti.\nNell'estate del 1993 si trasfer\u00ec all', dove insieme a Demis Nikolaidis e Michal\u012bs Kaps\u012bs, portarono l' a vincere il campionato nel 1992-1993 e nel 1993-1994, pi\u00f9 una Coppa di Grecia nel 1995-1996. Proprio in questa stagione Tsiartas diventa il capocannoniere dell'Alpha Ethniki e il titolo di Calciatore greco dell'anno.\nPassato in Spagna al Siviglia, conquist\u00f2 la promozione in Primera Divisi\u00f3n.\nNel 2000 fece ritorno in patria ancora nell', vincendo Coppa di Grecia nella stagione 2001-2002 ai danni dell'Olympiakos. Nel 2001 porta l'AEK Atene ai quarti di finale della Coppa UEFA, eliminati dall'. Nella Champions League 2002-2003, contro il Real Madrid segna su calcio di punizione allo Stadio Nikos Goumas.\n dopo aver vinto l'Europeo 2004 con la Nazionale greca, si trasfer\u00ec in Germania nel Colonia, per una stagione nella Bundesliga.\nDopo un anno di inattivit\u00e0, nel 2006 firm\u00f2 per l'. Il 14 febbraio 2007 annunci\u00f2 il suo ritiro dall'attivit\u00e0 agonistica.\nNazionale.\nDopo aver giocato nelle nazionali Under-16 e Under-21, debutt\u00f2 nella nazionale maggiore il 27 aprile 1994 contro l'Arabia Saudita.\nHa totalizzato 70 presenze in nazionale segnando 12 reti, 5 delle quali su calcio di rigore, compreso quello contro l'Irlanda nel 2003 che consent\u00ec alla sua nazionale di qualificarsi per Euro 2004. Durante l'Europeo 2004 gioc\u00f2 prevalentemente come sostituto, riuscendo a realizzare 2 assist per i compagni contro la Spagna e contro la Repubblica Ceca. Segna un gol su punizione a Kiev contro l'Ucraina, portando la nazionale greca sull'1-1."}
{"id": "1582018", "revid": "1869172", "url": "https://it.wikipedia.org/wiki?curid=1582018", "title": "Zal\u0103u", "text": "Zal\u0103u (in ungherese \"Zilah\", in tedesco \"Zillenmarkt\") \u00e8 un municipio della Romania di 63.642 abitanti, capoluogo del distretto di S\u0103laj, nella regione storica della Transilvania. \nFa parte dell'area amministrativa anche la localit\u00e0 di St\u00e2na.\nStoria.\nLa citt\u00e0 si trova in una zona in cui sono evidenti le tracce della dominazione Romana. L'attuale Zal\u0103u si trova infatti a soli 8 km dai resti del \"castrum\" Romano di Porolissum, del quale rimangono importanti resti, con case, templi, una fortificazione ed un anfiteatro.\nDurante il Medioevo la citt\u00e0 era un importante centro commerciale, essendo ubicata lungo la cosiddetta \"Via del sale\", che collegava l'area delle miniere di sale della Transilvania con il resto dell'Europa. Tra il 1526 ed il 1660 fece parte del Principato di Transilvania, per venire poi conquistata dagli Ottomani, che ne rimasero in possesso fino al 1692.\nFino al Trattato del Trianon, Zal\u0103u era uno dei pi\u00f9 importanti centri urbani della regione, con istituzioni culturali e scuole di alto livello, il pi\u00f9 grande ospedale della regione ed era sede di uffici finanziari e fiscali. Come tutta la regione, durante la Seconda guerra mondiale pass\u00f2 ancora sotto il controllo del Regno d'Ungheria.\nLe due guerre mondiali segnarono un totale cambiamento nella struttura demografica, ancor pi\u00f9 accentuato successivamente dallo sviluppo dato alla citt\u00e0 dagli insediamenti industriali voluti dal regime comunista: se infatti nel 1910 la popolazione era costituita per oltre il 90% da ungheresi, il primo censimento effettuato dopo la caduta del regime comunista, svoltosi nel 1992, indicava una netta predominanza della popolazione di etnia romena (quasi l'80%), con gli ungheresi che erano scesi attorno al 20%.\nOggi la citt\u00e0 mantiene la sua vocazione industriale, nonostante la crisi che ha accompagnato la ristrutturazione dell'economia nazionale negli anni novanta, conseguenza della fine dei massicci contributi erogati in precedenza dal regime comunista. La pi\u00f9 importante industria della citt\u00e0 \u00e8 oggi uno stabilimento della Michelin.\nSociet\u00e0.\nEvoluzione demografica.\nInteressante per capire la storia e il destino del patrimonio culturale della citt\u00e0 l'andamento demografico dei singoli gruppi etnici. Da questi dati emerge una chiara tendenza alla de-magiarizzazione della cittadina.\nCultura.\nZal\u0103u dispone di due istituzioni universitarie e di numerose scuole superiori. Tra le istituzioni culturali, di particolare importanza \u00e8 il Museo Storico e Artistico, con una collezione di oggetti provenienti dagli insediamenti umani ritrovati nella zona e risalenti a diversi periodi, dal Neolitico fino al tardo Medioevo, con particolare attenzione al periodo di dominazione Romana ed alla cultura contadina.\nLa citt\u00e0 ospita inoltre ogni anno manifestazioni folcloristiche con spettacoli di arte e musica popolare."}
{"id": "1582019", "revid": "287204", "url": "https://it.wikipedia.org/wiki?curid=1582019", "title": "Zalau", "text": ""}
{"id": "1582020", "revid": "1573940", "url": "https://it.wikipedia.org/wiki?curid=1582020", "title": "Geckolepis", "text": "Geckolepis \u00e8 un genere di piccoli sauri della famiglia dei Gekkonidi, endemico del Madagascar e delle isole Comore.\nBiologia.\nSono gechi notturni, si nutrono di insetti.\nTassonomia.\nIl genere \"Gekolepis\" comprende 4 specie:"}
{"id": "1582021", "revid": "287204", "url": "https://it.wikipedia.org/wiki?curid=1582021", "title": "Mesoregione di Presidente Prudente", "text": "Presidente Prudente \u00e8 una mesoregione dello Stato di San Paolo, in Brasile\nMicroregioni.\nComprende 3 microregioni:"}
{"id": "1582022", "revid": "287204", "url": "https://it.wikipedia.org/wiki?curid=1582022", "title": "Cornelio Bentivoglio (cardinale)", "text": "Biografia.\nNacque a Ferrara il 27 marzo 1668, figlio del tragediografo Ippolito e di Lucrezia Pio di Savoia. Tra i suoi avi figura il cardinale Guido Bentivoglio e fu, questa, una discendenza che lo aiut\u00f2 nella carriera ecclesiastica.\nNel 1712 fu nunzio apostolico a Parigi; in quella sede si oppose fermamente al giansenismo e ai suoi seguaci - il Quesnel in particolare -, finch\u00e9 il duro scontro divenne problematico e convinse il pontefice Clemente XI a richiamarlo in patria.\nPapa Clemente XI lo elev\u00f2 alla dignit\u00e0 cardinalizia nel concistoro del 29 novembre 1719. Fu ascritto alla congregazione della Consulta e a quella de Propaganda Fide e resse per sei anni la legazione apostolica di Ravenna. Nel 1726 fu nominato ministro plenipotenziario del re di Spagna presso la Santa Sede. Partecip\u00f2 ai conclavi che elessero Innocenzo XIII, Benedetto XIII e Clemente XII. Mor\u00ec a Roma il 30 settembre 1732 all'et\u00e0 di sessantacinque anni e fu sepolto nella sua chiesa titolare di santa Cecilia.\nFece parte dell'Accademia degli Intrepidi, della quale fu eletto principe, ospit\u00f2 e protesse l'Accademia della Selva e ader\u00ec con il nome di \"Entello Epiano\" all'Accademia dell'Arcadia.\nSi dedic\u00f2 sin da giovane alla composizione di poesie. Al 1692 risale \u00ab un oratorio secentesco sonoro e pomposo \u00bb, \"La vita trionfante della morte\", e copiosa fu la produzione di sonetti e odi. Tradusse in prosa una tragedia di Corneille, la \"Pulch\u00e9rie\", ma la sua fama \u00e8 principalmente legata alla celebre versione poetica della \"Tebaide\" di Stazio, pubblicata tre anni prima della morte.\nNel 1726 Bentivoglio aveva preso sotto la sua protezione il giovane poeta Carlo Innocenzo Frugoni, e fu opinione diffusa, per molto tempo e in virt\u00f9 dello stile utilizzato, che proprio quest'ultimo avesse tradotto i versi di Stazio. In realt\u00e0, come spiega Carlo Calcaterra, \u00ab non gi\u00e0 il Frugoni fu maestro al Bentivoglio di frugonianismo, ma il Bentivoglio al Frugoni \u00bb. I versi della \"Tebaide\", al pari delle poesie bentivogliesche, rivelano l'influsso della \"Gerusalemme liberata\".\nMor\u00ec il 30 dicembre 1732 all'et\u00e0 di 64 anni.\nGenealogia episcopale.\nLa genealogia episcopale \u00e8:"}
{"id": "1582024", "revid": "486946", "url": "https://it.wikipedia.org/wiki?curid=1582024", "title": "Cornelio Bentivoglio d'Aragona", "text": ""}
{"id": "1582025", "revid": "287204", "url": "https://it.wikipedia.org/wiki?curid=1582025", "title": "Mesoregione di Ribeir\u00e3o Preto", "text": "Ribeir\u00e3o Preto \u00e8 una mesoregione dello Stato di San Paolo, in Brasile\nMicroregioni.\nComprende 7 microregioni:"}
{"id": "1582026", "revid": "287204", "url": "https://it.wikipedia.org/wiki?curid=1582026", "title": "Mesoregione di S\u00e3o Jos\u00e9 do Rio Preto", "text": "S\u00e3o Jos\u00e9 do Rio Preto \u00e8 una mesoregione dello Stato di San Paolo, in Brasile\nMicroregioni.\nComprende 8 microregioni:"}
{"id": "1582028", "revid": "106456", "url": "https://it.wikipedia.org/wiki?curid=1582028", "title": "Parole al minuto", "text": "Le parole al minuto, dette anche numero di parole al minuto (\"p/m\"; in inglese: \"WPM\") sono un'unit\u00e0 di misura standardizzata della velocit\u00e0 di scrittura o di lettura. Inizialmente era usata soprattutto in riferimento alla scrittura a macchina; negli ultimi anni \u00e8 utilizzata per indicare qualsiasi tipo di scrittura testi, sia automatico che manuale, e sia con tastiere hardware che con tastiere software, che possono a loro volta utilizzare diversi sistemi di puntamento e selezione: mouse, tavoletta grafica, stilo, ecc. Un'unit\u00e0 di misura alternativa sono i caratteri al secondo (in inglese, \"CPS\") i caratteri (o battute) al minuto.\nConvenzionalmente, nella valutazione delle parole al minuto, per \"parola\" non s'intende la parola in senso linguistico, bens\u00ec una generica sequenza di cinque caratteri, ivi compresi numeri, spazi, segni di interpunzione e qualsiasi altro carattere. Ad esempio, \"amore\" (5 caratteri) conta effettivamente come una parola, mentre \"amerebbero\" (10 caratteri) vale due parole; cos\u00ec la sequenza \"oggi ho: studiato, giocato a calcio, e letto un libro\" conta 54 caratteri e 54/5 = 10,8 parole. Tale convenzione permette migliori possibilit\u00e0 di comparazione fra le velocit\u00e0 dattilografiche per scritture effettuate su testi diversi e/o in idiomi diversi, dal momento che la lunghezza media delle parole (nel senso linguistico tradizionale) differisce considerevolmente per testi diversi nella stessa lingua e per testi in lingue diverse."}
{"id": "1582031", "revid": "729019", "url": "https://it.wikipedia.org/wiki?curid=1582031", "title": "R. Lee Ermey", "text": "Ex \"drill instructor\" (grado comparabile al sergente istruttore ma inquadrato diversamente) dei Marines degli Stati Uniti, recit\u00f2 spesso nel ruolo di figure autoritarie, come il sergente maggiore Hartman di \"Full Metal Jacket\", il sindaco Tilman nel film di Alan Parker \"Mississippi burning\", il capo ufficio Frank Martin di \"Willard il paranoico\", il giudice Clawson in \"L'isola dell'ingiustizia - Alcatraz\", e il sadico sceriffo Hoyt del remake del 2003 di \"Non aprite quella porta\".\nCandidato in carriera al Golden Globe, ha condotto un programma su History Channel chiamato \"Mail Call\", in cui Ermey risponde a quesiti di ambito militare posti dai suoi telespettatori. Inoltre fu testimonial di diversi marchi tra cui Glock, Tupperware, e Hoover.\nBiografia.\nGiovinezza e carriera militare.\nNato a Emporia, un piccolo centro del Kansas, Ermey viene arruolato nel Corpo dei Marines nel 1961, quando un giudice, a seguito dei numerosi arresti subiti dal giovane Ermey, gli concede la possibilit\u00e0 di scegliere tra la vita militare e il carcere. Viene quindi mandato per due anni in qualit\u00e0 di \"Drill Instructor\", presso un'installazione militare dei Marines a San Diego, in California, dal 1965 al 1967. Nel 1968 presta servizio in Vietnam per 14 mesi nel 17\u00ba gruppo di supporto dell'aviazione dei Marines e da qui viene mandato in missione per due volte a Okinawa, in Giappone. Queste operazioni gli varranno la promozione a \"Staff Sergeant\", ma alcune ferite riportate nel corso delle stesse ne causeranno il congedo per motivi medici nel 1972. Tra le numerose onorificenze ricevute, compare la promozione onorifica a \"Gunnery Sergeant\" concessagli il 17 maggio 2002 dai Marines per i servizi resi, primo nella storia del corpo a riceverla dopo il congedo.\nCarriera da attore.\nLa sua prima apparizione sullo schermo \u00e8 in \"The Boys in Company \"C\"\", un film sulla guerra del Vietnam del 1978, in cui interpreta la parte di un Drill Instructor; successivamente veste i panni di un ufficiale elicotterista in \"Apocalypse Now\", pellicola alla quale partecipa anche come consulente tecnico del regista Francis Ford Coppola. Negli anni seguenti interpreta una serie di ruoli minori, fino a quando, nel 1987, viene scritturato per il personaggio del Sergente Istruttore Hartman nel film di Stanley Kubrick \"Full Metal Jacket\", a cui lavora anche come assistente tecnico. Inizialmente fu chiamato solo in veste di assistente, ma Kubrick cambi\u00f2 idea dopo aver visionato un video di addestramento dello stesso Ermey. Kubrick acconsent\u00ec che Ermey si scrivesse i propri dialoghi da solo, e successivamente lo defin\u00ec \u00abun eccellente interprete\u00bb, che necessitava solo di due o tre indicazioni per girare una scena.\nRiceve diversi premi dalla critica e viene candidato al Golden Globe come Miglior attore non protagonista. Successivamente interpreter\u00e0 ancora la parte del Drill Instructor nell'episodio pilota di \"Space: Above And Beyond\" e nel film \"Sospesi nel tempo\".\nNel corso della sua carriera \u00e8 apparso in circa sessanta film tra cui \"Dead Man Walking - Condannato a morte\", \"Seven\", \"Via da Las Vegas\", \"Assatanata\", \"L'uomo di casa\" e \"Scuola di eroi\". Inoltre ha prestato la voce al personaggio del Sergente di \"Toy Story - Il mondo dei giocattoli\" e \"Toy Story 2\", ed \u00e8 apparso in alcune serie animate tra cui \"I Simpson\", \"I Griffin\", \"Spongebob\", in \"Dr. House - Medical Division\" (in cui interpreta il ruolo del padre di Gregory House), \"Scrubs - Medici ai primi ferri\" (nel ruolo del padre dell'Inserviente), in \"Una pallottola spuntata 33 1/3\", e in diversi videogiochi tra cui ' e '. Nel 2013, ha prestato la voce come annunciatore in un DLC del gioco \"\".\n\u00c8 morto il 15 aprile 2018 all'et\u00e0 di 74 anni per le complicazioni di una polmonite.\nDopo i funerali, ha ricevuto sepoltura nel Cimitero nazionale di Arlington, Virginia.\nAltre attivit\u00e0.\nOltre alla carriera di attore, Ermey vendeva gadget sul suo sito ufficiale, e organizzava tour per alzare il morale delle truppe americane impegnate all'estero.\nVita privata.\nErmey \u00e8 stato sposato dal 1975 con Nila, da cui ha avuto quattro figli.\nDoppiatori italiani.\nNelle versioni in italiano dei suoi film, R. Lee Ermey \u00e8 stato doppiato da:\nDa doppiatore \u00e8 sostituito da:"}
{"id": "1582032", "revid": "62004", "url": "https://it.wikipedia.org/wiki?curid=1582032", "title": "Juan Fern\u00e1ndez Mart\u00edn", "text": "Professionista dal 1979 al 1988, vinse una tappa al Giro d'Italia e quattro alla Vuelta a Espa\u00f1a, oltre a tre medaglie di bronzo ai mondiali. Dopo il ritiro \u00e8 stato direttore sportivo per formazioni professionistiche.\nCarriera.\nPassato professionista nel 1979 con la spagnola KAS, nelle stagioni seguenti vest\u00ec le divise delle formazioni spagnole Fosforera/Zor, Kelme e Zahor.\nDurante la carriera si distinse per la propria abilit\u00e0 in salita. Vinse numerose gare, nella maggior parte in patria: nel suo palmar\u00e8s spiccano quattro frazioni vinte alla Vuelta a Espa\u00f1a, competizione nella quale si aggiudic\u00f2 anche la graduatoria degli scalatori nel 1980, tre tappe alla Volta Ciclista a Catalunya, tre edizioni del Gran Premio Navarra e i titoli spagnoli su strada nel 1980 e nel 1988. All'estero vinse la tappa di Fiuggi al Giro d'Italia 1980, e si classific\u00f2 per ben tre volte al terzo posto nella prova in linea dei campionati del mondo, nel 1980, 1987 e 1988.\nDopo il ritiro dall'attivit\u00e0, avvenuto nel 1988, ricopr\u00ec il ruolo di direttore sportivo della CLAS-Cajastur, nella quale diresse campioni come Tony Rominger, Fernando Escart\u00edn e \u00c1ngel Casero. Fu poi ds alla Mapei (in seguito alla fusione di CLAS con il team italiano), guidando ancora Rominger, alla Festina e alla Coast/Bianchi, nelle quali ebbe Casero, e infine alla Phonak con Floyd Landis e Santiago Botero."}
{"id": "1582033", "revid": "74801", "url": "https://it.wikipedia.org/wiki?curid=1582033", "title": "Mesoregione di Vale do Para\u00edba Paulista", "text": "Vale do Para\u00edba Paulista \u00e8 una mesoregione dello Stato di San Paolo, in Brasile\nMicroregioni.\nComprende 6 microregioni:"}
{"id": "1582035", "revid": "287204", "url": "https://it.wikipedia.org/wiki?curid=1582035", "title": "Mesoregione di Mar\u00edlia", "text": "Mar\u00edlia \u00e8 una mesoregione dello Stato di San Paolo, in Brasile\nMicroregioni.\nComprende 2 microregioni:"}
{"id": "1582036", "revid": "599013", "url": "https://it.wikipedia.org/wiki?curid=1582036", "title": "Sa\u0161a \u0106ur\u010di\u0107", "text": ""}
{"id": "1582037", "revid": "287204", "url": "https://it.wikipedia.org/wiki?curid=1582037", "title": "Mesoregione Macro Metropolitana Paulista", "text": "Macro Metropolitana Paulista \u00e8 una mesoregione dello Stato di San Paolo, in Brasile\nMicroregioni.\nComprende 4 microregioni:"}
{"id": "1582038", "revid": "320578", "url": "https://it.wikipedia.org/wiki?curid=1582038", "title": "Villetta di Negro", "text": ""}
{"id": "1582040", "revid": "6923", "url": "https://it.wikipedia.org/wiki?curid=1582040", "title": "XHarbour", "text": "XHarbour \u00e8 un compilatore che supporta un'estensione del linguaggio di programmazione Clipper, ed \u00e8 compatibile retroattivamente con esso. \u00c8 rilasciato con licenza open source GPL per varie piattaforme come DOS, Microsoft Windows, Linux 32, Linux 64, Unix 32, Unix 64, Mac OS X. \u00c8 anche compatibile con il compilatore \"Clip\".\nOffre molteplici GT, tra cui i driver di console, GUI con licenza Open source, come HWGui, MiniGUI e GUI con licenza commerciale, supporta soluzioni Hybrid Console / GUI, come GTWvt, e GTWvw. Il compilatore \u00e8 100% compatibile con il linguaggio di programmazione Clipper e supporta molte estensioni di linguaggio che estendono le librerie di runtime come OLE, ODBC, MySQL, PostgreSQL, TIpt, TXml, RegEx, HbZip, xbScript. Xharbour possiede inoltre un esteso supporto di terze parti.\nCome molti linguaggi dinamici, \u00e8 anche disponibile come linguaggio di scripting, utilizzando un interprete scritto in xHarbour.\nNacque nel 2001 dal progetto gemello Harbour, ideato nel 1999. Molti programmatori collaborano ad entrambi i progetti. Harbour si mantiene sulla massima retrocompatibilit\u00e0, essendo nato per ricompilare applicazioni Clipper altrimenti obsolete alle nuove tecnologie hardware e software. xHarbour dal canto suo estende le possibilit\u00e0 del compilatore e si avvale di molti prodotti di terze parti, che comprendono interfacce grafiche per Windows."}
{"id": "1582042", "revid": "287204", "url": "https://it.wikipedia.org/wiki?curid=1582042", "title": "Mesoregione Metropolitana de S\u00e3o Paulo", "text": "Metropolitana de S\u00e3o Paulo \u00e8 una mesoregione dello Stato di San Paolo, in Brasile.\nMicroregioni.\nComprende 7 microregioni:"}
{"id": "1582043", "revid": "767487", "url": "https://it.wikipedia.org/wiki?curid=1582043", "title": "Il cappello a tre punte (film)", "text": "Il cappello a tre punte \u00e8 un film del 1934 diretto da Mario Camerini, ispirato al romanzo omonimo di Pedro Antonio de Alarc\u00f3n.\nTrama.\nNel Seicento il governatore spagnolo di Napoli angaria la popolazione. Tra il popolino nota una bella mugnaia di cui si invaghisce; per sedurla mette in galera Luca, il marito, ma questo riesce a evadere e, addirittura, si camuffa da governatore e penetra nel palazzo fino ad arrivare alla camera da letto della governatrice. Nel frattempo sua moglie Carmela riesce a tenere a bada il governatore che si \u00e8 recato al mulino. La governatrice e Luca si mettono d'accordo per punire il fedifrago che, quando torna a casa, non riesce a farsi aprire dalle guardie che lo trattano come un impostore.\nProduzione.\nGirato negli stabilimenti Cines. Dopo aver visionato il film a Villa Torlonia, Mussolini impose la soppressione delle sequenze relative al malcontento popolare per le tasse e per le ruberie del governatore; caddero, naturalmente, anche le scene che rappresentavano i tumulti della plebe. Il film segna l'esordio sullo schermo per Tina Pica, che debutta all'et\u00e0 di 50 anni, dopo una lunga carriera teatrale.\nAltre versioni.\nCinema.\nDalla stessa opera letteraria sono state tratte diverse versioni cinematografiche: "}
{"id": "1582047", "revid": "767487", "url": "https://it.wikipedia.org/wiki?curid=1582047", "title": "Carlo Steeb", "text": "Culto.\nIl processo di canonizzazione ebbe inizio il 6 luglio 1963, nonostante fosse stata condotta una fase preliminare dal 1949 al 1952.\nNel 1970 Papa Paolo VI riconobbe le sue virt\u00f9 eroiche e lo dichiar\u00f2 venerabile.\nIl 6 luglio 1975 lo stesso pontefice lo proclam\u00f2 beato, dopo averne riconosciuto un miracolo per sua intercessione.\nLa sua memoria liturgica \u00e8 il 15 dicembre."}
{"id": "1582048", "revid": "287204", "url": "https://it.wikipedia.org/wiki?curid=1582048", "title": "Microregione di Amparo", "text": "Amparo \u00e8 una microregione dello Stato di San Paolo in Brasile, appartenente alla mesoregione di Campinas.\nComuni.\nComprende 8 municipi:"}
{"id": "1582049", "revid": "1005847", "url": "https://it.wikipedia.org/wiki?curid=1582049", "title": "Giannetto Cavasola", "text": "Biografia.\nNacque da Pietro Leone Cavasola ed Eletta Castellario. Il padre si era trasferito da Finale Ligure (sede per secoli della famiglia Cavasola) a Pecetto Torinese per esercitare la medicina, perci\u00f2 Giannetto comp\u00ec gli studi a Torino, laureandosi in legge nel 1861. Entr\u00f2 poco dopo per concorso nel Ministero della Marina da cui pass\u00f2 al Ministero dell'Interno, dove rimase sino alla nomina, firmata da Camillo Cavour, a caposezione. Pass\u00f2 quindi ad incarichi nelle amministrazioni provinciali, come Sottoprefetto di Nuoro e di Viterbo e come Consigliere Delegato a Napoli, dove merit\u00f2 la medaglia d'argento al valor civile in occasione del terremoto di Casamicciola del 1883 e del colera dell'anno successivo. Fu promosso prefetto di Potenza e successivamente Foggia, Catania, Alessandria, Roma, Palermo, Modena, Torino e Napoli. \nFu un collaboratore del Corriere della Sera e dell'Illustrazione Italiana e nel 1878 pubblic\u00f2 un libretto per propugnare un ruolo attivo dello Stato a difesa degli emigranti.\nIl 30 agosto del 1900 divent\u00f2 Direttore Generale dell'Amministrazione Civile e l'11 novembre entr\u00f2 a far parte del Senato, di cui divenne in seguito vicepresidente. \nIl necrologio, che occupa gran parte della prima pagina del Corriere della Sera del 28/3/22, cos\u00ec commenta la sua attivit\u00e0 politica: \"Oratore chiaro e persuasivo fu assai ascoltato in Senato per la forza delle sue argomentazioni, riuscendo cos\u00ec ad esercitare un'influenza rimarchevole nell'opera legislativa\". Uno dei suoi pi\u00f9 importanti discorsi fu quello pronunciato in Senato nel 1904 in favore dello sviluppo agricolo del Mezzogiorno. Il presidente del Senato volle che a spese del Senato quel discorso fosse stampato e distribuito a tutti i deputati, i senatori ed i sindaci dei comuni meridionali. In seguito il Cavasola si occup\u00f2 della legge forestale, di quella sui bacini idrografici montani e delle bonifiche. Fu relatore della legge sulla Basilicata, facendo accogliere il principio di utilizzare la rete stradale per il trasporto pubblico nelle aree in cui le ferrovie erano carenti. Present\u00f2 di sua iniziativa e fece approvare la legge per la prevenzione e la cura della pellagra e promosse un disegno di legge contro la malaria. Come presidente della commissione d'inchiesta per l'industria serica e bacologica dett\u00f2 la relazione che serv\u00ec di base ai provvedimenti adottati per attenuare la crisi di quelle industrie. \nNella sua attivit\u00e0, di prefetto prima e di senatore poi, lavor\u00f2 intensamente per lo sviluppo industriale delle regioni meridionali. La motivazione morale di questo impegno, tuttora molto attuale, \u00e8 illustrata nel discorso in Senato del 3 luglio 1902: \nNel marzo 1914 Antonio Salandra chiam\u00f2 Giannetto Cavasola a reggere il Ministero dell'agricoltura, dell'industria e del commercio. Cos\u00ec prosegue il giudizio del Corriere: \u00abL'esordio dell'On. Cavasola come ministro si ebbe con l'emanazione di una legge speciale per la Sardegna e con la presentazione del vasto ed importante progetto di riforma del contratto di lavoro agrario; la sua opera si manifest\u00f2 poi particolarmente provvidenziale ed illuminata con le misure contingenti adottate poco prima della nostra guerra, per fronteggiare la grave crisi dell'esportazione e dell'importazione originata dal conflitto europeo. Ma problemi ben pi\u00f9 formidabili, sorti con la guerra, egli fu poi chiamato a risolvere\u2026 si rese altamente benemerito, tra l'altro, allorch\u00e9 si tratt\u00f2 di rimediare d'urgenza alle conseguenze, che in un certo momento si profilarono particolarmente minacciose, pel mancato trasporto del grano\u00bb.\nLe commemorazioni di Giannetto Cavasola diedero grande risalto, ben al di l\u00e0 dei toni di circostanza, non solo alla sua figura di pubblico amministratore intelligente e competente e d'uomo politico imparziale ma molto di pi\u00f9 al suo nobile carattere di galantuomo. Come scrissero alla vedova 157 senatori: \u00abChiunque conobbe Giannetto Cavasola, o nella vita pubblica o nella vita privata, non pot\u00e9 non ammirare in lui, n\u00e9 potr\u00e0 dimenticare, la finezza e la profondit\u00e0 dell'ingegno, la rettitudine squisita dell'anima, la lealt\u00e0 costante delle intenzioni, il coraggio imperterrito nell'adempimento di ogni dovere, la probit\u00e0 scrupolosa, la dignit\u00e0 senza alterigia, la semplicit\u00e0 nobile, la cordialit\u00e0 riguardosa, la devozione alle pi\u00f9 alte idealit\u00e0, pur in mezzo alle occupazioni pratiche\u00bb.\nBibliografia.\nNecrologi:\nSaggi:"}
{"id": "1582050", "revid": "287204", "url": "https://it.wikipedia.org/wiki?curid=1582050", "title": "Microregione di Andradina", "text": "Andradina \u00e8 una microregione dello Stato di San Paolo in Brasile, appartenente alla mesoregione di Ara\u00e7atuba.\nComuni.\nComprende 11 comuni:"}
{"id": "1582052", "revid": "287204", "url": "https://it.wikipedia.org/wiki?curid=1582052", "title": "Microregione di Ara\u00e7atuba", "text": "Andradina \u00e8 una microregione dello Stato di San Paolo in Brasile, appartenente alla mesoregione di Ara\u00e7atuba.\nComuni.\nComprende 7 municipi:"}
{"id": "1582056", "revid": "235044", "url": "https://it.wikipedia.org/wiki?curid=1582056", "title": "Fuel-cell", "text": ""}
{"id": "1582059", "revid": "1573940", "url": "https://it.wikipedia.org/wiki?curid=1582059", "title": "Geckoella", "text": "Geckoella \u00e8 un genere di piccoli sauri della famiglia dei Gekkonidi, diffusi in India e Sri Lanka.\nDescrizione.\nSono gechi di media taglia, con coda abbastanza grossa e occhi con pupilla a fessura verticale, tipica dei gechi notturni.\nLa livrea \u00e8 di colore variabile dal bruno al beige, passando per il rosso, solitamente a bande trasversali.\nBiologia.\nSi nutrono di insetti.\nTassonomia.\nIl genere \"Geckoella\" comprende 7 specie:\nLe specie di questo genere erano precedentemente classificate nel genere \"Gymnodactylus\", da cui sono state poi segregate."}
{"id": "1582060", "revid": "1565034", "url": "https://it.wikipedia.org/wiki?curid=1582060", "title": "Luigi Maria Monti", "text": "Biografia.\nDi umile famiglia, perse il padre all'et\u00e0 di dodici anni ed inizi\u00f2 a lavorare come falegname e nel 1846 emise privatamente i voti religiosi: trascorse sei anni come fratello laico tra i Pavoniani, lavorando come infermiere nel lazzaretto di Brescia.\nNel 1858, con l'infermiere Cipriano Pezzini, si trasfer\u00ec a Roma e diede vita, nell'ospedale di Santo Spirito, ad una congregazione religiosa di laici (detti Concezionisti) per l'assistenza agli infermi: Monti consegu\u00ec anche il diploma di flebotomo presso l'universit\u00e0 La Sapienza.\nRimasto senza l'aiuto del Pezzini (1858) dovette far fronte a gravi ostacoli, soprattutto per il clima di anticlericalismo che si respirava dopo l'unione del Lazio al Regno d'Italia: aiutato da papa Pio IX, che nel 1877 lo conferm\u00f2 direttore dell'ospedale di Santo Spirito, riusc\u00ec a vincere ogni resistenza.\nNel 1886 allarg\u00f2 l'attivit\u00e0 assistenziale anche a favore degli orfani, per i quali fond\u00f2 due istituti: a Saronno e a Cant\u00f9.\nIl processo di beatificazione.\nNel 2001 la Congregazione delle Cause dei Santi ha promulgato il decreto sull\u2019eroicit\u00e0 delle sue virt\u00f9 e nel 2003 si ebbe il decreto che definiva miracolosa la guarigione del contadino Giovanni Luigi Iecle avvenuta nel 1961 a Bosa (Sardegna).\nLuigi Maria Monti \u00e8 stato beatificato dal Papa Giovanni Paolo II il 9 novembre 2003.\nIl culto.\nIl suo primo biografo fu il padre barnabita Eufrasio M. Spreafico che assunto l'impegno nel 1927, dopo un decennio di ricerche, pubblic\u00f2 nel 1940 una biografia completa e molto ben documentata, utile anche per la causa di canonizzazione. Nel 1941 il cardinale Ildefonso Schuster apr\u00ec a Milano la fase diocesana del suo processo di canonizzazione, conclusasi nel 1951: il 24 aprile 2001 Giovanni Paolo II promulg\u00f2 il decreto sull'eroicit\u00e0 delle virt\u00f9 del servo di Dio Luigi Maria Monti, riconoscendogli il titolo di \"venerabile\". Lo stesso pontefice celebr\u00f2 la sua cerimonia di beatificazione il 9 novembre del 2003.\nMemoria liturgica il 22 settembre."}
{"id": "1582062", "revid": "838137", "url": "https://it.wikipedia.org/wiki?curid=1582062", "title": "Giovanni Paolo Benotto", "text": "Biografia.\nNasce a San Giuliano Terme, in provincia ed arcidiocesi di Pisa, il 23 settembre 1949 da Pietro e Bianca Vanni.\nFormazione e ministero sacerdotale.\nConsegue il diploma di maturit\u00e0 scientifica presso il Liceo scientifico statale Ulisse Dini di Pisa. Successivamente \u00e8 alunno del seminario arcivescovile di Pisa, dove frequenta i corsi filosofico-teologici.\nIl 28 giugno 1973 \u00e8 ordinato presbitero dall'arcivescovo Benvenuto Matteucci, di cui diventa segretario particolare, fino al 1980.\nDal 1980 al 1993 \u00e8 priore presso la parrocchia San Michele Arcangelo in Oratoio nel piano di Pisa e direttore dell'Ufficio liturgico diocesano e docente di Teologia liturgica presso il seminario arcivescovile. Dal 1993 \u00e8 vicario generale dell'arcidiocesi e dal 1994 \u00e8 canonico della cattedrale di Pisa; ricopre entrambi gli incarichi fino alla nomina episcopale.\nMinistero episcopale.\nVescovo di Tivoli.\nIl 5 luglio 2003 papa Giovanni Paolo II lo nomina vescovo di Tivoli; succede a Pietro Garlato, dimessosi per raggiunti limiti di et\u00e0. Il 7 settembre successivo riceve l'ordinazione episcopale, nella cattedrale di Pisa, dall'arcivescovo Alessandro Plotti, coconsacranti l'arcivescovo Paolo Romeo (poi cardinale) e il vescovo Pietro Garlato. Il 4 ottobre prende possesso della diocesi.\nIl 19 agosto 2006 \u00e8 nominato membro \"ad quinquennium\" della Congregazione delle cause dei santi.\nArcivescovo di Pisa.\nIl 2 febbraio 2008 papa Benedetto XVI lo nomina arcivescovo metropolita di Pisa; succede ad Alessandro Plotti, dimessosi per raggiunti limiti di et\u00e0. Il 6 aprile seguente prende possesso dell'arcidiocesi.\n\u00c8 il primo arcivescovo nativo dell'arcidiocesi dopo 202 anni: l'ultimo fu Ranieri Alliata che la guid\u00f2 dal 1806 al 1836.\nIl 29 giugno 2008 riceve il pallio dal papa, nella basilica di San Pietro in Vaticano.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "1582063", "revid": "287204", "url": "https://it.wikipedia.org/wiki?curid=1582063", "title": "Microregione di Birigui", "text": "Birigui \u00e8 una microregione dello Stato di San Paolo in Brasile, appartenente alla mesoregione di Ara\u00e7atuba.\nComuni.\nComprende 18 comuni:"}
{"id": "1582066", "revid": "228587", "url": "https://it.wikipedia.org/wiki?curid=1582066", "title": "Luigi Monti (attore)", "text": "Recit\u00f2 nella compagnia di Alamanno Morelli dal 1861 e in seguito fu nella compagnia di Fanny Sadowski, di cui divenne direttore. Fu inoltre direttore dell\"'Accademia filodrammatica milanese\"."}
{"id": "1582068", "revid": "287204", "url": "https://it.wikipedia.org/wiki?curid=1582068", "title": "Santo Andr\u00e9", "text": "Santo Andr\u00e9 \u00e8 un comune del Brasile nello Stato di San Paolo, parte della mesoregione Metropolitana de S\u00e3o Paulo e della microregione di San Paolo."}
{"id": "1582069", "revid": "287204", "url": "https://it.wikipedia.org/wiki?curid=1582069", "title": "Microregione di Campinas", "text": "Campinas \u00e8 una microregione dello Stato di San Paolo in Brasile, appartenente alla mesoregione di Campinas.\nComuni.\nComprende 14 comuni:"}
{"id": "1582070", "revid": "767487", "url": "https://it.wikipedia.org/wiki?curid=1582070", "title": "Lago Llanquihue", "text": "Il Llanquihue (in mapudungun luogo sommerso), \u00e8 un lago cileno situato nella Regione di Los Lagos. \u00c8 il secondo lago pi\u00f9 grande del Cile, dopo il lago General Carrera. Sulle sue coste si trovano alcune piccole e pittoresche citt\u00e0, come Puerto Varas, Llanquihue, Frutillar e Puerto Octay. In queste citt\u00e0, oltre alla lingua ufficiale, si parla anche il Lagunen-deutsch, dialetto importato dagli immigrati tedeschi nel XIX secolo."}
{"id": "1582071", "revid": "287204", "url": "https://it.wikipedia.org/wiki?curid=1582071", "title": "S\u00e3o Jos\u00e9 do Rio Preto", "text": "S\u00e3o Jos\u00e9 do Rio Preto \u00e8 un comune del Brasile nello Stato di San Paolo, parte della mesoregione di S\u00e3o Jos\u00e9 do Rio Preto e della microregione omonima. Si trova a 440\u00a0km dalla citt\u00e0 di San Paolo.\nStoria.\nSan Giuseppe (\"S\u00e3o Jos\u00e9\") \u00e8 il patrono, ed \u00e8 attraversata dal fiume \"Preto\" (nero).\n\u00c8 stata fondata il 19 di marzo di 1852, da Jo\u00e3o Bernardino de Seixas Ribeiro, e ufficialmente istituita come comune nel 1894, con l'emancipazione dalla Jaboticabal. Nel 1912, \u00e8 stata collegata alla ferrovia \"Estrada de Ferro Araraquarense\", trasformando la citt\u00e0 in un centro regionale.\nClima.\nIl clima della citt\u00e0 \u00e8 subtropicale, caldo e umido, tipo \"Cwa\", secondo la Classificazione dei climi di K\u00f6ppen, con temperatura media annuale di 23 \u00b0C. Le estati sono calde e piovose, e gli inverni secchi e miti.\nEconomia.\nOggi \u00e8 un importante centro di commercio e dei servizi all'interno dello Stato di San Paolo. \nSport.\nIn citt\u00e0 ci sono due squadre professionale di calcio: l'Am\u00e9rica Futebol Clube (Am\u00e9rica-SP), che disputa le partite casalinghe allo Stadio Benedito Teixeira (\"Teixeir\u00e3o\") (capacit\u00e0 36.426 persone) e il Rio Preto Esporte Clube che gioca allo Stadio An\u00edsio Haddad (\"Rio Pret\u00e3o\") (18.740)."}
{"id": "1582072", "revid": "287204", "url": "https://it.wikipedia.org/wiki?curid=1582072", "title": "Microregione di Mogi Mirim", "text": "Mogi Mirim \u00e8 una microregione dello Stato di San Paolo in Brasile, appartenente alla mesoregione di Campinas.\nComuni.\nComprende 7 comuni:"}
{"id": "1582073", "revid": "1372005", "url": "https://it.wikipedia.org/wiki?curid=1582073", "title": "Garnier de Naplouse", "text": "Egli prese parte alla battaglia di Arsuf sotto il comando di Riccardo Cuor di Leone. La leggenda vuole a tal proposito che, trovandosi pressato dalle truppe musulmane, torn\u00f2 di persona da Re Riccardo, per richiedere che l'esercito potesse avviare una carica di cavalleria. Al rifiuto di Riccardo (che riteneva le proprie forze troppo deboli), Garnier torn\u00f2 sul campo di battaglia e, contravvenendo agli ordini, prese personalmente le redini della battaglia, caric\u00f2 e vinse i musulmani."}
{"id": "1582074", "revid": "287204", "url": "https://it.wikipedia.org/wiki?curid=1582074", "title": "Microregione di Pirassununga", "text": "Pirassununga \u00e8 una microregione dello Stato di San Paolo in Brasile, appartenente alla mesoregione di Campinas.\nComuni.\nComprende 4 comuni:"}
{"id": "1582075", "revid": "287204", "url": "https://it.wikipedia.org/wiki?curid=1582075", "title": "Brycon hilarii", "text": "Brycon hilarii \u00e8 un pesce d'acqua dolce appartenente alla famiglia Bryconidae che condivide con la specie affine \"Brycon orbignyanus\" il nome comune di Piraputanga.\nDistribuzione e habitat.\nQuesto pesce \u00e8 diffuso nel bacino imbrifero del Rio Paraguay.\nDescrizione.\nSimile a \"Brycon orbignyanus\", ha per\u00f2 corpo pi\u00f9 sottile, compresso ai fianchi, con profilo dorsale e ventrale leggermente arcuati. Le scaglie sono grosse. La pinna caudale \u00e8 ampia e forcuta. La livrea \u00e8 argentea con riflessi dorati, pi\u00f9 gialla nel basso ventre e verso la pinna anale. Al centro dei fianchi parte una fascia nera dapprima sfumata poi nitida verso il peduncolo caudale e la coda. Le pinne sono gialle con i vertici rossastri. \nRaggiunge una lunghezza di 55\u00a0cm.\nRiproduzione.\n\"Brycon hilarii\" non \u00e8 una specie molto conosciuta, pertanto non si conoscono ancora in dettaglio le sue abitudini riproduttive.\nAlimentazione.\n\u00c8 una specie erbivora, si nutre di alghe e piante terrestri (\"Zanthoxylum riedelianum\")."}
{"id": "1582076", "revid": "599013", "url": "https://it.wikipedia.org/wiki?curid=1582076", "title": "Michael Duberry", "text": ""}
{"id": "1582077", "revid": "1155", "url": "https://it.wikipedia.org/wiki?curid=1582077", "title": "Brycon orbignyanus", "text": "Brycon orbignyanus \u00e8 un pesce d'acqua dolce appartenente alla famiglia \"Bryconidae\" che condivide con la specie affine \"Brycon hilarii\" il nome comune di Piraputanga.\nDistribuzione e habitat.\nQuesto pesce \u00e8 diffuso nel bacino imbrifero del R\u00edo de la Plata.\nDescrizione.\nIl corpo \u00e8 allungato, compresso ai fianchi, con profilo dorsale e ventrale tondeggianti. Le scaglie sono grosse. La pinna caudale \u00e8 ampia e sfrangiata in et\u00e0 adulta. La livrea \u00e8 bruno rossastra con riflessi argentei, pi\u00f9 gialla nel basso ventre e verso la pinna anale. Al centro dei fianchi parte una fascia nera dapprima sfumata poi nitida verso il peduncolo caudale e la coda. Le pinne sono rossastre. \nRaggiunge una lunghezza di 80\u00a0cm per un peso massimo di 6\u00a0kg circa.\nStudi.\n\"Brycon orbignyanus\" \u00e8 una specie poco conosciuta, pertanto non si conoscono ancora in dettaglio le sue abitudini alimentari e riproduttive."}
{"id": "1582078", "revid": "6923", "url": "https://it.wikipedia.org/wiki?curid=1582078", "title": "Urszula Led\u00f3chowska", "text": "Biografia.\nGiulia Maria Led\u00f2chowska nacque a Loosdorf, in Austria, seconda di sette figli, da una nobile famiglia di origini polacche di illustri tradizioni religiose: lo zio Mieczys\u0142aw era cardinale, il fratello W\u0142odzimierz fu Preposito generale della Compagnia di Ges\u00f9 e la sorella Maria Teresa fu fondatrice delle Suore Missionarie di San Pietro Claver e fu beatificata da papa Paolo VI nel 1975.\nIl padre Antonio era un ufficiale dell'esercito austriaco, la madre Giuseppina era discendente di un'antica stirpe cavalleresca svizzera. Ben presto la sua famiglia si trasfer\u00ec in Polonia nella tenuta di Lipnica Murowana, nei pressi di Cracovia.\nGiulia era una ragazza brillante nella vita e negli studi, andava disinvoltamente a cavallo, conosceva le lingue e amava conversare con ospiti di rango che quasi ogni giorno facevano visita alla sua famiglia. A 21 anni ella disse ai genitori: \"Madre, padre, ho deciso di restituire tutto l'amore che mi avete inculcato sin da quando ero bambina. Voglio consacrare la mia vita al Signore e possibilmente diventare Santa secondo i principi religiosi che mi avete insegnato\".\nGiulia decise di entrare nel convento delle Orsoline di Cracovia, e prese i voti nell'aprile 1889, decidendo di chiamarsi suor Orsola Maria, in omaggio alla Santa fondatrice dell'Ordine.\nTrascorreva molte ore in adorazione davanti all'ostia consacrata, ma aveva anche grandi doti di educatrice: \"Soltanto sulle ginocchia di una Santa madre si crescono i politici, i sacerdoti, gli uomini di domani\" ripeteva sempre nelle conferenze che teneva a Cracovia. Alle mamme che le chiedevano consigli su come educare i propri figli, suor Orsola rispondeva: \"\"Come i fiori hanno bisogno del sole, cos\u00ec i bambini hanno bisogno di serenit\u00e0, di quella gioia che scaturisce dalla Fede e dall'amore di Dio\". E ancora: \"La famiglia \u00e8 l'ambiente primo, il pi\u00f9 importante e insostituibile, in cui l'uomo viene al mondo e si sviluppa. Il futuro dell'umanit\u00e0, il futuro delle persone, sta tutto nell'educazione all'amore che hanno ricevuto dai loro genitori\".\nQuando nel 1903 in Polonia le donne acquisirono il diritto allo studio universitario, suor Orsola apr\u00ec, all'interno del convento di cui divenne madre superiora, il primo pensionato per studentesse, dove le ragazze potevano trovare non solo un posto sicuro per la vita e per lo studio, ma anche una solida formazione religiosa.\nLa sua intraprendenza si diffuse in tutta Europa: il parroco della chiesa di Santa Caterina, a San Pietroburgo, le affid\u00f2 la direzione di un collegio femminile e lei, nonostante l'ambiente ostile al cattolicesimo, che la costringeva a vivere clandestinamente e a uscire in abiti borghesi per eludere la sorveglianza della polizia segreta, ne approfitt\u00f2 per fondare un istituto delle Orsoline. Lo stesso fece a Sortavale, in Finlandia, dove speriment\u00f2 un pensionato e una scuola all'aria aperta per ragazze cagionevoli di salute.\nAlle soglie della Prima guerra mondiale, Orsola, con cittadinanza polacca, di origine austriaca e di religione cattolica, divenne oggetto di persecuzione da parte della polizia russa, schierata nel conflitto sul fronte politico opposto. Orsola obbed\u00ec all'ordine giunto dal Vaticano di abbandonare la Russia, rifugiandosi prima in Svezia, a Stoccolma, dove fond\u00f2 un'altra scuola, un pensionato e un giornale per i cattolici svedesi, che \u00e8 pubblicato ancora, poi tre anni dopo in Danimarca, ad Aalborg, dove si occup\u00f2 dei profughi polacchi finch\u00e9, nel 1919, pot\u00e9 rientrare nel suo convento di origine.\nLa fondazione della nuova congregazione.\nNel 1920 suor Orsola scrisse una lettera a papa Benedetto XV, chiedendogli di potersi staccare dalla sua congregazione e fondarne un'altra. Ella scrisse :\"Sua Santit\u00e0, obbedendo al mio anelito interiore vi chiedo di trasformare il mio convento di cui sono superiora in un'autonoma congregazione. Pur mantenendo intatto lo spirito originario delle suore Orsoline, vorremmo che il nostro compito fosse soprattutto quello di assistere le giovani non abbienti e di prenderci cura dei poveri\".\"\nIl papa approv\u00f2, scrivendole: \"\"Vi chiamerete Suore Orsoline del Sacro Cuore di Ges\u00f9 agonizzante\".\nNasceva cos\u00ec uno dei grandi rami dell'Ordine religioso fondato nel Sedicesimo secolo da sant'Angela Merici, al quale appartengono le monache chiamate \"Orsoline grigie\" in Polonia, e \"Suore Polacche\" in Italia.\nSuor Orsola propose un nuovo tipo di apostolato alle consorelle, e cio\u00e8 \"l'apostolato del sorriso\". \"Il sorriso dissipa le nuvole raccolte nell'animo, pu\u00f2 infondere nuova speranza e dice che abbiamo un Padre che \u00e8 sempre pronto a venire in nostro aiuto\", spiegava.\nLa congregazione si allarg\u00f2 ben presto, fino a contare mille suore suddivise in cento istituti presenti ancora oggi in dodici paesi: Polonia, Italia, Francia, Finlandia, Germania, Ucraina, Bielorussia, Canada, Argentina, Brasile, Tanzania e Filippine.\nNel 1928 apr\u00ec la casa madre di Roma e cominci\u00f2 a girare per i poveri sobborghi della capitale, distribuendo sorrisi e aiuti materiali e spirituali, e infondendo la speranza per un futuro migliore.\nMor\u00ec improvvisamente proprio a Roma, il 29 maggio 1939, a 74 anni. \"Mi raccolgo in preghiera nella mia camera\", aveva detto alle consorelle, con il fisico debilitato dai frequenti viaggi. Le suore, non vedendola scendere per i Vespri, bussarono alla sua porta e la trovarono morta, con la corona del Rosario in mano.\nIl miracolo e il culto.\nDopo la morte di madre Orsola, molte persone dichiararono di avere ricevuto grazie attraverso la sua intercessione. Ma a farle raggiungere la santit\u00e0 fu quanto accaduto a Daniel Gajewski, un ragazzo di 14 anni che, il 2 agosto 1996, nel convento delle Orsoline di O\u017car\u00f3w Mazowiecki, vicino a Varsavia, mentre stava tagliando con una falciatrice elettrica l'erba, bagnata a causa di una tempesta avvenuta la notte precedente, rimase folgorato da una scarica elettrica. Prima di perdere i sensi aveva visto una suora strapparlo dal cavo elettrico, identificata successivamente con la beata madre Orsola.\nAvviata l'inchiesta diocesana, una commissione di medici e di tecnici riconobbe che la salvezza del ragazzo non poteva essere spiegata con cause naturali. Il 23 aprile 2002 fu promulgato il decreto, secondo il quale Daniel Gajewski si era salvato in modo miracoloso per intercessione della beata Orsola Led\u00f3chowska. Il 18 maggio 2003 papa Giovanni Paolo II la proclam\u00f2 santa, affermando inoltre: \"Sant'Orsola \u00e8 un'anima eucaristica che ha fatto diventare straordinario l'ordinario, perenne il quotidiano, santo il banale. Da lei possiamo imparare come mettere in pratica ogni giorno il comandamento nuovo dell'amore\"\".\nLa memoria liturgica ricorre il 29 maggio."}
{"id": "1582079", "revid": "287204", "url": "https://it.wikipedia.org/wiki?curid=1582079", "title": "Mau\u00e1", "text": "Mau\u00e1 \u00e8 un comune del Brasile nello Stato di San Paolo, parte della mesoregione Metropolitana de S\u00e3o Paulo e della microregione di San Paolo."}
{"id": "1582080", "revid": "287204", "url": "https://it.wikipedia.org/wiki?curid=1582080", "title": "Microregione di S\u00e3o Jo\u00e3o da Boa Vista", "text": "S\u00e3o Jo\u00e3o da Boa Vista \u00e8 una microregione dello Stato di San Paolo in Brasile, appartenente alla mesoregione di Campinas.\nComuni.\nComprende 14 comuni:"}
{"id": "1582082", "revid": "194688", "url": "https://it.wikipedia.org/wiki?curid=1582082", "title": "PalaVobis", "text": ""}
{"id": "1582084", "revid": "194688", "url": "https://it.wikipedia.org/wiki?curid=1582084", "title": "Mazda Palace (Milano)", "text": ""}
{"id": "1582086", "revid": "1534511", "url": "https://it.wikipedia.org/wiki?curid=1582086", "title": "Carapicu\u00edba", "text": "Carapicu\u00edba \u00e8 un comune del Brasile nello Stato di San Paolo, parte della mesoregione Metropolitana de S\u00e3o Paulo e della microregione di Osasco. \u00c8 divenuto comune nel 1964 in seguito alla separazione amministrativa dalla citt\u00e0 di Barueri.\nL'altezza media di Carapicuiba \u00e8 di 717 metri sul livello del mare.\nIl clima della citt\u00e0 \u00e8 subtropicale, la temperatura media annuale \u00e8 di circa 18\u00a0\u00b0C, il mese pi\u00f9 freddo \u00e8 luglio (media di 14\u00a0\u00b0C) ed il mese pi\u00f9 caldo \u00e8 febbraio (media di 22\u00a0\u00b0C).\nConfina con i comuni di:\nBarueri a Nord e Ovest, Osasco a est, Cotia a Sud, Jandira a Sudest e dista circa 27\u00a0km dalla capitale Federale San Paolo. Nei suoi pressi scorre il Fiume Tiet\u00ea.\nOrigine del nome.\nIl nome \"Carapicu\u00edba\" ha origine dalla lingua tupi antica, che veniva parlata dai nativi di quelle aree geografiche. Si presume che derivi da \"Quar-I-Picui-Bae\", che era il nome dato dalle popolazioni indigene al rio che fa da confine naturale con Osasco, ma non si sa con certezza.\nStoria.\nCarapicuiba fu uno dei dodici borghi fondati da padre Jos\u00e9 de Anchieta (intorno al 1580), inizialmente apparteneva al villaggio di Barueri che a sua volta faceva parte del municipio di Santana de Parna\u00edba.\nCarapicu\u00edba divenne un importante punto di passaggio e ristoro per coloro che viaggiavano verso i territori all'interno del paese. Lo sfruttamento della manodopera indigena per la coltivazione delle terre e le opere edili rendeva critica la convivenza delle popolazioni indigene e i colonizzatori bianchi. Intorno al 1770 la situazione cominci\u00f2 a migliorare, grazie alla concessione alla popolazione indios di poter vivere e avere propri commerci all'interno della cittadella. Nello stesso periodo iniziarono spettacoli di folclore indigeno, facendo divenire Carapicuiba il maggior polo folcloristico dello Stato di San Paolo dell'epoca.\nIl passaggio definitivo da villaggio a citt\u00e0 avvenne intorno al 1875 con la costruzione della ferrovia Sorocaba, che permetteva, passando per Carapicuiba, il trasporto di persone e merci da San Paolo fino a It\u00f9. Il maggior afflusso di persone, e l'istituzione dei primi centri di macellazione dei manzi provenienti dall'ovest del paese e ridistribuiti verso la capitale, ebbero l'effetto di incrementare la popolazione e l'importanza economica della cittadina.\nSociet\u00e0.\nEvoluzione demografica.\nIn base al censimento redatto dal IBGE (Instituto Brasileiro de Geografia ed Estat\u00edstica) reso pubblico il 1\u00ba dicembre 2010 risulta che la popolazione residente del comune di Carapicuiba \u00e8 composta da:\nResidenti maschi: 179353 (48,49%)\nResidenti femmina: 190555 (51,51%)\nTotale della popolazione residente: 369.908 abitanti posti su un'area urbana pari a 34,967\u00a0km\u00b2, con una densit\u00e0 demografica di 10575,7 residenti/km\u00b2."}
{"id": "1582091", "revid": "916580", "url": "https://it.wikipedia.org/wiki?curid=1582091", "title": "Mogi das Cruzes", "text": "Mogi das Cruzes \u00e8 un comune del Brasile nello stato di San Paolo, parte della mesoregione Metropolitana de S\u00e3o Paulo e della microregione di Mogi das Cruzes. \u00c8 situato sulle rive del Tiet\u00ea.\nSport.\n\u00c8 il comune che ha dato i natali al calciatore brasiliano Neymar."}
{"id": "1582092", "revid": "767487", "url": "https://it.wikipedia.org/wiki?curid=1582092", "title": "Gordon Durie", "text": ""}
{"id": "1582094", "revid": "1372005", "url": "https://it.wikipedia.org/wiki?curid=1582094", "title": "Geoffroy de Donjon", "text": "Biografia.\nOriginario della Francia, nell'inverno del 1187 fu al fianco del gran maestro d\u00b4Aps nella battaglia di Akkon e succedette al successore di quest'ultimo, nel 1193.\nProtetto dal re Enrico I di Gerusalemme, alla morte di questi nel 1197, dovette confrontarsi con il suo successore, Amalrico II, col quale non ebbe buoni rapporti.\nDal 1198 cre\u00f2 ad ogni modo le condizioni tali per una pace quinquennale con i musulmani, che si concluse tragicamente poco dopo la sua morte, avvenuta nel 1202."}
{"id": "1582096", "revid": "76963", "url": "https://it.wikipedia.org/wiki?curid=1582096", "title": "Alexandre Astruc", "text": "Biografia.\nIl padre e la madre erano giornalisti. Dopo aver frequentato i corsi preparatori per il Politecnico, Astruc fin\u00ec per studiare legge e storia dell'arte.\nAmico di Boris Vian, nel secondo dopoguerra si avvicin\u00f2 alle posizioni dell'esistenzialismo sartriano frequentando i ritrovi di Saint-Germain-des-Pr\u00e9s. In questo periodo pubblic\u00f2 il suo primo romanzo, \"Les Vacances\" (1945) e collabor\u00f2 assiduamente con le riviste \"Combat\" e \"L'Ecran Fran\u00e7aise\" con saggi sull'arte e sul cinema.\nNel corso di queste riflessioni critiche, Astruc si convinse che il cinema era destinato a sostituire la forma-romanzo. Egli espresse questa rivoluzionaria teoria in un famoso articolo pubblicato nel marzo del 1948 sull'Ecran Fran\u00e7aise e intitolato: \u00ab\"Naissance d'une nouvelle avant-garde: la cam\u00e9ra-stylo\"\u00bb, considerato uno degli eventi fondativi di quella che sar\u00e0 la Nouvelle Vague francese. Nell'articolo Astruc denunciava come il cinema fosse ancora troppo legato a convenzioni figurative e tecniche standardizzate. Il nuovo stile cinematografico profetizzato da Astruc doveva invece essere flessibile e personale, in grado di rendere il mondo mentale del regista come la penna era in grado di descrivere il mondo mentale dello scrittore o del poeta (di qui l'espressione \u00abcam\u00e9ra-stylo\u00bb cio\u00e8 cinepresa-penna). La semplificazione del modo di girare e di registrare le immagini avrebbe consentito al regista di compiere questo salto di qualit\u00e0, usando il movimento di macchina come una penna o un pennello e dunque compiendo un vero e proprio gesto estetico.\nAiuto regista di Marc All\u00e9gret per \"Stirpe dannata\", realizz\u00f2 il suo primo cortometraggio nel 1948. Nel 1952, Astruc vinse il Premio Louis-Delluc con il mediometraggio \"La tenda scarlatta\", interpretato da Anouk Aim\u00e9e."}
{"id": "1582099", "revid": "647919", "url": "https://it.wikipedia.org/wiki?curid=1582099", "title": "Sorelle della Misericordia di Verona", "text": ""}
{"id": "1582103", "revid": "599013", "url": "https://it.wikipedia.org/wiki?curid=1582103", "title": "Andy Townsend", "text": "Biografia.\nSuo padre Don Townsend \u00e8 stato a sua volta un calciatore professionista.\nIl 27 aprile 2011, dopo che da Madrid aveva commentato la partita della Champions League Real Madrid-Barcellona, \u00e8 stato aggredito fuori dallo stadio, venendo scambiato con l'arbitro della gara Wolfgang Stark, accusato di aver favorito i catalani.\nCarriera.\n\u00c8 stato il capitano dell'Aston Villa dal 1995 al 1997."}
{"id": "1582107", "revid": "767487", "url": "https://it.wikipedia.org/wiki?curid=1582107", "title": "Roy Bentley", "text": "Dopo la morte di Tom Finney nel febbraio del 2014 Bentley era diventato l'ultimo giocatore inglese ancora in vita ad aver disputato il campionato mondiale di calcio 1950 (primo disputato dall'Inghilterra).\nCarriera.\nClub.\n\u00c8 nella Royal Navy durante la Seconda Guerra Mondiale e mentre inizia a giocare con il Bristol City. Con la squadra della sua citt\u00e0 natale rimane fino al 1946 quando passa al Newcastle United, militante in Second Division. Con i bianconeri disputa due stagioni di buon livello, concluse con la promozione in First Division del 1948. Nello stesso anno viene cos\u00ec ingaggiato dal Chelsea, esordendo anche nel massimo campionato inglese. Con i \"Blues\" vive i migliori anni della sua carriera, conquistando la maglia della nazionale inglese e vincendo il Campionato inglese nella stagione 1954-1955 (primo campionato vinto dal Chelsea nella sua storia). Nella stagione del trionfo della squadra squadra realizza inoltre 21 gol, divenendo uno dei migliori marcatori stagionali e conquista la fascia da capitano. Con la squadra di Londra per\u00f2, giocher\u00e0 sono un'altra stagione per passare nel 1956 al Fulham e concludere poi la carriera da calciatore al Queens Park Rangers.\nNazionale.\nTra il 1949 ed il 1955 colleziona 12 presenza con la nazionale inglese, realizzando 9 reti in totale. La sua prima presenza arriva 13 maggio 1949 contro la Svezia in una partita amichevole a Solna persa per 3-1. Di l\u00ec a poco arriver\u00e0 anche il primo gol, nella sua seconda presenza in totale a pi\u00f9 di 11 mesi dalla prima in trasferta contro la Scozia; Roy realizza la rete della vittoria e un posto fisso in Nazionale. Partecipa ai Campionato mondiale di calcio 1950, collezionandovi 2 presenze (nella vittoria contro il Cile e nella sorprendente sconfitta contro gli Stati Uniti ma nessun gol).\nAllenatore.\nDopo aver concluso la carriera da calciatore e aver preso qualche anno di pausa, diviene allenatore del Reading a partire dal 1963. Con la squadra rimane per svariate stagioni, ottenendo alti e bassi."}
{"id": "1582110", "revid": "2039709", "url": "https://it.wikipedia.org/wiki?curid=1582110", "title": "Guerin de Montaigu", "text": "Biografia.\nNato da una nobile famiglia francese originaria dell'Alvernia, entr\u00f2 nell'Ordine degli Ospitalieri e si trasfer\u00ec in Terrasanta.\nEgli intervenne in Armenia in aiuto della popolazione cristiana contro il sultano Solimano di Iconio e partecip\u00f2 all'assedio di Acri contro il Sultano di Damasco. Si distinse in special modo nella presa di Damietta, nel corso della quinta crociata, e successivamente ritorn\u00f2 in Europa. \nAl suo ritorno in Palestina, si trov\u00f2 a dover fronteggiare diversi contrasti interni all'ordine; egli tent\u00f2 vanamente di riconciliare gli Ospitalieri con i Templari.\nNel 1228 persuase il papa a rompere i contrasti tra cristiani e musulmani. Montaigu si rifiut\u00f2 ad ogni modo di prestare servizio nell'esercito dell'imperatore Federico II, il quale era stato scomunicato.\nLasci\u00f2 l'incarico per anzianit\u00e0 nel 1228, accett\u00f2 nuovamente la carica alla morte improvvisa del suo successore, e mantenne nuovamente l'incarico dal 1231 al 1236, per poi morire in Palestina nello stesso anno."}
{"id": "1582114", "revid": "1573940", "url": "https://it.wikipedia.org/wiki?curid=1582114", "title": "Brycon", "text": "Brycon \u00e8 un genere di pesci d'acqua dolce appartenente alla famiglia \"Bryconidae\", comprendente 43 specie."}
{"id": "1582120", "revid": "599013", "url": "https://it.wikipedia.org/wiki?curid=1582120", "title": "Alan Wright", "text": ""}
{"id": "1582121", "revid": "1543377", "url": "https://it.wikipedia.org/wiki?curid=1582121", "title": "Coral Gables Biltmore Hotel", "text": "Il Coral Gables Biltmore Hotel \u00e8 un lussuoso hotel americano aperto a Coral Gables, in Florida nel 1926, da John McEntee Bowman e George Edgar Merrick come parte della catena dei Biltmore hotel. L'edificio, disegnato da Schultze e Weaver, \u00e8 un monumento storico nazionale degli Stati Uniti.\nFunse da ospedale durante la Seconda guerra mondiale e come un VA Hospital e campus della facolt\u00e0 di medicina dell'Universit\u00e0 di Miami fino al 1968. Divenne nuovamente un hotel nel 1987 gestito dalla Seaway Hotels Corporation.\nUna volta completato, divenne l'edificio pi\u00f9 alto della Florida, superando la Freedom Tower in Downtown Miami. Fu poi a sua volta superato nel 1928 dal Dade County Courthouse, anch'esso in Downtown Miami.\nUn tempo la piscina era la pi\u00f9 grande piscina del mondo e tra le tante attrazioni c'era l'istruttore di nuoto (e dopo attore interprete di Tarzan) Johnny Weissmuller.\nL'hotel \u00e8 stato usato come \"set\" per il film \"Bad Boys\" e per serie televisive come \"\" e \"Miami Vice\"."}
{"id": "1582123", "revid": "110157", "url": "https://it.wikipedia.org/wiki?curid=1582123", "title": "Are You Sequenced?", "text": "Are You Sequenced? \u00e8 un album in studio del compositore tedesco Klaus Schulze, pubblicato nel 1996. Alcune edizioni dell'album presentano remix.\nNel 2006 venne ristampato con una traccia bonus in pi\u00f9.\nTracce.\nTutte le tracce sono state composte da Klaus Schulze."}
{"id": "1582124", "revid": "466539", "url": "https://it.wikipedia.org/wiki?curid=1582124", "title": "DELASEM", "text": "DELASEM, acronimo di Delegazione per l'Assistenza degli Emigranti Ebrei, \u00e8 stata un'organizzazione di resistenza ebraica che oper\u00f2 in Italia tra il 1939 e il 1947 per la distribuzione di aiuti economici agli ebrei internati o perseguitati, potendosi avvalere anche del supporto di numerosi non ebrei.\nSi calcola che nel solo periodo bellico la DELASEM sia stata capace di distribuire aiuti per pi\u00f9 di 1.200.000 dollari, di cui quasi 900.000 provenienti dall'estero.\nIl periodo fascista (1939-1943).\nLa DELASEM nacque il 1\u00ba dicembre 1939 come associazione autorizzata dal governo fascista, per iniziativa di Dante Almansi e dall'avvocato genovese ebreo Lelio Vittorio Valobra, rispettivamente presidente e vicepresidente dell'Unione delle comunit\u00e0 israelitiche in Italia. Suo scopo ufficiale era quello di assistere i correligionari stranieri allora profughi e internati in Italia ed agevolare l'emigrazione di almeno una parte di essi. Dietro le quinte dell'operazione c'era Raffaele Cantoni che a Milano prima delle leggi razziali fasciste del 1938 aveva avviato la breve esperienza della COMASEBIT (Commissione per l'assistenza degli ebrei in Italia), chiusa d'autorit\u00e0 dal regime per le note simpatie antifasciste di Cantoni.\nGli ebrei stranieri rifugiatisi in Italia risultavano nella maggior parte privi dei pi\u00f9 elementari mezzi di sussistenza. Erano privati del diritto di residenza sul suolo italiano dalle leggi razziali del 1938 e, a partire dal 15 giugno 1940 furono rinchiusi in campi di concentramento creati appositamente, tra i quali quello \"Ferramonti\" di Tarsia (Cosenza) fu il principale; altri vennero avviati al confino.\nLa sede centrale della DELASEM fu stabilita a Genova sotto la direzione di Lelio Vittorio Valobra. A coadiuvarlo furono chiamati Enrico Luzzatto Pardo e Bernardo Grosser, i quali gi\u00e0 avevano collaborato a Milano con l'esperienza della COMASEBIT. I finanziamenti giungevano principalmente attraverso Parigi da enti ebraici internazionali, quali l'American Joint Distribution Committee e l'Hebrew Immigrant Aid Service, ma il 30%-40% dei fondi erano raccolti direttamente in Italia dalle comunit\u00e0 o attraverso donazioni da benefattori come Sally Mayer, la famiglia Shapira e altri.\nL'organizzazione, che fu legale fino all'8 settembre del 1943, pot\u00e9 contare fin dall'inizio del sostegno e della collaborazione non ufficiale di non ebrei e di alcuni settori importanti della Chiesa cattolica. Dopo l'occupazione di Parigi fu la Svizzera a fare da collegamento fra la DELASEM e le organizzazioni di beneficenza internazionali.\nPer attuare le sue finalit\u00e0 la DELASEM si serv\u00ec di una rete di corrispondenti scelti tra i correligionari internati, dislocati nei campi e nelle localit\u00e0 di internamento. Con una circolare del 18 maggio 1942, il Ministero dell'interno fascista richiam\u00f2 che l'attivit\u00e0 di questi corrispondenti fosse limitata esclusivamente \"\"agli scopi assistenziali e al disbrigo delle pratiche di emigrazione\", ma toller\u00f2 di fatto l'autonomia dell'organizzazione. Per tutto il primo periodo bellico il regime fascista e le autorit\u00e0 militari italiane si attennero alle politiche discriminatorie messe in atto con le leggi razziali, le quali non contemplavano lo sterminio fisico degli ebrei sotto giurisdizione italiana o la loro consegna all'alleato tedesco, favorendo piuttosto soluzioni alternative quali l'emigrazione in paesi neutrali. Nonostante ogni limitazione tra il 1939 e il 1943 la DELASEM pot\u00e9 cos\u00ec assistere oltre 9.000 rifugiati ebrei e di aiutare 5.000 di essi di svariata nazionalit\u00e0 a lasciare l'Italia e raggiungere paesi neutrali, in primo luogo la Spagna, salvando loro la vita.\nSpeciale attenzione fu riservata all'infanzia. Nel 1942 fu costituita a Firenze la \"DELASEM dei Piccoli\"\" con lo scopo specifico di dare assistenza ai bambini internati, offrendo loro libri, assistenza medica, giocattoli e vestiti. Nel campo di Ferramonti di Tarsia l'istituzione di una \"Mensa dei Bambini\" aiut\u00f2 significativamente a migliorare le condizioni di vita degli infanti, bambini e ragazzi ivi internati. A Villa Emma a Nonantola il delegato DELASEM Mario Finzi in collaborazione con don Arrigo Beccari e il medico Giuseppe Moreali organizz\u00f2 un orfanotrofio modello che accolse per circa un anno un gruppo di un centinaio di bambini dalla Germania e dai Balcani.\nLa clandestinit\u00e0 durante la RSI (1943-45).\nCon l'8 settembre 1943 (armistizio di Cassibile) e l'inizio dell'occupazione tedesca la DELASEM pass\u00f2 alla clandestinit\u00e0.\nDalla soppressione dei diritti degli ebrei si arriv\u00f2 al progetto di sterminio sistematico. Definiti dalla Repubblica Sociale Italiana come \"stranieri e nemici\" nel novembre di quell'anno dal Manifesto di Verona, oltre 6000 ebrei (uomini, donne e bambini) saranno deportati dall'Italia e uccisi nel campo di concentramento di Auschwitz.\nLelio Vittorio Valobra, coadiuvato da Raffaele Cantoni e Massimo Teglio, prese contatti col cardinale Pietro Boetto, che guidava la diocesi di Genova, e costui incaric\u00f2 il suo segretario don Francesco Repetto affinch\u00e9 l'attivit\u00e0 della DELASEM potesse proseguire e fossero forniti aiuti materiali e rifugio agli ebrei perseguitati, sia italiani che stranieri. Ci si attiv\u00f2 nella prospettiva di formare strutture clandestine di coordinamento nelle maggiori citt\u00e0.\nCon l'arresto di Enrico Luzzatto Pardo e di diversi delegati locali (tra i quali anche Mario Finzi e Nathan Cassuto) e la fuga forzata in Svizzera di Lelio Vittorio Valobra, Raffaele Cantoni e Bernardo Grosser la componente non ebraica acquist\u00f2 sempre maggior peso all'interno dell'organizzazione. La DELASEM si framment\u00f2 in due tronconi tra loro isolati, con centro rispettivamente a Roma e a Genova.\nLa DELASEM di Roma.\nI regolari contatti di Roma con Genova (e le centrali di finanziamento in Svizzera) si interruppero bruscamente con l'arresto e la fuga in Svizzera di Raffaele Cantoni. L'ufficio in Lungo Tevere Sanzio 2 dovette essere chiuso ma la DELASEM a Roma continu\u00f2 ad operare fino alla Liberazione sotto la direzione dei delegati ebrei Settimio Sorani e Giuseppe Levi, e del padre cappuccino Maria Benedetto. Il Convento dei Cappuccini di via Sicilia 159 divenne la sede centrale del comitato e il flusso dei finanziamenti fu ristabilito facendo ricorso alla mediazione degli ambasciatori d'Inghilterra e degli Stati Uniti presso il Vaticano, nonch\u00e9 all'iniziativa di padre Maria Benedetto che per due volte riusc\u00ec a recarsi a Genova, ritornando a Roma con grosse somme di denaro. Nei nove mesi dell'occupazione nazista furono cos\u00ec distribuiti aiuti per \"circa 25.000.000 di lire\" a \"oltre 4000 assistiti, di cui 1500 stranieri e 2500 italiani\". La DELASEM di Roma provvedeva anche a trovare luoghi di asilo e a distribuire documenti falsi.\nLa DELASEM di Genova.\nIl collegamento e il flusso di denaro tra la Svizzera (dove ora operavano Valobra e Cantoni) e la sede centrale di Genova rimasero invece sempre attivi anche grazie all'assistenza del nunzio apostolico a Berna, mons. Filippo Bernardini.\nLa collaborazione tra l'ebreo Massimo Teglio e il cardinale Pietro Boetto fece s\u00ec che la Curia genovese funzionasse a tutti gli effetti come la centrale per la distribuzione degli aiuti internazionali agli ebrei nell'Italia del Centro-Nord (esclusa Roma) durante tutto il periodo dell'occupazione tedesca. A tenere in piedi l'intera organizzazione fu di fatto, con Massimo Teglio, don Francesco Repetto, segretario del cardinale Boetto.\nQuando nel luglio del 1944 don Repetto, ricercato dalla Gestapo, sar\u00e0 costretto a nascondersi in montagna, don Carlo Salvi ne continuer\u00e0 l'opera con Massimo Teglio fino alla Liberazione.\nCollegamenti tra Genova e il resto del Centro-Nord.\nA fare da corrieri tra Genova e le varie citt\u00e0 del Centro-Nord furono ebrei come Raffaele Cantoni (fino al suo espatrio), Mario Finzi (fino al suo arresto e deportazione) e Giorgio Nissim (che continu\u00f2 ad operare in Toscana per tutto il periodo bellico) e un gruppo di sacerdoti per i quali don Repetto dispose un preciso programma di viaggi per distribuire i finanziamenti ricevuti dalla Svizzera.\nDi tutti questi viaggi e della consegna dei fondi si ha precisa documentazione con le ricevute di cardinali, vescovi e parroci, rilasciate, come quietanza, delle somme consegnate a nome del card. Boetto.\nL'organizzazione a livello locale.\nA livello locale la DELASEM, grazie anche ai contatti gi\u00e0 consolidati negli anni precedenti, pot\u00e9 contare di una vasta e solidale rete di complicit\u00e0 tra ebrei, membri della Resistenza italiana, sacerdoti, funzionari di polizia, semplici cittadini, persino alcuni membri dell'esercito tedesco, che pur tra innumerevoli difficolt\u00e0 si adoperarono con molta efficacia a provvedere assistenza per il mantenimento, l'alloggio e in molti casi l'emigrazione clandestina in Svizzera di centinaia e centinaia dei circa 35.000 ebrei italiani e stranieri che sopravvissero alle persecuzioni in Italia.\nA gestire la DELASEM nel periodo della clandestinit\u00e0 furono principalmente da parte ebraica:\nGli arresti e le deportazioni (di cui, fra gli altri, rimasero vittime Riccardo Pacifici, Nathan Cassuto e Mario Finzi) aumentarono il peso e la responsabilit\u00e0 delle componenti non ebraiche che contribuirono in modo determinante nel tenere vivo il flusso degli aiuti.\nTra i non ebrei che entrarono in contatto con la DELASEM o lavorarono per essa troviamo:\nLa memoria di molti di essi \u00e8 onorata a Yad Vashem quale quella di giusti tra le nazioni.\nGenova, Roma, Torino, Milano, Assisi, Firenze, Lucca, Borgo San Dalmazzo furono alcuni dei centri in cui la DELASEM riusc\u00ec ad operare con maggiore efficacia.\nIl salvataggio dei ragazzi di Villa Emma.\nUno spettacolare esempio della capacit\u00e0 organizzative della DELASEM riguarda il salvataggio dei ragazzi di Villa Emma a Nonantola.\nGrazie all'impegno di don Arrigo Beccari e Giuseppe Moreali, all'arrivo dei tedeschi nel settembre 1943, in meno di 36 ore tutti i cento e pi\u00f9 ospiti dell'orfanotrofio della DELASEM furono nascosti tra le famiglie della zona e successivamente trasferiti clandestinamente in piccoli gruppi in Svizzera.\nSoltanto uno di loro che, ammalato, era stato affidato a un sanatorio fu catturato e per\u00ec ad Auschwitz.\nAi ragazzi di Villa Emma la Rai ha dedicato nel 2004 il film-TV \"La fuga degli innocenti\", tratto dal libro \"\", di Carlo Spartaco Capogreco.\nIl dopoguerra (1945-47).\nNuclei della DELASEM si riorganizzarono rapidamente al seguito della Liberazione.\nCompito prioritario della DELASEM divenne quello da un lato di riunire le famiglie disperse, specie i bambini nascosti in conventi o presso privati, e dall'altro quello di organizzare l'emigrazione (ancora illegale) dei tanti profughi verso la Palestina, territorio allora sotto mandato britannico.\nEmblematico, a questo proposito, il caso della nave \"Fede\", bloccata nel porto de La Spezia nell'aprile 1946 con oltre mille ebrei provenienti dall'Europa dell'Est: ci vollero uno sciopero della fame, le denunce de \"L'Unit\u00e0\" e l'interessamento personale di Alcide De Gasperi per sbloccare la situazione."}
{"id": "1582126", "revid": "287204", "url": "https://it.wikipedia.org/wiki?curid=1582126", "title": "Bryconinae", "text": "Bryconinae \u00e8 una sottofamiglia di pesci d'acqua dolce appartenente alla famiglia Bryconidae.\nSpecie.\nAlla sottofamiglia sono ascritte 49 specie:"}
{"id": "1582128", "revid": "1573940", "url": "https://it.wikipedia.org/wiki?curid=1582128", "title": "Gehyra", "text": "Gehyra \u00e8 un genere di piccoli sauri della famiglia dei Gekkonidi, diffusi in Madagascar, Asia e Oceania..\nBiologia.\nSono gechi arboricoli, si nutrono di insetti.\nTassonomia.\nIl genere \"Gehyra\" comprende 38 specie:"}
{"id": "1582130", "revid": "228587", "url": "https://it.wikipedia.org/wiki?curid=1582130", "title": "Kurt Tucholsky", "text": "Biografia.\nGli anni della giovent\u00f9: la guerra e l'avvento della Repubblica di Weimar.\nKurt Tucholsky nasce a Berlino il 9 gennaio 1890 da una ricca famiglia ebraica di origine polacca. Il padre Alexander fu direttore, assieme a Walther Rathenau, della \"Berliner Handelsgesellschaft\" di propriet\u00e0 di Carl F\u00fcrstenberg. All'et\u00e0 di tre anni si trasferisce con la famiglia a Stettino, in Pomerania, seguendo esigenze d'affari del padre. All'et\u00e0 di quindici anni perde prematuramente il padre, episodio che sancir\u00e0 l'inasprirsi del suo rapporto con la madre. Frequenta prima il Coll\u00e8ge-Francais, dove si avviciner\u00e0 alla lingua ed alla cultura francese, e successivamente il K\u00f6nigliches Wilhelm Gymnasium, nel quale svilupper\u00e0 il suo profondo distacco dalla cultura dell'impero di Guglielmo II. All'et\u00e0 di diciassette anni compone i suoi primi testi satirici che vengono pubblicati sul settimanale \"Ulk\". Frequenta in seguito la facolt\u00e0 di giurisprudenza a Berlino, spinto in questi studi dalla famiglia. In questo periodo scrive per il \"Vorw\u00e4rts\" (\"Avanti\"), giornale organo del partito socialdemocratico, per la rivista d'arte \"Pan\", fondata da Paul Cassirer ed Alfred Kerr, sul settimanale satirico \"Simplicissimus\" e sul quotidiano \"Prager Tageblatt\". Nel 1911 compie un importante viaggio a Praga assieme all'amico disegnatore Kurt Szafranski. Grazie alla sua amicizia con Max Brod verr\u00e0 in contatto con l'\u00e9lite culturale della citt\u00e0: incontrer\u00e0 Franz Werfel, Otto Baum e Franz Kafka, sul quale fece un'ottima impressione Nel 1912 scrive il \"bestseller\" \"Il castello di Rheinsberg. Libro illustrato per innamorati\" corredato dalle illustrazioni dell'amico Szafranski. L'anno successivo comincer\u00e0 a collaborare con la rivista teatrale \"Die Schaub\u00fchne\", diretta da Siegfried Jacobsohn. Questa collaborazione porter\u00e0 la rivista a rinnovarsi in \"Weltb\u00fchne\" (da \"scena del teatro\" a \"scena del mondo\") occupandosi di politica, arte e cultura. Nel 1914 Kurt Tucholsky pubblica \"Der Zeitsparer\", raccolta dei suoi scritti grotteschi. Si laurea a Jena nel 1915, dopo il primo tentativo fallito. Nel medesimo anno viene richiamato alle armi, periodo che segner\u00e0 profondamente la sua opinione. Nel dicembre del 1918, reduce dall'esperienza bellica, diviene direttore di \"Ulk\", l'inserto settimanale del \"Berliner Tageblatt\". Intanto in Germania nasce la Repubblica di Weimar, alla cui \u00e9lite culturale Kurt Tucholsky sar\u00e0 in definitiva associato.\nIl pacifismo e la sinistra tedesca: Tucholsky a Parigi.\nNel biennio 1919-1920 escono otto \"pamphlets\" dal nome \"Militaria\", atto di accusa verso il sistema militare tedesco e lo strazio della guerra. Sempre in questi anni l'autore diviene capo di innumerevoli associazioni pacifiste, entrer\u00e0 a far parte del partito USPD (i socialdemocratici indipendenti). Dal 1920 scriver\u00e0 numerosi \"couplet\" per il cabaret artistico. Dopo un periodo di crisi dal 1922 al 1923, con una diminuzione della sua gi\u00e0 amplissima e varia produzione artistica, si trasferir\u00e0 a Parigi come inviato per le testate giornalistiche per cui scriveva. In forte critica con la societ\u00e0 berlinese del tempo, Kurt Tucholsky non far\u00e0 mai definitivo ritorno in patria. I suoi \"reportage\" dalla Francia trasudano di amore verso quella patria che lo faceva sentire un essere umano. Intanto la situazione tedesca lo sconforta sempre pi\u00f9. La morte del Presidente della Repubblica di Weimar Friedrich Ebert e la successiva ascesa al potere del blocco di centro-destra con il Presidente Paul von Hindenburg spingono Kurt Tucholsky ad assumere posizioni pi\u00f9 radicali, pacifiste e di totale avversione verso l'autoritarismo ed il militarismo. Si avviciner\u00e0 al Partito Comunista di Germania, sentendo la necessit\u00e0 di una risposta intransigente nei confronti del preoccupante avanzare delle destre. Rimarr\u00e0 collocato in questa posizione politica fino alla fine degli anni venti, quando criticher\u00e0 fortemente il partito per le sue posizioni filistee.\nIl 24 marzo 1914 fu iniziato in Massoneria nella Loggia \"Zur Morgenr\u00f6te\" di Berlino.\nL'ultima satira: l'ascesa del Nazismo e l'esilio in Svezia.\nNell'ottobre del 1924 nascer\u00e0 sulle colonne della \"Weltb\u00fchne\" il suo personaggio pi\u00f9 famoso, il superficiale, arrogante, ipocrita borghese ebreo \"signor Wendriner\", che comparir\u00e0 in sedici racconti fino al 1930. A causa della morte del suo amico nonch\u00e9 direttore Siegfried Jacobsohn diverr\u00e0 controvoglia direttore della \"Weltb\u00fchne\" dal dicembre 1926 all'ottobre 1927, facendo dunque un breve ritorno a Berlino. Esce in quest'ultimo anno la sua raccolta di racconti di viaggio \"Ein Pyren\u00e4enbuch\". Nel 1929 dar\u00e0 alle stampe la sua opera pi\u00f9 controversa, criticata e radicale: \"Deutschland, Deutschland \u00fcber alles. Ein Bilderbuch von Kurt Tucholsky und vielen Fotografen. Montiert von John Heartfield\" (\"Germania, Germania sopra tutto. Un testo illustrato di Kurt Tucholsky e molte fotografie. Montato da John Heartfield\"), una feroce critica della Germania contemporanea, della sua societ\u00e0, del ruolo dell'esercito, della corruzione della giustizia, accompagnata da provocanti fotografie di John Heartfield, con il quale aveva collaborato precedentemente sulle riviste del partito comunista. Comincer\u00e0 in questo anno una serie di conferenze nelle maggiori citt\u00e0 della Germania, mettendosi in luce quale fine declamatore, ed infiammando gli animi di vastissime folle. Nella citt\u00e0 di Wiesbaden sfugge ad un attentato organizzato dalle SA naziste, che segner\u00e0 il suo definitivo distacco dalla Germania, oramai in bal\u00eca delle forze nazionalsocialiste. Nel 1930 si trasferisce in Svezia, a Hind\u00e5s, vicino a G\u00f6teborg. Il suo esilio diverr\u00e0 politico a tutti gli effetti a partire dal 1933, alla revoca della sua cittadinanza tedesca da parte delle autorit\u00e0 naziste. Nel 1931 scriver\u00e0 il romanzo \"Schloss Gripsholm\", una storia d'amore fiabesca che lo vedr\u00e0 acclamato come uno dei migliori scrittori dell'epoca, accostandolo alla maestria di Laurence Sterne. Mentre il successo e l'affermazione cominciano ad arrivare, Tucholsky si definisce un \"poeta dismesso\", e si chiuder\u00e0 sempre pi\u00f9 nella sua villa svedese. Assiste dal suo esilio alla persecuzione della \"Weltb\u00fchne\" e dell'amico e neodirettore Carl von Ossietzky da parte della censura nazista, e dunque al progressivo crollo di quanto lui si fosse sforzato di sostenere con la sua arte ed il suo impegno politico. Secondo quanto riferisce lo storico e critico letterario Marcel Reich-Ranicki il 15 dicembre 1935 Tucholsky scrisse una lettera ad Arnold Zweig, piena di feroci invettive contro l'ebraismo. La sera del 21 dicembre 1935 si suicid\u00f2 nell'ospedale di G\u00f6teborg con overdose di sonniferi.\nGli alter ego di Kurt Tucholsky.\nSingolare elemento che caratterizza la vastissima produzione di Kurt Tucholsky \u00e8 la sua scelta di ricorrere a numerosi alter ego come firme della sua opera. Soprattutto dal periodo della \"Weltb\u00fchne\" l'autore comincia ad utilizzare questi personaggi, ciascuno caratterizzato dalla sua propria personalit\u00e0:\nLa scelta di Tucholsky di affidare la propria produzione alle firme di questi alter ego era motivata sia dalla poca credibilit\u00e0 che un'unica firma avrebbe potuto avere nello scrivere sia di poesia che di cronaca, sia dall'esigenza di diversificare i contributi della \"Weltb\u00fchne\", in quanto autore della maggior parte dei suoi articoli.\nPremi letterari a suo nome.\nA Kurt Tucholsky sono dedicati due principali premi letterari. Quello svedese, nato nel 1984, viene conferito ad autori che hanno scritto in esilio. Quello tedesco invece viene assegnato dalla \"Fondazione Kurt Tucholsky\" (\"Kurt-Tucholsky-Stiftung\") per giornalisti e pubblicisti che si sono distinti in uno stile breve, come il saggio, la satira ed il grottesco.\nAlla memoria.\nIl 21 luglio 1995 l'astronomo tedesco Freimut B\u00f6rngen scopre e nomina l'asteroide 12401 Tucholsky."}
{"id": "1582132", "revid": "767487", "url": "https://it.wikipedia.org/wiki?curid=1582132", "title": "Der Mann, der nicht nein sagen kann", "text": "Der Mann, der nicht mein sagen kann \u00e8 un film di Mario Camerini del 1938, versione tedesca del precedente film \"Ma non \u00e8 una cosa seria\" dello stesso regista.\nUn libertino si sposa per restare libero nelle sue avventure con un matrimonio che vorrebbe di comodo. Alla fine il legame si riveler\u00e0 un'unione duratura e vera.\nProduzione.\nIl film fu prodotto dall'Itala-Film GmbH di Berlino.\nDistribuzione.\nIn Germania, distribuito dalla Siegel-Monopolfilm, il film usc\u00ec in sala il 1\u00ba febbraio 1938 con il visto di censura del 28 gennaio."}
{"id": "1582137", "revid": "767487", "url": "https://it.wikipedia.org/wiki?curid=1582137", "title": "L'insolente", "text": "L'insolente (\"Beaumarchais, l'insolent\") \u00e8 un film del 1996 diretto da \u00c9douard Molinaro.\nIl film, tratto da una pi\u00e8ce di Sacha Guitry, racconta dieci anni (1774-84) della vita del drammaturgo, finanziere e spia Pierre-Augustin Caron de Beaumarchais (1732-99)."}
{"id": "1582138", "revid": "119639165", "url": "https://it.wikipedia.org/wiki?curid=1582138", "title": "Tedeschi del Baltico", "text": "I Tedeschi del Baltico (detti anche Baltico-tedeschi o Baroni baltici; in tedesco \"Deutschbalten\" o \"Baltendeutsche\") furono una popolazione di etnia tedesca che visse nei Paesi baltici dal Medioevo agli anni trenta del XX secolo, quando Hitler li richiam\u00f2 in patria. Non si fusero mai con la popolazione locale ma mantennero cultura, lingua, tradizioni e religioni germaniche tipiche della loro terra d'origine, trasmettendo la loro impostazione e cultura anche alle popolazioni locali.\nI tedeschi si insediarono in Estonia e in Livonia in seguito a due movimenti migratori, contemporanei anche se in gran parte indipendenti: lo stabilirsi di reti commerciali tra le varie citt\u00e0 mercantili che si affacciavano sul Baltico, legate nella Lega Anseatica, e le Crociate del Nord condotte dagli ordini monastico-militari. I mercanti si insediarono soprattutto nelle citt\u00e0, mentre i monaci-soldati costruirono fortezze nelle campagne. Dopo la Crociata livoniana, ottennero rapidamente il controllo di tutte le amministrazioni del governo, della politica, dell'economia, dell'istruzione e della cultura di queste zone per oltre 700 anni fino al 1918, pur non arrivando mai a costituire pi\u00f9 del 10% della popolazione totale. Il ceto tedesco costitu\u00ec infatti la classe dirigente - politicamente, economicamente, culturalmente e militarmente - di Estonia e Livonia fino alla fine del XIX secolo quando sorse il nazionalismo estone e lettone. Contribuirono a lasciare nei due stati ospitanti una forte impronta germanica, percepita tutt'oggi. Alcuni di loro assunsero anche posizioni di rilievo nella vita militare e civile dell'Impero russo, in particolare a San Pietroburgo.\nNel 1881 circa 46.700 tedeschi vivevano in Estonia, pari al 5,3% della popolazione. Secondo il censimento dell'Impero russo del 1897, vivevano 120.191 tedeschi in Lettonia, pari al 6,2% della popolazione.\nStoria.\nL'ordine teutonico istitu\u00ec un gruppo privilegiato di nobilt\u00e0 germanica nei Paesi Baltici nel medioevo e agli albori dell'epoca moderna. La futura capitale lettone Riga venne fondata nel 1201 dal canonico tedesco Albert von Appeldern. Proprietari terrieri germanici, mercanti, artigiani formarono una comunit\u00e0 che sin dal XIX secolo venne chiamata \u201ci germanici del Baltico\u201d. \nTradizionalmente, i germanici del Baltico dominavano la vita politica, il commercio e la cultura, tuttavia il loro potere, con la Rivoluzione industriale alla fine del XIX secolo, inizi\u00f2 un progressivo declino. Estonia e Lettonia, rivendicarono la propria identit\u00e0 nazionale ed allo stesso tempo la struttura sociale della popolazione cominci\u00f2 a cambiare per via dell'imposizione della russificazione, anche a svantaggio della minoranza germanica. \nNel 1867 la popolazione di Riga era costituita al 42,9% da tedeschi.\nNel 1918, Estonia e Lettonia divennero per la prima volta politicamente indipendenti e in seguito alle riforme agrarie, i germanici persero ovunque le loro propriet\u00e0. Secondo il censimento del 1925, in Lettonia i tedeschi erano ancora 70.964 (il 3,8% della popolazione totale).\nL'influenza ed il numero dei germanici continu\u00f2 a diminuire sino al 1939, quando Hitler li richiam\u00f2 nel Reich. Per molti si trattava dell'unica possibilit\u00e0 di sopravvivere economicamente. Tuttavia il colpo di grazia alle popolazioni tedesche del Baltico fu dato nel biennio 1945-1947, durante il quale l'URSS, uscita vincitrice dalla Seconda Guerra Mondiale, si fece promotrice di un'opera di vera e propria pulizia etnica, costringendo migliaia di tedeschi ad abbandonare le proprie terre per trasferirsi nella Germania dell'Est, oppure facendone sparire centinaia senza che se ne sapesse pi\u00f9 nulla.\nLe testimonianze in Estonia.\nIscrizioni in lingua tedesca decorano molti edifici in Estonia: arcate di case di campagna, chiese, scuole - una chiara indicazione di un lungo passato germanico-estone. Molto di ci\u00f2 che ricordava la cultura tedesca, fu distrutto nel periodo in cui l'Estonia faceva parte dell'Unione Sovietica.\nDi questa esperienza rimangono un certo numero di parole di origine germanica nella lingua estone e la consapevolezza delle antiche affinit\u00e0 che esistono tuttora fra i due paesi. \nLa comunit\u00e0 tedesca in Estonia \u00e8 passata dalle 33.362 persone del censimento 1897 (il 3,5% della popolazione totale) ai 16.346 del 1934 (1,5%).\nLa Repubblica d'Estonia, divenuta indipendente dalla Russia nel 1920, permise l'istituzione di scuole tedesca in lingua tedesca, sotto la supervisione della \"Gesellschaft Deutsche Schulhilfe\", che faceva parte dell'Unione delle Societ\u00e0 Tedesche in Estonia. Dopo l'adozione della legge sulle minoranze il 5 febbraio 1925, venne creato il Concilio Culturale dei Tedeschi del Baltico il 1\u00ba novembre 1925. Nel 1928 le scuole tedesche erano frequentate da 3.456 studenti.\nCon l'avvento del nazismo, fu incoraggiato il rimpatrio dei \"Volksdeutsche\" nel Reich e molti tedeschi etnici del Baltico furono re-insediati in Germania e nei territori annessi. I cittadini tedeschi che decisero di non tornare in Germania sono stati oggi pienamente assimilati nella cultura e nella societ\u00e0 estone.\nSecondo l'ultimo censimento del 2011 rimangono in Estonia solo 1.544 persone di etnia tedesca (lo 0,1%)."}
{"id": "1582142", "revid": "81103", "url": "https://it.wikipedia.org/wiki?curid=1582142", "title": "Eugenetica nazista", "text": "Con la locuzione eugenetica nazista si indicano le politiche sociali razziste attuate dalla Germania nazista, aventi come fine il miglioramento della razza mediante l'eugenetica. In particolare essa era mirata a quanti furono identificati come \u00abvite di nessun valore\u00bb (): \u00abdegenerati\u00bb, ritardati e persone con difficolt\u00e0 di apprendimento, malati mentali, ebrei, zingari e altri.\nA questi avrebbe dovuto essere impedito di riprodursi, in modo da non diffondere i propri geni all'interno della popolazione. Oltre 400.000 persone subirono la sterilizzazione coatta, e furono uccise nel corso dell'Aktion T4.\nHitler e l'eugenetica.\nAdolf Hitler entr\u00f2 in contatto con idee sull'eugenetica durante il suo periodo di detenzione nel carcere di Landsberg, durante il quale lesse dei trattati di igiene razziale. Egli ritenne quindi che la Germania avrebbe potuto riacquistare il proprio status di potenza solo se lo stato avesse applicato alla societ\u00e0 tedesca i principi basilari dell'eugenetica e dell'igiene razziale. Hitler attribuiva, infatti, lo stato di debolezza della nazione all'esistenza di \"elementi degenerati\", che avevano compromesso la purezza della popolazione. Era di sua opinione quindi che gli \"elementi degenerati\" dovevano essere eliminati il prima possibile. La riproduzione dei forti e dei razzialmente puri doveva essere incoraggiata, mentre i deboli ed i razzialmente impuri avrebbero dovuto essere neutralizzati.\nNegli anni venti la teoria del Darwinismo sociale era in voga tra gli scienziati europei, ed aveva grossa risonanza sulla stampa austriaca. Tuttavia l'influenza del Darwinismo sociale su Hitler \u00e8 incerta. In precedenza la politica di infanticidio selettiva praticata da Sparta era stata discussa da Ernst Haeckel nel 1876. Nel suo Secondo libro (\"Zweites Buch\"), che non fu pubblicato negli anni del Nazismo, Hitler, similmente a Haeckel, aveva lodato le politiche di Sparta, definendola il primo Stato V\u00f6lkisch, e dato la sua approvazione a ci\u00f2 che gli era sembrato un trattamento eugenico \"ante-litteram\" degli infanti deformi:\n\"Sparta va considerata come il primo stato V\u00f6lkisch. L'esposizione dei bambini malati, deboli, deformi - in breve: la loro distruzione \u00e8 stata pi\u00f9 decente ed in verit\u00e0 migliaia di volte pi\u00f9 umana della miserevole follia dei giorni nostri, che protegge i soggetti pi\u00f9 patologici a qualsiasi costo, e ci\u00f2 nonostante toglie la vita - mediante la contraccezione o l'aborto - a centinaia di migliaia di bambini sani, solo per poi nutrire una razza di degenerati carichi di malattie.\"\nProgramma di eugenetica.\nUfficialmente conosciuto con il nome di Aktion T4, il programma di eugenetica mirava all'eliminazione dei bambini affetti da paralisi cerebrale infantile o disabili psichici (ma non fisici, se non per casi gravi), ed alla conduzione dell'eutanasia sugli adulti ricoverati o portatori di malformazioni congenite. Si stima che l'esecuzione del programma sia costata la vita di oltre 200.000 persone.\nIn Germania, la Legge per la prevenzione delle nascite affette da malattie ereditarie, promulgata il 14 luglio 1933, aveva richiesto ai medici di registrare qualsiasi caso di malattie ereditarie, ad eccezione di quelle che affliggessero le donne pi\u00f9 anziane di 45 anni. La violazione delle norme sulla registrazione era punibile mediante multe. Nel 1934, il primo anno di entrata in vigore della legge, circa 4.000 persone presentarono ricorsi amministrativi contro le decisioni delle autorit\u00e0 responsabili per la sterilizzazione. 3.559 ricorsi furono respinti. Tra il 1933 e la caduta del regime nazista, ebbe luogo l'istituzione di oltre 200 \"Corti per la salute ereditaria\" (\"Erbgesundheitsgerichten\"), che disposero la sterilizzazione coatta di oltre 400.000 persone.\nIstituti per l'eugenetica.\nLa clinica di Hadamar era una clinica psichiatrica nella citt\u00e0 di Hadamar, usata dai nazisti come sede del programma Aktion T4. L'Istituto di Antropologia, Ereditariet\u00e0 ed Eugenica Kaiser Wilhelm fu fondato nel 1927. Agli inizi, e durante il periodo nazista, fu associato alle teorie sull'eugenetica e sull'igiene razziale sostenute dai suoi teorici di spicco Fritz Lenz e Eugen Fischer e dal direttore Otmar von Verschuer. A Fischer \u00e8 attribuita la sterilizzazione dei cosiddetti \"bastardi renani\"."}
{"id": "1582150", "revid": "7", "url": "https://it.wikipedia.org/wiki?curid=1582150", "title": "Nazismo ed eugenetica", "text": ""}
{"id": "1582153", "revid": "611332", "url": "https://it.wikipedia.org/wiki?curid=1582153", "title": "Puerto Varas", "text": "Puerto Varas \u00e8 un comune del sud del Cile situato nella provincia di Llanquihue nella regione di Los Lagos, sulla costa sud del lago Llanquihue. \nFondata da emigranti tedeschi che arrivarono nella zona negli anni 1852 e 1853, oggigiorno la citt\u00e0 \u00e8 un importante centro turistico che offre diversi paesaggi naturali, una gastronomia particolare, spiaggia, parchi naturali, pesca con la mosca e diverse attivit\u00e0 sportive come l\"'andinismo\", lo sci, il golf, gli sport nautici, il kayak, le cavalcate e il \"canoping\".\nNel territorio del comune di Puerto Varas si trova il Parco Nazionale Vicente P\u00e9rez Rosales, il pi\u00f9 antico del Cile."}
{"id": "1582155", "revid": "124031571", "url": "https://it.wikipedia.org/wiki?curid=1582155", "title": "Aldo Valletti", "text": "Biografia.\nDa giovane sembrava avviato alla carriera da sacerdote, interrompendo per\u00f2 gli studi in seminario e tirando a campare dando ripetizioni di latino agli studenti. Inoltre inizi\u00f2 a frequentare Cinecitt\u00e0 come semplice comparsa. Basso di statura, capelli arruffati di colore rosso, bizzarro sorriso sottolineato da denti storti, volto inconfondibile con un leggero strabismo, esordisce nel mondo del cinema in et\u00e0 non pi\u00f9 giovane, nel 1974, nel film \"Il lumacone\" di Paolo Cavara. Il suo primo ruolo in un film horror \u00e8 in \"Il profumo della signora in nero\" di Francesco Barilli, sempre del 1974, dove ha impersonato un cannibale. Da allora ha continuato a comparire, spesso non accreditato, in qualsiasi film di genere in cui servisse un volto strambo e particolare come il suo.\nNel 1975 venne scelto da Franco Lo Cascio per il film \"L'educanda\", e nello stesso anno interpret\u00f2 il ruolo del luciferino femmineo Presidente nell'ultimo film diretto da Pier Paolo Pasolini, il discusso \"Sal\u00f2 o le 120 giornate di Sodoma\" che rimarr\u00e0 la prima e unica pellicola in cui Aldo Valletti, qui doppiato dal regista Marco Bellocchio, \u00e8 uno dei protagonisti. La scelta di assegnargli un ruolo cos\u00ec importante fu dovuta principalmente al suo aspetto fisico, che si avvicinava moltissimo alla descrizione del personaggio nel romanzo \"Le 120 giornate di Sodoma\" del \"Marchese de Sade\", da cui trasse ispirazione Pasolini per la sua pellicola.\nSempre nel 1975 ottenne anche una piccola parte nel film di Armando Crispino \"Frankenstein all'italiana\". Nel 1976 venne ingaggiato da Tinto Brass nel film \"Salon Kitty\", dove interpret\u00f2 la parte di un nobile, cliente abituale di un casino e con una particolare propensione verso il sesso. Nello stesso anno fece una comparsata in \"Febbre da cavallo\" di Steno (\u00e8 visibile nel pubblico durante il processo ai protagonisti del film). Nel 1977 apparve nel film \"Stato interessante\" di Sergio Nasca e, nello stesso anno, interpret\u00f2 il direttore del carcere nel film \"Io ho paura\", per la regia di Damiano Damiani. Valletti fu un attore in senso lato: privo di formazione professionale, \u00e8 comunque riuscito a lavorare con registi quali Pier Paolo Pasolini, Lina Wertm\u00fcller, Damiano Damiani e Tinto Brass, essenzialmente per il suo particolare aspetto fisico che gli conferiva una marcata personalizzazione da caratterista. Da sottolineare \u00e8 anche il suo impegno nell'impersonificare personaggi decisamente grotteschi, nonostante una personalit\u00e0 dolce e amichevole, come riconosciuto da molti suoi colleghi.\nAltre fugaci apparizioni, seppur non accreditate, sono quelle in \"Il poliziotto \u00e8 marcio\" (1974) di Fernando Di Leo, \"Superuomini, superdonne, superbotte\" (1975) di Alfonso Brescia, \"\" (1975) di Lucio Fulci, \"Pasqualino Settebellezze\" (1976) di Lina Wertm\u00fcller e \"Tutto suo padre\" (1978) di Maurizio Lucidi. L'ultima apparizione della sua breve carriera cinematografica risale al 1980, nel film \"Arrivano i gatti\" di Carlo Vanzina. Da allora non si hanno pi\u00f9 notizie di lui, se non che \u00e8 morto prematuramente a Roma nel 1992."}
{"id": "1582157", "revid": "237256", "url": "https://it.wikipedia.org/wiki?curid=1582157", "title": "Valery Petrov", "text": ""}
{"id": "1582159", "revid": "767487", "url": "https://it.wikipedia.org/wiki?curid=1582159", "title": "The Wiggles", "text": "I Wiggles sono un gruppo musicale britannica\u2013australiano formatosi a Londra e Sydney nel 1991. I membri originali erano Anthony Field, Murray Cook, Greg Page e Jeff Fatt.\nI Wiggles combinano musica per bambini con programmi educativi e sono stati sempre caratterizzati da colori e comportamenti che li rendessero facilmente riconoscibili ai pi\u00f9 giovani: Anthony Field indossa una maglia azzurra (originariamente era verde ma si confondeva con Dorothy il Dinosauro) ed \u00e8 un gran mangione, Murray Cook ha la maglia rossa e suona la chitarra, Greg Page veste di giallo e canta e infine Jeff Fatt indossa il colore viola e dorme sempre.\nNel novembre 2006 Greg Page viene sostituito da Sam Moran che ne eredita i colori. Greg Page \u00e8 tornato nel 2012, sostituendo Sam Moran. Alla fine del 2012, Greg Page, Murray Cook e Jeff Fatt sono andati in pensione e sono stati sostituiti da Lachlan Gillespie, Simon Pryce e Emma Watkins. Murray Cook e Jeff Fatt hanno mantenuto la loro partecipazione nel gruppo e tutti e tre hanno continuato ad avere un input sui suoi aspetti creativi e di produzione di Anthony Field e Jeff Fatt erano membri della pop band australiana The Cockroaches negli anni 80 e Murray Cook era membro di diverse band prima di incontrare Field and Page presso l'Universit\u00e0 di Macquarie, dove stavano studiando per diventare insegnanti prescolastici. Nel 1991, Anthony Field \u00e8 stato ispirato a creare un album di musica per bambini basato su concetti di educazione infantile e ha arruolato Cook, Page e Fatt per aiutarlo. Hanno iniziato a girare per promuovere l'album, e sono diventati cos\u00ec riusciti, hanno abbandonato i loro posti di insegnamento per eseguire a tempo pieno. Il gruppo ha ampliato il loro atto con personaggi animali Dorothy il dinosauro, Henry la piovra e Wags il cane, oltre al personaggio Capitan Spadapiuma, interpretato da Paul Paddick dal 1993. Viaggiarono con un piccolo gruppo di ballerini, Truppa pi\u00f9 grande.\nI DVD, i CD e i programmi televisivi del gruppo sono stati prodotti indipendentemente dal loro inizio. Il loro punto pi\u00f9 alto \u00e8 venuto nei primi anni 2000, dopo che sono entrati nel mercato americano. Il gruppo \u00e8 stato formalmente consolidato nel 2005. Sono stati elencati in cima ai pi\u00f9 famosi spettacoli australiani Business Review Weekly quattro anni di fila e hanno guadagnato 45 milioni di dollari nel 2009. Nel 2011 la recessione mondiale ha colpito i Wiggles, come aveva fatto per molti spettacoli australiani; hanno guadagnato 28 milioni di dollari, ma sono ancora comparsi secondo l'elenco di BRW quell'anno. I Wiggles hanno goduto dell'approvazione quasi universale in tutta la loro storia, e la loro musica \u00e8 stata eseguita in scuole di tutto il mondo. Hanno guadagnato diversi dischi di platino, doppio platino e multi platino, oltre a vendere 23 milioni di DVD e 7 milioni di CD. Il gruppo ha inoltre guadagnato diversi riconoscimenti da Australasian Performing Rights Association (APRA) e Australian Music Association (ARIA) Music Awards.\nOrigini.\nNegli anni '80 Anthony Field e Jeff Fatt erano membri del gruppo australiano The Cockroaches, mentre Murray Cook ha partecipato a molti progetti musicali distinti prima di incontrarsi con Field e Greg Page alla Macquarie University, dove studiavano per diventare insegnanti di scuola materna. Alla ricerca di un tastierista Field pens\u00f2 di contattare Fatt. Un buon aiuto venne anche da John Field (fratello di Anthony ed ex membro dei Cockroaches) che scrisse e adatt\u00f2 per loro alcune canzoni.\nDal 2002, I Wiggles sono diventati uno dei maggiori successi della televisione australiana ed esportati in tutto il mondo. In Italia sono trasmessi dal canale JimJam (Sky Italia Canale 603).\nAttualmente la loro produzione riguarda trasmissioni televisive, concerti, materiale audio-video.\nPersonaggi.\nDorothy il Dinosauro.\nDorothy \u00e8 un dinosauro verde a macchie gialle con grossi denti sporgenti. Ama ballare e mangia le rose. Originariamente era interpretata da Murray Cook.\nWags il Cane.\nWags \u00e8 un cane alto, marrone e peloso con la faccia allegra. All'inizio era interpretato da Anthony Field.\nHenry la Piovra.\nHenry ama cantare e ballare la breakdance, fin dall'esordio la voce \u00e8 stata quella di Jeff Fatt.\nCapitan Spadapiuma.\nCapitan Spadapiuma indossa un capello piumato ed ha una benda su un occhio, inoltre sfoggia una sciabola fatta di lunghe piume. Partecipa a gran parte degli sketch tanto da essere considerato come il quinto Wiggles, la voce \u00e8 stata fatta da Paul Paddick.\nFlora la Porta.\nFlora \u00e8 una porta verde parlante con due occhi sempre verdi e grandi labbra. \u00c8 l'ingresso della casa dei Wiggles. All'inizio era doppiata da Carolyn Ferrie."}
{"id": "1582169", "revid": "289247", "url": "https://it.wikipedia.org/wiki?curid=1582169", "title": "Campionati Italiani di Calcio da Tavolo", "text": ""}
{"id": "1582170", "revid": "729019", "url": "https://it.wikipedia.org/wiki?curid=1582170", "title": "Daimler-Benz DB 604", "text": "Il Daimler-Benz DB 604 era un motore aeronautico sperimentale 24 cilindri ad X raffreddato a liquido prodotto dall'azienda tedesca Daimler-Benz AG durante la seconda guerra mondiale.\nStoria.\nNel luglio 1939 il Reichsluftfahrtministerium eman\u00f2 un bando per la realizzazione di un velivolo, denominandolo \"Bombardiere B\", che rispondesse ad alcune specifiche. La velocit\u00e0 massima doveva essere di circa 670 km/h ottenuta grazie ad un supermotore realizzato dall'accoppiamento di due o pi\u00f9 motori gi\u00e0 in produzione, la fusoliera doveva essere pressurizzata per raggiungere un'alta quota di tangenza, l'equipaggio doveva essere formato da almeno 3 membri, doveva essere dotato di armamento pesante e di un carrello retrattile. Questo doveva consentire di realizzare un bombardiere medio dalle caratteristiche pi\u00f9 moderne che potesse sostituire quelli gi\u00e0 in linea nella Luftwaffe ed impiegati operativamente dall'inizio della seconda guerra mondiale. Gli Heinkel He 111, Dornier Do 17 e Junkers Ju 88 cominciavano infatti a risentire della loro anzianit\u00e0 ed impostazione progettuale.\nAl bando per la progettazione e fornitura dei motori parteciparono la BMW GmbH con il BMW 802, la Daimler-Benz AG e la Junkers GmbH con lo Junkers Jumo 222.\nSviluppo.\nLa Daimler-Benz AG rispose con il progetto DB 604, un motore con una struttura ad X ottenuta dall'unione di due motori 12 cilindri a V con gli angoli di 90\u00b0 tra le bancate in maniera simmetrica. Pur se l'aspetto era quello di un motore radiale l'architettura interna, con un tradizionale albero a gomiti, lo identificava chiaramente come un motore a V. I perni di manovella erano disposti in sequenza a 0\u00b0, 120\u00b0, 240\u00b0, 240\u00b0, 120\u00b0, 0\u00b0, sui quali erano collegate le quattro bielle delle quattro bancate. In questo modo si otteneva un ciclo di accensione ogni 30\u00b0. Il DB 604 era uno dei motori dalla cubatura e dalle prestazioni maggiori tra tutti quelli realizzati in Germania fino a quel momento.\nDopo aver valutato le caratteristiche dei prototipi, l'RLM decise per lo Jumo 222, decisione che si rivel\u00f2 perdente a causa dei continui problemi di messa a punto di quest'ultimo. A causa di questa decisione lo sviluppo del DB 604 fu interrotto nel settembre 1942 ed il progetto venne abbandonato.\nMotori Comparabili.\nA parte il gi\u00e0 citato Junkers Jumo 222 ci furono pochi altri motori aeronautici che utilizzavano questa particolarit\u00e0 costruttiva tutti afflitti da grossi problemi di messa a punto ed affidabilit\u00e0:"}
{"id": "1582171", "revid": "729019", "url": "https://it.wikipedia.org/wiki?curid=1582171", "title": "Battaglia delle Ardenne (1914)", "text": "La battaglia delle Ardenne fu uno dei combattimenti principali della cosiddetta battaglia delle Frontiere all'inizio della prima guerra mondiale. Si svolse fra il 21 e il 23 agosto 1914 e vide di fronte due armate dell'esercito francese, impegnate ad avanzare verso nord-est secondo i progetti del piano XVII, e due armate dell'Esercito tedesco in marcia attraverso il Belgio in direzione del confine francese per eseguire l'ambizioso e audace piano Schlieffen da cui l'Oberste Heeresleitung (l'alto comando tedesco) si attendeva una rapida vittoria totale sul fronte occidentale.\nI combattimenti, confusi e sanguinosi, si svolsero sul terreno boscoso e irregolare delle Ardenne e terminarono con la netta vittoria delle truppe tedesche che, adottando le moderne tattiche basate sui trinceramenti campali e sull'impiego concentrato delle mitragliatrici, respinsero con pesanti perdite gli attacchi frontali allo scoperto dei francesi e costrinsero il nemico a ripiegare in disordine verso sud. Avvenuta contemporaneamente alla battaglia di Charleroi e alla battaglia di Mons, la battaglia delle Ardenne costrinse l'alto comando francese ad ordinare la ritirata generale verso Parigi e la Marna.\nInizio della guerra europea.\nLe dichiarazioni di guerra della Germania imperiale alla Russia il 1\u00ba agosto 1914 e alla Francia il 3 agosto avevano decretato la catastrofica conclusione della drammatica crisi di luglio e l'inizio della guerra europea. Dopo decenni di tensioni internazionali, ebbe quindi inizio la temuta conflagrazione tra le grandi potenze mondiali legate tra loro da trattati di alleanza e impegnati da tempo nel potenziamento dei rispettivi apparati bellici e nell'adeguamento della pianificazione strategica.\nDopo aver preso la decisione irreversibile di entrare in guerra, la Germania in pochi giorni procedette, in un'atmosfera di straordinaria euforia bellica e di \"burgfrieden\" (pacificazione e coesione patriottica) tra la popolazione, alla mobilitazione delle sue forze e alla concentrazione delle armate; venne attivata la complessa procedura del cosiddetto piano Schlieffen, il progetto operativo fondamentale studiato dall'Alto comando tedesco a partire dal 1905 in caso di guerra europea. Questo piano, promosso dal generale Alfred von Schlieffen e modificato in parte nel 1912-1913 dal nuovo campo di stato maggiore, generale Helmuth von Moltke, prevedeva di concentrare la massa dell'esercito tedesco a occidente e sferrare in pochi giorni una grande offensiva generale caratterizzata soprattutto dall'avanzata attraverso il Belgio neutrale di una potente ala destra che marciando a nord e a sud di Liegi avrebbe raggiunto la Francia settentrionale e aggirato completamente l'esercito francese, sorpreso all'interno dei suoi confini. Si prevedeva ottimisticamente di concludere la guerra con la vittoria totale sulla Francia in sei settimane.\nL'ultimatum presentato al Belgio il 2 agosto con cui si richiedeva di non ostacolare la marcia dell'esercito tedesco, venne respinto dai governanti belgi e quindi dal 4 agosto le avanguardie germaniche superarono il confine e attaccarono subito Liegi e la linea della Mosa per aprire il passo alle forze principali che si misero in movimento tra il 13 e il 17 agosto, precedute da due corpi d'armata di cavalleria. La fortezza belga di Liegi si difese strenuamente e solo grazie all'intervento di artiglieria pesante i tedeschi riuscirono a conquistare le posizioni fortificate entro il 16 agosto; nel frattempo per\u00f2, mentre il piccolo esercito belga si ritirava sul fiume Gette e poi su Anversa, le tre armate della potente ala destra tedesca, costituite da 34 divisioni con 700.000 soldati, avevano proseguito la loro marcia in profondit\u00e0 attraverso la pianura belga incontrando solo debole resistenza; il 20 agosto i tedeschi entrarono a Bruxelles. Contemporaneamente pi\u00f9 a sud erano in movimento attraverso il Lussemburgo in direzione delle Ardenne le 20 divisioni assegnate al settore centrale dello schieramento tedesco; l'ala sinistra, costituita da 16 divisioni, sbarrava i settori della Lorena e dell'Alsazia.\nL'inizio del conflitto europeo fu accolto con grande entusiasmo patriottico anche in Francia; nonostante i comprensibili timori popolari per il dramma della guerra, lo slancio della popolazione, lo spirito di \"revanche\", l'altissimo morale delle truppe consacrarono fin dall'inizio la cosiddetta \"Union sacr\u00e9e\" dell'intera nazione per conseguire la vittoria contro il nemico germanico. Dal 1911 il programma di concentramento e le disposizioni strategiche erano state codificate dal nuovo capo di stato maggiore, generale Joseph Joffre nel piano XVII. Questa nuova pianificazione adottava le dottrine operative dell'offensiva ad oltranza e prevedeva che l'esercito francese passasse risolutamente all'attacco, anticipando il nemico e sfruttando le qualit\u00e0 positive di slancio e aggressivit\u00e0 dei soldati. Il generale Joffre prevedeva di schierare la 5\u00aa Armata a nord sull'Oise preceduta da un corpo di cavalleria, mentre altre quattro armate avrebbero sferrato un doppio attacco: a nord della Mosella in direzione delle Ardenne, e a sud del fiume in Lorena; il comandante in capo prendeva in considerazione la possibilit\u00e0 che i tedeschi entrassero in Belgio ma credeva che si sarebbero limitati ad avanzare nel sud del paese e in questo caso la 5\u00aa Armata avrebbe potuto intervenire, sostenuta dal previsto afflusso del Corpo di spedizione britannico nella regione di Maubeuge.\nLe notizie dell'entrata in forze dell'esercito tedesco in Belgio a nord e a sud della Mosa, misero in movimento l'esercito francese: il generale Joffre fece entrare in azione per primo il corpo di cavalleria che super\u00f2 il confine belga e si inoltr\u00f2 verso Liegi per raccogliere informazioni sul nemico; il 13 agosto una parte della 5\u00aa Armata prese posizione a Dinant, mentre lo stesso giorno il generale Joffre, non molto allarmato dalle notizie provenienti dal Belgio e sottovalutando la forza numerica del nemico che egli calcolava in soli 20 corpi d'armata invece del numero reale di 36 corpi, diede inizio alla prevista offensiva in Lorena con le due armate dell'ala destra.\nL'attacco francese in Lorena ottenne inizialmente qualche successo, ma, dopo quattro giorni di lenta ritirata, le forze tedesche della 6\u00aa Armata del principe Rupprecht, costituita principalmente da reparti bavaresi, bloccarono l'avanzata nemica a Sarrebourg e Morhange; dopo alcune incertezze tra gli alti comandi, i tedeschi decisero di passarono alla controffensiva dal 20 agosto, i francesi subirono pesanti perdite e furono costretti a ripiegare rapidamente oltre il confine, riperdendo il terreno conquistato.\nMarcia degli eserciti.\nNonostante il fallimento dell'attacco in Lorena, il generale Joseph Joffre rimaneva ottimista; egli riteneva ancora possibile sferrare una grande offensiva e mettere in azione le sue armate secondo i progetti aggressivi del piano XVII. Il generale consider\u00f2 che gli sviluppi della situazione fossero nel complesso favorevoli: avendo impegnato molte truppe contro la 1\u00aa e al 2\u00aa Armata francese in Lorena e Alsazia, i tedeschi verosimilmente avevano a disposizione solo deboli forze nel settore centrale del loro schieramento nelle Ardenne dove egli era pronto a sferrare quello che riteneva l'attacco decisivo. Il 20 agosto il generale Joffre diede inizio quindi alla manovra delle sue armate principali nelle Ardenne; le truppe e i comandanti francesi erano estremamente ottimisti e risoluti. In realt\u00e0 il 16 agosto il quartier generale, dopo aver ricevuto le notizie sull'andamento delle prime battaglie in Lorena e a Dinant, aveva diramato nuove disposizioni in cui evidenziava le carenze tattiche dimostrate e sottolineava la necessit\u00e0 di impiegare, prima dell'assalto di fanteria, l'artiglieria campale ed evitare di \"esporsi imprudentemente al fuoco nemico\". Tuttavia, nonostante queste tardive indicazioni operative, le armate francesi sarebbero andate all'attacco contando, come previsto dalle teorie belliche adottate da molti anni, sull'urto frontale, sul \"cran\" (il coraggio) e sull\"'\u00e9lan\" (lo slancio aggressivo) dei soldati.\nIl generale Joffre diram\u00f2 la sua Istruzione Speciale N. 10; egli apparentemente aveva preso in considerazione la possibilit\u00e0 che i tedeschi \"stavano compiendo il loro sforzo maggiore con l'ala destra a nord di Givet\" e quindi ordin\u00f2 alla 5\u00aa Armata del generale Charles Lanrezac, schierata sull'ala sinistra, di marciare insieme al corpo di cavalleria del generale Andr\u00e9 Sordet verso la Sambre, di operare \"di concerto con l'esercito inglese e quello belga\" e sconfiggere il \"gruppo settentrionale\" del nemico. Nel frattempo egli avrebbe avuto il tempo di sferrare l'attacco decisivo al centro. Il generale Joffre riteneva che le armate francesi nel settore centrale del fronte fossero nettamente pi\u00f9 numerose e pi\u00f9 potenti del nemico e che nelle Ardenne i tedeschi avessero disponibili solo deboli forze; egli inoltre considerava che il terreno fortemente boscoso e irregolare delle Ardenne fosse pi\u00f9 favorevole all'esercito francese che avrebbe potuto impiegare con maggiore facilit\u00e0 e grandi risultati la sua moderna e micidiale artiglieria leggera campale da 75\u00a0mm. Durante la battaglia il comandante in capo francese sottovalut\u00f2 costantemente il numero dei corpi d'armata tedeschi in azione e il servizio informazioni francese tard\u00f2 ad identificata la presenza di alcuni corpi di riserva impegnati dal nemico accanto alle formazioni di prima linea.\nIn realt\u00e0 infatti le forze tedesche che stavano avanzando in direzione delle Ardenne, schierate al centro dello schieramento germanico, non erano affatto inferiori numericamente ai francesi come riteneva il generale Joffre; in questo settore del fronte si trovavano la 4\u00aa Armata di Alberto di W\u00fcrttemberg e la 5\u00aa Armata del Principe Guglielmo, il figlio del \"Kaiser\". Questo potente raggruppamento di forze, costituito da dieci corpi d'armata con artiglieria pesante campale, aveva il compito di proteggere, marciando attraverso le Ardenne in direzione della Mosa, il fianco sinistro delle armate principali dell'esercito tedesco schierate sull'ala destra che erano contemporaneamente in marcia attraverso il Belgio in direzione della Sambre secondo i progetti stabiliti dal piano Schlieffen. La 4\u00aa Armata del duca Albrecht doveva dirigere i suoi cinque corpi d'armata, tre di prima linea e due di riserva, verso Neufch\u00e2teau, mentre la 5\u00aa Armata, costituita da altri cinque corpi d'armata, avrebbe attraversato le Ardenne meridionali per dirigersi verso Virton e Longwy. Il \"Kromprinz\" Guglielmo aveva stabilito il quartier generale della sua armata a Thionville (in tedesco Diedenhofen); gli ufficiali del comando erano desiderosi di attaccare verso il confine francese e accolsero con grande favore l'ordine dell'alto comando del generale Moltke di iniziare la marcia nelle Ardenne il 19 agosto.\nA partire dal 20 agosto il generale Joffre, nonostante le cattive notizie dalla Lorena, mise in azione la 3\u00aa Armata francese del generale Pierre Ruffey, costituita dal 4\u00ba, 5\u00ba e 6\u00ba corpo d'armata, e la 4\u00aa Armata del generale Fernand de Langle de Cary formata dal 12\u00ba e 17\u00ba corpo d'armata e dal corpo d'armata coloniale, da cui si attendeva un decisivo successo al centro del fronte nemico. Le due armate quindi iniziarono la marcia verso nord-ovest; l'armata del generale Ruffey avanz\u00f2 in direzione di Briey e della sua importante regione mineraria, mentre la 4\u00aa Armata del generale de Langle de Cary si diresse verso Neufch\u00e2teau. Il 21 agosto le avanguardie ebbero i primi contatti e si verificarono una serie di confuse schermaglie tra reparti ignari della presenza del nemico. La giornata fu caratterizzata dalla nebbia che ridusse ulteriormente la visibilit\u00e0 gi\u00e0 ostacolata dal terreno collinoso e boscoso; neppure le truppe tedesche della 4\u00aa e 5\u00aa Armata che stavano avanzando tra Bastogne e Lussemburgo dal 19 agosto, avevano informazioni precise sul nemico; si attendevano attacchi francesi ma non conoscevano con precisione la forza e la posizione dell'avversario. I soldati tedeschi evitarono di avanzate alla cieca ed invece adottarono sistematicamente la tattica di organizzare prudentemente trinceramenti sulle posizioni raggiunte, mettendo subito in azione le mitragliatrici per contrastare con il fuoco automatico le truppe nemiche all'assalto.\nLa battaglia.\nI combattimenti del 22 agosto 1914.\nI combattimenti pi\u00f9 importanti iniziarono il 22 agosto; anche se in alcune occasioni i cannoni campali francesi da 75 mm riuscirono a sorprendere allo scoperto formazioni tedesche in marcia e inflissero perdite elevatissime, nel complesso le tattiche della fanteria francese, fondate sull'attacco \"brusqu\u00e9e\" alla baionetta, non si dimostrarono adeguate alla situazione reale del campo di battaglia. I francesi non organizzarono posizioni difensive e sferrarono continui attacchi frontali contando di sbaragliare il nemico con l'urto e l'audacia dell'assalto. I risultati furono per\u00f2 spesso disastrosi: esposti allo scoperto e molto visibili per le loro divise sfolgoranti blu e rosse, le truppe francesi furono sanguinosamente respinte dai soldati tedeschi che, equipaggiati con le molto meno vistose divise in \"feldgrau\", in generale protessero le loro posizioni, sfruttarono il sostegno dell'artiglieria campale pesante e soprattutto impiegarono le mitragliatrici in modo offensivo per organizzare micidiali schermi di fuoco concentrato con cui disgregare gli attacchi nemici.\nL'andamento della battaglia fu sfavorevole alle forze francesi: al primo mattino il generale Ruffey, comandante della 3\u00aa Armata francese, diede inizio all'avanzata dei suoi tre corpi d'armata tra Virton e Longwy; il generale era un convinto ed isolato sostenitore prima della guerra dell'introduzione dell'artiglieria pesante e dell'aviazione. Egli era preoccupato e insicuro; le sue truppe avanzavano nella nebbia e non si avevano informazioni precise sulla presenza del nemico. Alcuni contadini belgi avevano riferitori che i tedeschi erano presenti in gran numero nei boschi e nei campi di grano; il generale, fortemente preoccupato, comunic\u00f2 al quartier generale i suoi timori e le sue valutazioni sulla forza numerica del nemico, ma il generale Joffre non fu scosso da queste informazioni e non tenne conto dei suoi avvertimenti. Pi\u00f9 a nord, tra Tintigny, Rossignol e Neufch\u00e2teau, avanzava invece la 4\u00aa Armata francese del generale Langle de Cary: egli era ottimista, energico e desideroso di entrare in azione. Il generale non sembr\u00f2 impressionato dalle voci di grandi forze tedesche in movimento nelle foreste delle Ardenne; era sua intenzione attaccare al pi\u00f9 presto con audacia e velocit\u00e0 senza perdere tempo in ricognizione del terreno; l'alto comando francese era convinto di poter sorprendere il nemico ma, come disse in seguito il generale, \"fummo noi ad essere colti di sorpresa\"\nLa mancanza di adeguate informazioni e la scarsa visibilit\u00e0 provocarono una serie di battaglie d'incontro: al centro della linea d'avanzata della 3\u00aa Armata del generale Ruffey il V corpo d'armata del generale Charles Brochin, che stava marciando a nord di Longwy, incapp\u00f2 alla cieca nelle posizioni gi\u00e0 predisposte del XIII corpo d'armata wurttemburghese del generale Max von Fabeck, appartenente alla 5\u00aa Armata del \"Kromprinz\" Guglielmo. Iniziarono una serie di combattimenti confusi nella boscaglia mentre i francesi portavano avanti i cannoni campali da 75\u00a0mm per bersagliare quelle che erano ritenute erroneamente deboli avanguardie del nemico; in realt\u00e0 i tedeschi erano presenti in forze e disponevano di artiglieria pesante da 105 mm e da 150 mm che, sfruttando un diradamento della nebbia, sferr\u00f2 un violento tiro di controbatteria con effetti distruttivi sui cannoni francesi. Gli assalti frontali lanciati dalla fanteria francese furono respinti con pesanti perdite dalle efficaci posizioni di fuoco delle mitragliatrici tedesche; una divisione francese si disgreg\u00f2 e abbandon\u00f2 le sue posizioni, ci furono episodi di panico in alcuni reparti che fuggirono fino a Tellancourt; l'intero V corpo d'armata dovette ritirarsi lasciando un ampio varco al centro delle linee francesi. Il 24 agosto il generale Brochin venne destituito.\nMentre il V corpo subiva una dura sconfitta, anche il IV corpo d'armata del generale Victor-Ren\u00e9 Bo\u00eblle, schierato sull'ala sinistra dell'armata del generale Ruffey, si trov\u00f2 in grave difficolt\u00e0 nel settore di Virton dove entr\u00f2 inaspettatamente in contatto con un altro dei corpi d'armata della 5\u00aa Armata tedesca del \"Kromprinz\": il V corpo prussiano del generale Hermann von Strantz che stava avanzando da nord-est. I combattimenti volsero a vantaggio dei tedeschi e un'altra divisione francese diede segno di cedimento, costringendo il generale Bo\u00eblle ad ordinare a sua volta la ritirata. Sull'ala destra il VI corpo d'armata francese del generale Maurice Sarrail, rinforzato da una divisione di fanteria di riserva, riusc\u00ec invece ad ottenere alcuni successi; mantenne inizialmente le sue posizioni e impegn\u00f2 una serie di violenti scontri con il VI corpo d'armata di riserva tedesco del generale Konrad von Gossler. I combattimenti continuarono per ore nel terreno boscoso sotto la pioggia e i cannoni campali da 75\u00a0mm francesi inflissero perdite elevatissime ai tedeschi; le testimonianze dirette descrissero un impressionante campo di battaglia coperto di morti di entrambe le parti, il continuo e micidiale fuoco delle artiglierie, il coraggio degli ufficiali francesi in prima linea, le soffenze delle truppe e dei numerosi feriti. Nonostante i successi raggiunti e le perdite inflitte al nemico, alla fine anche il VI corpo si trov\u00f2 in una situazione critica soprattutto per il cedimento dei due corpi d'armata francesi schierati pi\u00f9 a nord che stavano retrocedendo sotto la pressione del V e XIII corpo della 5\u00aa Armata tedesca; per evitare la minaccia sul fianco e alle spalle anche il generale Sarrail dovette iniziare a ripiegare; l'intera 3\u00aa Armata francese alla fine del 22 agosto stava battendo in ritirata.\nLa situazione del generale Ruffey era critica anche a causa delle decisioni dell'alto comando francese; il 21 agosto il generale Joffre aveva costituito una nuova \"Armata di Lorena\", affidata al generale Michel Joseph Maunoury per rafforzare lo schieramento francese tra Verdun e Nancy, ma per organizzare questa nuova formazione sottrasse tre divisioni alla 3\u00aa Armata del generale Ruffey impegnata contemporaneamente nell'offensiva nelle Ardenne. Il generale Ruffey, sorpreso e estremamente irritato da questa decisione del comando supremo, critic\u00f2 vivacemente l'operato del generale Joffre e imput\u00f2 la sconfitta della sua armata a questa sottrazione di forze nel momento pi\u00f9 importante della battaglia. Il generale Ruffey nel pomeriggio del 22 agosto aveva allertato il generale Maunoury, avvertendolo della critica situazione della sua armata e richiedendo urgentemente sostegno per rafforzare l'ala destra; il generale Mauroury decise di far intervenire in aiuto della 3\u00aa Armata due divisioni di fanteria che avrebbero dovuto raggiungere i villaggi di Domprix e Senon, ma i francesi non giunsero in tempo per evitare la sconfitta e la ritirata a sud delle Ardenne da parte delle forze del generale Ruffey.\nNel quartier generale avanzato della 5\u00aa Armata tedesca, trasferito a Esch in Lussemburgo, il \"Kromprinz\" Guglielmo e il suo capo di stato maggiore, generale Konstantin von Knobelsdorff, cercavano di controllare la confusa battaglia nelle foreste delle Ardenne; nonostante i segni di vittoria, nel posto di comando regnava una grande tensione; i collegamenti telefonici con l'Oberste Heeresleitung di Coblenza erano scadenti e le notizie dal campo segnalavano la durezza dei combattimenti. Al termine della giornata si ritenne che l'offensiva francese fosse stata bloccata; anche se Longwy non era stata ancora raggiunta, venivano segnalate colonne nemiche in fuga disordinata verso sud.\nPi\u00f9 a nord il 22 agosto anche la 4\u00aa Armata francese del generale de Langle de Cary aveva iniziato la sua offensiva marciando in direzione di Neufch\u00e2teau, ma fin dall'inizio i vari corpi d'armata andarono incontro ad una serie di sconfitte; alle ore 08.00 del mattino il II corpo del generale Augustin G\u00e9rard venne bersagliato dal fuoco dell'artiglieria pesante tedesca e sub\u00ec gravi perdite a causa del fuoco delle mitragliatrici di alcuni reparti del VI corpo d'armata prussiano del generale Kurt von Pritzelwitz appartenente alla 4\u00aa Armata del duca Albrecht. Invece sul fianco sinistro il corpo coloniale del generale L\u00e9fevre inizialmente riusc\u00ec ad inoltrarsi, nella nebbia e sotto la pioggia del mattino e poi con la calura del pomeriggio, nelle foreste a nord di Neufch\u00e2teau, ma ben presto una brigata coloniale e il XVII corpo d'armata del generale Arthur Poline furono individuati ed attaccati dalla cavalleria nemica vicino Bertrix.\nSubito dopo arrivarono sul campo di battaglia altre due formazioni della 4\u00aa Armata tedesca: il XVIII corpo dell'Assia del generale Dedo von Schenck e il XVII corpo d'armata di riserva del generale Kuno von Steuben che attaccarono il XVII corpo del generale Poline. Dopo scontri molto violenti, la situazione precipit\u00e0 per i francesi a causa dell'intervento da nord dell'XI corpo d'armata dell'Assia e della Turingia al comando del generale Otto von Pluskow, appartenente alla 3\u00aa Armata del generale Max von Hausen, contemporaneamente impegnata ad attaccare pi\u00f9 a ovest la linea della Mosa. Le truppe francesi del generale Poline furono accerchiate da tre corpi d'armata tedeschi a Bertrix e si disgregarono cercando di ripiegare, l'artiglieria venne abbandonata e i reparti fuggirono in disordine; a causa di questo cedimento un ampio varco si apr\u00ec nelle linee della 4\u00aa Armata del generale de Langle de Cary.\nA Rossignol, quindici chilometri a sud di Neufch\u00e2teau la 3\u00aa divisione coloniale francese al comando del generale L\u00e9on Raffenel sferr\u00f2 una serie di attacchi alla baionetta contro le truppe tedesche della 12. Division slesiana, appartenenti al VI corpo d'armata prussiano del generale von Pritzelwitz, che stavano avanzando verso la cittadina. Cinque battaglioni francesi attaccarono allo scoperto su un fronte di seicento metri e vennero decimati dalla micidiale potenza di fuoco delle mitragliatrici tedesche. La divisione coloniale venne quasi distrutta, perdendo al termine dei combattimenti contro i tedeschi della 12. Division, 11.000 uomini morti o feriti su 15.000 effettivi; il generale Raffenel cadde sul campo; tre comandanti di battaglione francesi vennero uccisi da una raffica di mitragliatrice mentre sostavano sui bordi di una stradina nella fase iniziale dell'assalto. I superstiti della divisione si ritirarono.\nI combattimenti del 23 agosto e la ritirata francese.\nNella serata del 22 agosto il generale de Langle de Cary ricevette nel suo posto di comando di Stenay sulla Mosa le disastrose notizie sull'andamento degli scontri della sua armata: il corpo d'armata coloniale aveva subito perdite elevatissime soprattutto a Rossignol, gli altri corpi stavano ripiegando, i combattimenti a Tintigny si erano conclusi con una sconfitta. Il comandante della 4\u00aa Armata cerc\u00f2 di minimizzare gli scacchi subiti e parl\u00f2 di \"risultati abbastanza soddisfacenti\", ma non nascose al generale Joffre che le sue forze erano in difficolt\u00e0, che non disponeva di altre truppe e che sembrava impossibile riprendere gli attacchi anche il 23 agosto. Il comandante in capo invece era ancora molto fiducioso, sembr\u00f2 non prestare ascolto ai rapporti del generale de Langle de Cary, continu\u00f2 a credere che le forze nemiche fossero inferiori numericamente e che la posizione tattica dei francesi fosse favorevole; egli quindi conferm\u00f2 che l'offensiva doveva continuare.\nI combattimenti del 23 agosto ebbero lo stesso andamento del giorno precedente: i francesi cercarono nuovamente di raggiungere il successo sferrando una serie di assalti frontali contando sull'urto della fanteria in formazione serrata, ma le forze tedesche nelle Ardenne erano troppo numerose e organizzate. A differenza delle asserzioni del generale Joffre, il centro dello schieramento nemico non era affatto \"vulnerabile\" e quindi era impossibile frazionarne le parti. Al contrario i tedeschi respinsero di nuovo tutti gli attacchi grazie alle posizioni trincerate, all'artiglieria campale e al fuoco delle mitragliatrici. I soldati tedeschi, addestrati alle nuove tattiche e disciplinati, ebbero la meglio sull\"'elan\" della fanteria francese. Al termine della giornata entrambe le armate francesi erano sconfitte; il generale Ruffey, molto critico delle prestazioni dell'artiglieria che a suo dire non aveva appoggiato a sufficienza gli attacchi di fanteria, si ritir\u00f2 verso Verdun mentre il generale de Langle de Cary ripieg\u00f2 in direzione di Stenay e Sedan.\nNonostante i rapporti sempre pi\u00f9 negativi, apparentemente il generale Joffre neppure la sera del 23 agosto comprese completamente la gravit\u00e0 delle sconfitta; con il ministro della Difesa Adolphe Messimy cerc\u00f2 di minimizzare parlando solo di momentanee difficolt\u00e0 dell'offensiva e di sua ferma intenzione di riprendere gli attacchi. In realt\u00e0 le battaglie nelle Ardenne erano ormai perdute per i francesi mentre l'euforia si diffondeva tra le truppe e i comandi tedeschi. Al quartier generale del \"Kromprinz\" c'era grande ottimismo; la 5\u00aa Armata tedesca avanzava verso sud in direzione di Verdun, mentre altre forze stavano stringendo d'assedio la fortezza di Longwy.\nBilancio e conclusione.\nLe battaglie nelle Ardenne, violente e sanguinose, costarono gravi perdite ad entrambe le parti. In particolare i francesi, che avevano adottato sistematicamente la tattica aggressiva dell'\"attacco ad oltranza\", ebbero oltre 11.000 morti e alcuni reparti furono quasi decimati; la 7\u00aa e l'8\u00aa Divisione fanteria, appartenenti al IV corpo d'armata, subirono perdite di oltre il 50% degli effettivi, un reggimento perse 2.700 uomini su 3.300; uno dei corpi d'armata del generale de Langle de Cary, costituito all'inizio della campagna da 40.000 uomini, rimase al termine della battaglia con soli 15.000 soldati ancora in campo e dovette essere ritirato nelle retrovie per essere ricostituito, cadde anche il figlio del generale Ferdinand Foch, l'aspirante Germain, a Bouzancy il 22 agosto. Anche le armate tedesche dovettero lamentare molte perdite durante gli aspri e confusi combattimenti nelle foreste a causa dei continui attacchi francesi e del fuoco della temuta artiglieria campale nemica; nel periodo dal 21 al 31 agosto la 4\u00aa Armata comunic\u00f2 7.500 morti o dispersi e 11.600 feriti, mentre la 5\u00aa Armata accus\u00f2 7.400 morti o dispersi e 11.500 feriti.\nPur avendo subito perdite elevate, le due armate tedesche schierate al centro del fronte avevano ottenuto rilevanti successi; l'ambizioso piano francese era stato neutralizzato e l'offensiva principale nemica era stata duramente respinta. Le truppe tedesche avanzavano profondamente nelle Ardenne ed entravano nel territorio francese; inoltre era stato assicurato alla Germania il possesso per tutto il corso della guerra di importanti regioni geografiche, ricche di risorse minerarie e economiche.\nIl generale Joffre vide quindi frustrati i suoi piani strategici; dopo le contemporanee sconfitte francesi e britanniche a Charleroi e Mons, l'intero schieramento alleato inizi\u00f2 la ritirata in profondit\u00e0 verso Parigi; l'esercito tedesco si era dimostrato potente, pi\u00f9 numeroso del previsto, ben organizzato e dotato di tattiche ed armamenti efficienti. Il comandante in capo francese peraltro non riconobbe il fallimento; egli subito dopo le battaglie delle Ardenne diram\u00f2 nuovo direttive tattiche che richiedevano maggiore coordinamento tra artiglieria campale e fanteria e ordinavano l'organizzazione di posizioni trincerate, ma in realt\u00e0 il generale Joffre ritenne che la sua strategia fosse stata corretta e che avrebbe potuto avere successo se \"la 4\u00aa e la 5\u00aa Armata si fossero battute bene\". Egli accus\u00f2 della sconfitta soprattutto le \"gravi mancanze dei comandanti\" e una presunta carenza di slancio delle truppe; il comandante in capo procedette a inchieste sul comportamento dei suoi generali ed sostitu\u00ec molti ufficiali superiori, tra cui il generale Ruffey, destituito il 31 agosto.\nIn realt\u00e0, al contrario delle asserzioni del loro comandante in capo, i soldati francesi avevano dimostrato nelle Ardenne e negli altri campi di battaglia grande aggressivit\u00e0; proprio l'eccesso di \"\u00e9lan\" li aveva esposti alla potenza di fuoco del nemico, causando perdite debilitanti. Le sconfitte nelle Ardenne, insieme alle disfatte sulla Sambre, segnarono la fine della prima fase della guerra sul fronte occidentale e la conclusione della cosiddetta battaglia delle Frontiere con la netta vittoria germanica e la ritirata generale alleata. Nonostante i suoi errori, tuttavia il generale Joffre, con la sua ostinazione, la sua calma e la sua risolutezza, e i soldati francesi, con la loro capacit\u00e0 di non scoraggiarsi, di sopportare le perdite e di mantenere un elevato spirito combattivo, sarebbero stati in grado entro poche settimane di ribaltare l'esito complessivo della campagna."}
{"id": "1582178", "revid": "339392", "url": "https://it.wikipedia.org/wiki?curid=1582178", "title": "Andria BAT", "text": ""}
{"id": "1582182", "revid": "767487", "url": "https://it.wikipedia.org/wiki?curid=1582182", "title": "Stasera alle undici", "text": "Stasera alle undici \u00e8 un film di Oreste Biancoli del 1937. Il titolo provvisorio del film era \"Stanotte alle 11\". Oreste Biancoli, regista teatrale, \u00e8 qui al suo debutto come regista cinematografico.\nNote.\nIl film \u00e8 interpretato dallo statunitense John Lodge, appartenente a una delle pi\u00f9 note famiglie della politica Usa e da sua moglie Francesca Braggiotti. Lodge divent\u00f2 governatore del Connecticut dal 1951 al 1955 e, dopo il suo ingresso in politica, anche la moglie abbandon\u00f2 la carriera cinematografica.\nTrama.\nUna signora della buona societ\u00e0, ex moglie di un ambasciatore Usa, si annoia e si appassiona alle storie poliziesche, leggendo gialli e fantasticando. Finisce per essere rapita per davvero, correndo dietro alle sue fantasie: sar\u00e0 salvata da un poliziotto che lei crede un bandito. Naturalmente i due si innamorano e convoleranno a nozze."}
{"id": "1582189", "revid": "33689", "url": "https://it.wikipedia.org/wiki?curid=1582189", "title": "Air Combat", "text": "Air Combat \u00e8 il primo simulatore di volo della serie Ace Combat ed il primo in assoluto su PlayStation; il titolo originale giapponese \u00e8 infatti \"Ace Combat\".\nTrama.\nLa trama di Air Combat non \u00e8 ben definita e lascia molti interrogativi a chi conosce il resto della serie. \u00c8 l'unico episodio a non essere considerato \"canone\": i fatti narrati non hanno alcun legame col resto della serie e sono completamente estraniati. Neanche la locazione geografica si pu\u00f2 ricondurre a quella degli altri titoli della saga: Air Combat si svolge in un paese che non appare nelle altre mappe.\nUn paese non ben definito chiede l'aiuto di piloti abilissimi per fronteggiare la minaccia di un organizzatissimo gruppo di terroristi che \u00e8 riuscito a prendere il controllo del paese. Ogni precedente tentativo di ristabilire l'ordine \u00e8 fallito miseramente. L'obiettivo \u00e8 scacciare i terroristi tenendo basso il numero di perdite civili.\nIn seguito a una serie di operazioni volte a ridurre il potenziale bellico dei terroristi cos\u00ec come la loro capacit\u00e0 di mantenere la superiorit\u00e0 aerea nella regione, una fortezza volante viene individuata. Nell'ultima missione del gioco il giocatore impegna la fortezza volante in combattimento e la distrugge, ponendo fine alle attivit\u00e0 dei terroristi.\nModalit\u00e0 di gioco.\nIl gioco prevede che il giocatore si sposti sulla mappa del paese che deve liberare e che abbia la possibilit\u00e0 di scegliere quale percorso intraprendere: \u00e8 possibile, infatti, finire il gioco saltando una modesta parte delle missioni. Man mano che il giocatore avanza nuovi aerei diventano disponibili per l'acquisto. Insieme agli aerei diventano disponibili anche i gregari, piloti di supporto che possono assistere il giocatore in combattimento in cambio di soldi. I gregari possono svolgere molti incarichi, come proteggere il giocatore, agire indipendentemente e andare direttamente all'attacco dell'obiettivo (se la missione \u00e8 d'attacco). \u00c8 possibile dare ordini solo prima dell'inizio della missione. \nGli aerei che si possono pilotare sono tutti aerei esistenti ma recano una pittura della fusoliera del tutto fantasiosa rappresentante una fenice.\nIl costo di un aereo \u00e8 proporzionale alla sua efficacia in combattimento. Pagare un gregario che usa un aereo potente \u00e8 anch'esso costoso e pu\u00f2 fare la differenza tra vittoria e sconfitta. Quando si perde una missione (il carburante finisce, il giocatore viene abbattuto o non \u00e8 stato in grado di proteggere le unit\u00e0 alleate in difficolt\u00e0) l'aereo usato viene definitivamente perso. Quando non ci sono pi\u00f9 aerei da usare il gioco finisce.\n\u00c8 possibile usare un sistema di controllo semplificato che permette di manovrare il velivolo con l'uso delle frecce direzionali. Per i giocatori esperti \u00e8 possibile usare il sistema di controllo \"classico\", molto pi\u00f9 realistico."}
{"id": "1582191", "revid": "173219", "url": "https://it.wikipedia.org/wiki?curid=1582191", "title": "Paolo Giordano Orsini", "text": ""}
{"id": "1582194", "revid": "140509", "url": "https://it.wikipedia.org/wiki?curid=1582194", "title": "Monte Testaccio", "text": "Il monte Testaccio, popolarmente detto anche monte de' cocci in romanesco, \u00e8 una collina artificiale di circa 36 m di altezza, situata a Roma, nell'omonimo XX rione, tra le mura aureliane e la sponda sinistra del Tevere.\nIl suo nome deriva dal latino \"mons testaceus\" cio\u00e8 \"monte [fatto] di cocci\" (da: \"testae\", ossia \"tegole\", \"anfore\" o \"cocci\" appunto): la collina \u00e8 infatti composta da numerosi strati di cocci di oltre 53 milioni di anfore in terracotta \u2013 per lo pi\u00f9 olearie \u2013 ordinatamente disposti l\u00ec in epoca romana e provenienti dal vicino porto fluviale sul Tevere. Per tale ragione, esso costituisce un sito archeologico unico nel suo genere.\nDescrizione.\nIl monte \u00e8 alto circa 36 metri sul piano stradale e 54 , ha forma vagamente di triangolo scaleno con una superficie totale di circa 22.000 metri quadrati.\nSono presenti due distinte cime: la prima sovrasta un pianoro orientato lungo l'asse nord/sud; la seconda, pi\u00f9 alta, campeggia sul crinale disposto verso nord-est. Un pendio a ovest \u00e8 pi\u00f9 scosceso e presenta numerosi segni di asportazione di materiale. Sul colle sono andati formandosi vari sentieri e vi \u00e8 anche una rampa, anticamente percorsa da carri, che si biforca all'angolo nord-est e che oggi prende il nome di \"salita Monte de' Cocci\".\nCalcoli approssimativi, che hanno anche tenuto conto della progressiva erosione e dell'asportazione in passato di parte del materiale a fini costruttivi, hanno permesso di stimare in pi\u00f9 di 53 milioni il numero di anfore i cui cocci nel tempo si sono accumulati fino a formare il colle artificiale, il quale si ritiene sia giunto anticamente a svettare fino a circa un'ottantina di metri.\nStoria.\nIl luogo fu adibito a discarica del prospiciente porto fluviale dell'Emporium, a partire dal periodo augusteo fino alla met\u00e0 del III secolo, quando tale impiego si ridusse progressivamente fino ad arrestarsi completamente.\nL'origine del monte si deve al fatto che le anfore provenienti dal porto, una volta svuotate del contenuto venduto sul mercato capitolino, non potevano essere riutilizzate per altri generi alimentari in quanto non smaltate all'interno e che solo una piccola parte di esse veniva riciclata come materiale di costruzione: tutte le altre venivano perci\u00f2 fracassate e i loro cocci poi ordinatamente accatastati in quello che, nell'arco di oltre due secoli, divenne un enorme cumulo innalzato poco lontano dai moli.\nL'ordine con cui i materiali risultano disposti, la presenza nel terreno di calce sparsa a intervalli regolari per attenuare il cattivo odore derivante dalla decomposizione dei residui alimentari e l'esistenza di un piano inclinato ben progettato che consentiva di giungere fino in cima a bordo di carri, lasciano supporre che la discarica fosse tutt'altro che improvvisata e affidata in gestione a \"curatores\".\nPer secoli i romani sfruttarono le propriet\u00e0 isolanti dell'argilla per ricavare, alle pendici del colle artificiale, numerose grotte al cui interno la temperatura si attesta tutto l'anno intorno ai 10 \u00b0C. I locali scavati tra i cocci vennero adibiti a cantine, dispense o stalle; a partire dal medioevo essi ospitarono osterie e, dall'epoca moderna e contemporanea, ristoranti e locali notturni.\nIn epoca medioevale sul monte si celebrava il carnevale, con giochi anche cruenti: vi si allestivano tauromachie e la pi\u00f9 popolare \"ruzzica de li porci\": carretti di maiali vivi venivano spinti gi\u00f9 dalla collina e, quando essi si sfracellavano a valle, il popolo dava la caccia ai frastornati animali. Nel XV secolo, trasferito il carnevale in via Lata per volont\u00e0 di papa Paolo II, il monte divenne punto di arrivo per la \"Via Crucis\" del Venerd\u00ec Santo, simboleggiando quindi il Golgota, come testimonia una croce ancor oggi infissa sulla cima.\nUn esplicito riferimento a monte Testaccio \u00e8 contenuto nella novella \"Il dottor Vetrata\" (\"El licenciado Vidriera\") dello scrittore spagnolo Miguel de Cervantes, dalla raccolta \"Novelle esemplari\" (\"Novelas ejemplares\") pubblicata nel 1613.\nIn seguito il monte divenne anche meta privilegiata delle ottobrate, le tipiche feste romane che vedevano sfilare verso le osterie e le cantine del Testaccio carretti addobbati a festa dalle \"mozzatore\", cio\u00e8 dalle donne che lavoravano come raccoglitrici d'uva nel periodo della vendemmia: tra canti, balli, gare di poesia, giochi e chiacchiere, ci si rinfrancava dal lavoro e si \"innaffiava\" il tutto con il vino dei Castelli Romani, anch'esso custodito nelle cantine scavate alle pendici del monte.\nIl luogo, per la sua posizione rialzata, acquis\u00ec anche un ruolo strategico: durante l'assedio di Roma del 1849 vi fu posta una batteria di artiglieria che dall'alto prendeva agevolmente e insistentemente di mira i francesi accampati vicino alla Basilica di San Paolo fuori le mura. Similmente, durante la seconda guerra mondiale, sulla cima del colle fu installata una batteria antiaerea poggiata su basamenti di cemento, i cui resti sono ancora visibili.\nRilevanza storica e archeologica.\nPer secoli il monte Testaccio fu ignorato dall'iconografia urbana, probabilmente poich\u00e9 il suo scopo originario non lo rendeva meritevole di particolare menzione; il nome \"Testacium\" appare per la prima volta in un'iscrizione databile al VII secolo circa e conservata nel portico della chiesa romana di Santa Maria in Cosmedin. L'originario nome romano del sito \u00e8 invece ignoto, sebbene alcuni studi identifichino il luogo con l'antico \"Vicus Mundiciei\" citato sulla Base Capitolina come parte della \"Regio XIII Aventinus\", a sua volta corrispondente alla zona ove sorge il monte; il toponimo a sua volta potrebbe derivare da \"munditia\", cio\u00e8 \"pulizia\": nel caso specifico, la raccolta e lo smaltimento dei rifiuti.\nDopo che il luogo ebbe perso la sua funzione di discarica, l'origine dell'accumulo di cocci fu progressivamente dimenticata e intorno ad essa sorsero nel tempo improbabili leggende: una di esse sosteneva ad esempio che i cocci fossero il risultato di errori di lavorazione delle vicine botteghe di vasai; un'altra che fossero resti di urne cinerarie traslate dai colombari della vicina via Ostiense; un'altra ancora che la collina si fosse formata con le macerie del grande incendio di Roma del 64 d.C.\nSi dovette attendere il XVIII secolo perch\u00e9 al monte venisse riconosciuto un qualche valore storico: l'abitudine allora diffusa di prelevare materiale dal colle stava infatti mettendo a repentaglio l'agibilit\u00e0 dei locali ricavati alle sue pendici, tanto da muovere le autorit\u00e0 ad emettere, nel 1742, un editto a tutela \u00ab[...] di un'antichit\u00e0 cos\u00ec celebre\u00bb. Al provvedimento si aggiunse due anni dopo, con analoga motivazione, il divieto di pascolare armenti sul monte.\nLe prime organiche ricerche archeologiche sul monte furono condotte a partire dal 1873 da Heinrich Dressel, al quale si devono la valorizzazione storica del sito e un imponente lavoro di catalogazione dei cocci e di classificazione delle anfore. Scavi effettuati sul sito nel 1881 ricostruirono l'et\u00e0 approssimativa del monte e la provenienza stessa dei cocci: grazie alle iscrizioni rinvenute su alcuni di essi fu infatti possibile accertare che la maggior parte delle anfore proveniva dalle coste della Bizacena (nell'odierna Tunisia) e dalla Betica (oggi Andalusia); il reperto pi\u00f9 antico fu datato all'anno 144, il pi\u00f9 recente al 251.\nGli studi di Dressel e successivi consentirono di appurare che ogni anfora, sin dal momento della sua realizzazione, recava impresso un bollo del fabbricante e che su di esse, una volta riempite, venivano tracciati con un pennello a calamo i cosiddetti \"tituli picti\", ossia informazioni come contenuto, nome dell'esportatore, data di spedizione, luogo di provenienza e in alcuni casi anche destinazione. L'esame delle diverse tipologie di anfore accumulate nei vari strati, della loro provenienza e del loro contenuto dichiarato costitu\u00ec inoltre una fonte preziosa per ricostruire la storia del commercio a Roma."}
{"id": "1582199", "revid": "287204", "url": "https://it.wikipedia.org/wiki?curid=1582199", "title": "Luca Tarigo (cacciatorpediniere)", "text": "Il Luca Tarigo \u00e8 stato un esploratore e successivamente un cacciatorpediniere della Regia Marina.\nStoria.\nNome e motto.\nIl \"Tarigo\" prese nome dal navigatore genovese Luca Tarigo vissuto nel XIV secolo. Poco si conosce della sua vita, se non che fu audace, spregiudicato e pratic\u00f2 anche la pirateria. Dal Mar d'Azov risal\u00ec il Don, poi trasportando via terra la nave, giunse al Volga che segu\u00ec fino al Mar Caspio.\nIl motto della nave, \"A voga arrancata, a spada tratta\" \u00e8 un verso della \"Canzone del Sangue\" (da \"Merope\", 1912) di Gabriele D'Annunzio.\nGli anni Trenta.\nIl \"Tarigo\" fu la prima unit\u00e0 della classe ad entrare in servizio, nel novembre del 1929. I primi mesi di esercitazioni in mare aperto resero evidenti i difetti di stabilit\u00e0 che caratterizzavano il progetto originario di queste unit\u00e0. Per questo motivo, anche in previsione dell'utilizzo di questi esploratori in appoggio alla crociera aerea transatlantica Italia-Brasile degli idrovolanti di Italo Balbo, il \"Tarigo\" rientr\u00f2 in cantiere per essere sottoposto al primo ciclo di grandi lavori di alleggerimento e riduzione delle sovrastrutture, che comportarono anche la sostituzione di timone e tubi lanciasiluri.\nNe usc\u00ec nell'ottobre del 1930 ed a dicembre part\u00ec con le unit\u00e0 gemelle per la lunga crociera atlantica. Partito il 1\u00ba dicembre 1930, il \"Tarigo\" fece ritorno da tale missione il 18 marzo 1931, quando rientr\u00f2 a Gaeta.\nAl rientro da questa missione il \"Tarigo\" svolse la normale attivit\u00e0 del Gruppo Esploratori di cui faceva parte e l'8 dicembre 1931 ricevette a Genova la bandiera di combattimento.\nDal 1937 al 1938, durante la guerra civile spagnola, l'unit\u00e0 svolse missioni sia di scorta che di trasporto truppe italiane dirette in Spagna a sostegno dell'esercito franchista. Tra i porti toccati nel periodo Cadice, Tangeri, Ceuta e Malaga. Nel corso del 1938 stazion\u00f2 a Palma di Maiorca.\nNel 1938 fu declassato cacciatorpediniere, entrando a far parte della XIV Squadriglia Cacciatorpediniere. Nel 1939 stazion\u00f2 a Tangeri con area d'operazioni nello stretto di Gibilterra. Nel novembre 1939 assunse il comando dell'unit\u00e0 il capitano di fregata Pietro de Cristofaro, che avrebbe mantenuto il comando della nave sino alla sua perdita. Nel dicembre dello stesso anno (dopo qualche mese trascorso in Mar Tirreno) fu trasferito a Rodi ed assegnato alla XVI Squadriglia del Comando Forze Navali dell'Egeo, dove rimase fino all'aprile 1940.\nRientrato alla Spezia fu poi messo in riserva ed inviato ai cantieri O.T.O. di Livorno dove fu sottoposto, come quasi tutte le unit\u00e0 gemelle, al secondo ciclo di lavori (allargamento dello scafo e modifica della prora), che, iniziati il 6 maggio, ebbero fine solo a guerra gi\u00e0 iniziata, il 10 agosto 1940.\nLa seconda guerra mondiale.\nTornato in servizio \"Tarigo\" fu assegnato alla XIV Squadriglia Cacciatorpediniere con base inizialmente a Taranto, poi a Trapani e a Palermo. I suoi compiti consistevano principalmente in missioni di scorta a convogli veloci di trasporto truppe sulla rotta Napoli-Palermo-Tripoli, nonch\u00e9 nella posa di mine.\nNella notte tra il 7 e l'8 ottobre 1940 il \"Tarigo\", insieme ai gemelli \"Vivaldi\" e \"da Noli\", pos\u00f2 un campo minato al largo di Capo Bon: su queste mine affond\u00f2 successivamente il cacciatorpediniere britannico \"Hyperion\".\nIntorno alle otto del mattino del 12 ottobre salp\u00f2 da Messina insieme alle due unit\u00e0 sezionarie ed agli incrociatori della III Divisione (\"Trento\", \"Trieste\", \"Bolzano\") per soccorrere le unit\u00e0 coinvolte nello scontro di Capo Passero; quando si vide che le navi superstiti non necessitavano di soccorsi, le unit\u00e0 partite da Messina si misero alla ricerca delle unit\u00e0 inglesi, cercandole fino ad oltre mezzogiorno senza per\u00f2 individuarle.\nNella notte tra il 7 e l'8 gennaio 1941, insieme ai gemelli \"Vivaldi\", \"Da Noli\" e \"Malocello\" ed alle torpediniere \"Vega\" e \"Sagittario\", effettu\u00f2 la posa dei campi minati \u00abX 2\u00bb ed \u00abX 3\u00bb (180 mine ciascuno) al largo di Capo Bon.\nIl 22 gennaio rilev\u00f2, insieme a \"Vivaldi\", \"Da Noli\" e \"Malocello\", i cacciatorpediniere \"Freccia\" e \"Saetta\" nella scorta, sulla rotta Napoli-Trapani, ai trasporti truppe \"Marco Polo\", \"Conte Rosso\", \"Esperia\" e \"Victoria\": il convoglio giunse indenne a Tripoli il 24, nonostante un attacco portato dal sommergibile HMS \"Unique\" contro l\u2019\"Esperia\", che non fu nemmeno notato.\nDal 5 al 7 febbraio scort\u00f2 da Napoli a Tripoli, insieme ai cacciatorpediniere \"Freccia\" e \"Saetta\" (ai quali poi si aggreg\u00f2, il 6, l'incrociatore leggero \"Bande Nere\") un convoglio formato dai trasporti truppe \"Marco Polo\", \"Conte Rosso\", \"Esperia\" e \"Calitea\"; scort\u00f2 inoltre le navi sulla rotta di rientro, dal 9 all'11 febbraio.\nDal 3 al 6 marzo scort\u00f2 da Napoli a Tripoli, insieme al cacciatorpediniere \"Freccia\" ed alla torpediniera \"Castore\", un convoglio di rifornimenti per il Deutsches Afrikakorps (piroscafi \"Arta\", \"Adana\", \"Aegina\", \"Sabaudia\").\nIl 1\u00ba aprile salp\u00f2 da Napoli diretto a Tripoli, di scorta \u2013 insieme ai cacciatorpediniere \"Euro\" e \"Baleno\" ed alle torpediniere \"Polluce\" e \"Partenope\" \u2013 ad un convoglio composto dai trasporti truppe \"Esperia\", \"Conte Rosso\", \"Marco Polo\" e \"Victoria\": le navi giunsero a destinazione l'indomani.\nIl 13 aprile, di sera, salp\u00f2 da Napoli per Tripoli al comando del capitano di fregata Pietro De Cristofaro (nato a Napoli il 1 settembre 1900) in qualit\u00e0 di caposcorta del convoglio \u00abTarigo\u00bb, formato dai piroscafi \"Arta\", \"Adana\", \"Aegina\", \"Iserlohn\" e \"Sabaudia\", carichi di munizioni, carburante, veicoli, carri armati, truppe ed equipaggiamenti per l'Afrika Korps e scortato, oltre che dal \"Tarigo\", dai pi\u00f9 piccoli cacciatorpediniere \"Lampo\" e \"Baleno\". Nella notte tra il 14 ed il 15 il convoglio fu disperso dal maltempo; ricomposto, fu poi avvistato da ricognitori britannici. Alle 2.20 del 16 aprile, giunto all'altezza delle secche di Kerkennah (costa tunisina) il convoglio fu attaccato a sorpresa dai cacciatorpediniere HMS \"Jervis\", HMS \"Janus\", HMS \"Nubian\" e HMS \"Mohawk\": nel violento scontro che ne segu\u00ec affondarono il \"Sabaudia\", l\u2019\"Aegina\" e l\u2019\"Iserlohn\", l\u2019\"Arta\", l\u2019\"Adana\", il \"Lampo\" ed il \"Baleno\", ridotti a relitti galleggianti, finirono incagliati sulle secche. Trovandosi in testa al convoglio, mentre le navi inglesi attaccavano da poppa, il \"Tarigo\" fu l'ultima unit\u00e0 ad essere attaccata; invert\u00ec la rotta e si port\u00f2 al contrattacco ormai solo contro i quattro cacciatorpediniere nemici. Mentre manovrava per portarsi al contrattacco, la nave fu centrata sotto la plancia: gli apparati di governo e trasmissione degli ordini andarono distrutti, il comandante De Cristofaro fu ferito mortalmente e mutilato di una gamba, molti altri uomini restarono uccisi o feriti; vennero quindi azionati gli organi di governo poppieri, ed il \"Tarigo\" si port\u00f2 a poche centinaia di metri dalle quattro navi inglesi: nel violento combattimento la nave fu ripetutamente centrata ed incendiata, l'armamento fu posto fuori uso, l'equipaggio massacrato, le macchine distrutte (il direttore di macchina, capitano del Genio Navale Luca Balsofiore, accecato da un colpo, si fece portare in coperta e mor\u00ec accanto a De Cristofaro dopo avergli detto che l'apparato motore era inservibile); un gruppo di superstiti, guidati dal sottotenente di vascello Ettore Besagno, raggiunse l'unico complesso lanciasiluri ancora funzionante. Il sottocapo silurista Adriano Marchetti (poi scomparso in mare) punt\u00f2 e lanci\u00f2 tre siluri: due colpirono il cacciatorpediniere HMS \"Mohawk\", che, con 43 morti a bordo ed irrimediabilmente danneggiato, si dovette autoaffondare. Terminato lo scontro il comandante De Cristofaro ordin\u00f2 ai superstiti di cercare di domare gli incendi, ma poco dopo, dato che la nave stava sbandando, diede ordine di abbandonare la nave e mor\u00ec. Il \"Tarigo\" affond\u00f2 alle tre di notte del 16 aprile, 500 metri a sud della boa n. 3 delle secche di Kerkennah.\nNel combattimento e nel successivo affondamento morirono o scomparvero il comandante De Cristofaro, altri 7 ufficiali (tra gli ufficiali del \"Tarigo\" si ebbero soli 3 sopravvissuti su 11) e la quasi totalit\u00e0 dell'equipaggio, lasciando solo 36 sopravvissuti. Alla memoria del comandante De Cristofaro e del direttore di macchina Balsofiore fu conferita la Medaglia d'oro al valor militare.\nNel corso del conflitto il \"Tarigo\" aveva effettuato 30 missioni di guerra per un totale di circa 18.000 miglia di navigazione.\nNel 1950-1951 il relitto della nave venne individuato a scarsa profondit\u00e0 dalla societ\u00e0 \u00abMICOPERI\u00bb (Minio Contivecchi Recuperi) e parzialmente smantellato per recuperarne i metalli pregiati.\nComandanti.\nCapitano di fregata Pietro De Cristofaro \"(nato a Napoli il 1 settembre 1900)\" (+) (1\u00ba novembre 1939 - 16 aprile 1941)"}
{"id": "1582207", "revid": "242434", "url": "https://it.wikipedia.org/wiki?curid=1582207", "title": "Wii points card", "text": ""}
{"id": "1582218", "revid": "125957996", "url": "https://it.wikipedia.org/wiki?curid=1582218", "title": "Pasquale Condello", "text": "\"'U Supremu\", chiamato cos\u00ec anche dai suoi rivali per il carisma criminale che esercita nell'organizzazione malavitosa, a causa dell'infallibilit\u00e0 delle sue sentenze, che all'interno della 'ndrangheta erano considerate legge, o anche \"primula rossa\", \u00e8 il capobastone dell'omonima famiglia, latitante dal 1990 al 18 febbraio 2008, considerato uno dei numero uno della 'ndrangheta, capo indiscusso dopo l'arresto di Giuseppe Morabito.\nStoria.\nLa sua carriera criminale inizia col matrimonio di Pasquale, che scelse come compari Paolo \"don Paolino\" De Stefano e Giovanni Fontana. De Stefano, caduto in un agguato, eclatante risposta all'autobomba contro Nino Imerti, vide per\u00f2 Condello allearsi con gli Imerti, i Rosmini, i Fontana e i Saraceno, sciogliendo cos\u00ec il loro legame. L'accordo con gli Imerti venne sancito dal matrimonio di Antonio Imerti con una cugina di Condello.\nInizi\u00f2 cos\u00ec una delle prime due guerre di mafia che vedeva i due schieramenti contrapposti. Alla morte di Paolo De Stefano viene quindi collegata l'ascesa del capo dei \"condelliani\". Condello \u00e8 ritenuto il mandante dell'assassinio di Lodovico Ligato, ex presidente delle Ferrovie dello Stato, morto in un agguato la notte del 27 agosto 1989.\nDopo l'arresto di Giuseppe Morabito detto \" 'U Tiradrittu\" viene considerato capo indiscusso della 'ndrangheta. I suoi affari spaziavano dalle tangenti alle estorsioni, dagli appalti al controllo di numerose attivit\u00e0 economiche anche fuori dalla Calabria e all'estero. Inseguito da vari provvedimenti restrittivi e condanne all'ergastolo, Pasquale Condello \u00e8 stato latitante dal 28 novembre 1990, finch\u00e9 non \u00e8 stato arrestato la sera del 18 febbraio 2008 in un casolare a Pellaro, in un blitz in cui sono intervenuti circa 100 carabinieri del ROS e dei cacciatori del Gruppo Operativo Calabria.\nCondello \u00e8 stato condannato a 4 ergastoli e 22 anni di reclusione, e dal 1993 era ricercato in campo internazionale. L'operazione ha avuto luogo intorno alle ore 20.00 a Occhio di Pellaro, ed ha portato al fermo di Condello, del genero Giovanni Barill\u00e0 e del nipote Giandomenico Condello, oltre ad un'altra persona. Ora \u00e8 detenuto al carcere di Spoleto."}
{"id": "1582222", "revid": "1442080", "url": "https://it.wikipedia.org/wiki?curid=1582222", "title": "Giacomo Rosselli", "text": "Il suo debutto risale al 1979 con la Compagnia Valeria Moriconi ed \u00e8 stato protagonista del film \"Improvviso\" di Edith Bruck presentato alla Mostra del Cinema di Venezia.\nGran parte della sua notoriet\u00e0 negli anni ottanta \u00e8 dovuta ai personaggi di Daniele Rutelli ne \"I ragazzi della 3\u00aa C\", e Gianni De Rossi nel film \"Vacanze in America\". Daniele Rutelli era l'eterno innamorato di Rossella (interpretata da Claudia Vegliante), mentre Gianni De Rossi era il tuttologo musicale, al limite della noia, della sua classe.\nAttualmente vive a Roma e continua la carriera di attore teatrale. \u00c8 ultimamente apparso in uno spot pro donazione degli organi in Italia con Alessandro Gassmann.\n\u00c8 apparso nel ruolo di medico nel film \"18 regali\" del 2020 (regia Francesco Amato)"}
{"id": "1582223", "revid": "1543377", "url": "https://it.wikipedia.org/wiki?curid=1582223", "title": "National Board of Review Awards 1949", "text": "La 21\u00aa edizione dei National Board of Review Awards si \u00e8 tenuta il 18 dicembre 1949."}
{"id": "1582225", "revid": "1543377", "url": "https://it.wikipedia.org/wiki?curid=1582225", "title": "National Board of Review Awards 1950", "text": "La 22\u00aa edizione dei National Board of Review Awards si \u00e8 tenuta il 20 dicembre 1950."}
{"id": "1582228", "revid": "486946", "url": "https://it.wikipedia.org/wiki?curid=1582228", "title": "Wikia, Inc.", "text": ""}
{"id": "1582230", "revid": "1543377", "url": "https://it.wikipedia.org/wiki?curid=1582230", "title": "National Board of Review Awards 1951", "text": "La 23\u00aa edizione dei National Board of Review Awards si \u00e8 tenuta il 17 dicembre 1951."}
{"id": "1582249", "revid": "78273", "url": "https://it.wikipedia.org/wiki?curid=1582249", "title": "Sistema Informativo di Manutenzione", "text": ""}
{"id": "1582256", "revid": "225501", "url": "https://it.wikipedia.org/wiki?curid=1582256", "title": "Progettazione a prova d'errore", "text": ""}
{"id": "1582275", "revid": "134708", "url": "https://it.wikipedia.org/wiki?curid=1582275", "title": "Mario Trevi (cantante)", "text": "Dotato di una calda voce, arriva al successo nel 1959, debuttando alla Festa di Piedigrotta con \"Si ce lassammo\", per poi passare, nel 1961, al Giugno della Canzone Napoletana dove presenta il suo primo successo internazionale: \"Mare verde\". Nel 1960 debutta al Festival di Napoli, dove, nel 1963, \u00e8 primo interprete del famoso brano \"Indifferentemente\". La sua poliedrica attivit\u00e0 artistica lo vede cimentarsi dal repertorio della Canzone classica napoletana, ai brani napoletani degli anni '60, nella sceneggiata degli anni '70, sino alla rielaborazione del Turbo-folk serbo, rivisitato in chiave napoletana. Grazie ai suoi meriti artistici, in occasione dei suoi ottant'anni riceve dal sindaco di Napoli la \"Medaglia della Citt\u00e0 di Napoli\". \nCarriera.\nGli anni cinquanta.\nIn giovane et\u00e0 inizi\u00f2 a lavorare come muratore. Nelle Opere dei Pupi, aperte nelle cantine del suo paese, lo facevano entrare gratis purch\u00e9 cantasse per intrattenere il pubblico. Il piccolo Agostino trov\u00f2 un posto da commesso in un negozio di tessuti a Piazza Nicola Amore a Napoli ma non abbandon\u00f2 il canto, in particolare la passione per Sergio Bruni. A 14 anni inizi\u00f2 a studiare canto con il maestro Attilio Staffelli, professore al Conservatorio di San Pietro a Majella.\nFu in seguito che uno zio persuase il padre del ragazzo a fare ascoltare la sua voce sotto la Galleria di Napoli. Mario Trevi fu ascoltato dal maestro Vincenzo Acampora il quale lo fece esibire subito alla Festa di Piedigrotta. Esord\u00ec, all'et\u00e0 di 17 anni, cantando \"Nuvole d'ammore\". Sullo stesso palco vi erano Giacomo Rondinella, Tecla Scarano, Nicla Di Bruno. A Porta Capuana si ritrov\u00f2 accanto a Pasquariello e Claudio Villa.\nNel 1959 incise la prima serie di 78 giri per la Royal. Tra le prime canzoni incise vi furono \"Vieneme 'nzuonno e 'Mbraccio a tte\", entrambe presentate da Sergio Bruni al Festival di Napoli di quell'anno, e \"Si ce lassammo\" (Ruocco-De Mura), il primo successo di Trevi che raggiunse le 500.000 copie vendute. Nello stesso anno partecipa alla \"Piedigrotta Santa Lucia\" tenutasi al Teatro Splendore di Napoli.\nGli anni sessanta.\nNegli anni sessanta ha partecipato a dieci Festival di Napoli, dal 1960 al 1970 (ultimo Festival di Napoli) e a svariate edizioni della Festa di Piedigrotta. Nel 1960 partecipa alla \"Piedigrotta Acampora\" con la canzone \"'O sfaticato\", e viene intervistato alla trasmissione radiofonica \"Album Fonografico\", con Tina De Paolis e P\u00e9rez Prado.\nNel 1962 vince il primo premio al \"Gran Festival di Piedigrotta\" con \"Mandulinata blu\". L'anno successivo, al \"2\u00ba Festival Citt\u00e0 di Ercolano\", vince il primo premio con \"Bella busciarda\". Nel 1964 e 1965 partecipa alla \"Piedigrottissima\".\nNel 1960 si esibisce al Teatro di San Carlo di Napoli, in occasione dello spettacolo \"Bont\u00e0 di Napoli\", presentato da Enzo Tortora, al quale partecipa con artisti come Tot\u00f2, Delia Scala, Pietro De Vico, Gloria Christian, Giorgio Gaber, Virna Lisi, Peter Van Wood, Maria Paris, Paolo Panelli, Nino Manfredi, Claudio Villa e tanti altri\nAl \"Giugno della Canzone Napoletana\" del 1961 vince il secondo premio con \"Mare verde\" (scritta da Giuseppe Marotta e musicata da Salvatore Mazzocco) eseguita in coppia con Milva. Dallo stesso anno inizia la collaborazione con il maestro Eduardo Alfieri, il quale arranger\u00e0 tutti i brani incisi con la Durium, fino al 1969.\nIntrapresa l'arte del canto, e acquistata gi\u00e0 una certa notoriet\u00e0, nel 1961, in compagnia del signor Luigi Campoluongo, famoso guappo del Rione Sanit\u00e0 da cui prese ispirazione la commedia \"Il sindaco del rione Sanit\u00e0\" di Eduardo De Filippo, Mario Trevi fu invitato a casa di Tot\u00f2 a Roma, e quest'ultimo gli chiese di cantare la canzone \"Malafemmena\".\nTra le canzoni interpretate da Mario Trevi ai Festival di Napoli si ricordano \"Me parlano e te\" (1964, scritta dal poeta Salvatore Palomba e musicata da Antonio Vian), \"Settembre cu' mme'\" (1962, scritta da Renato Fiore e musicata da Antonio Vian), \"Cara busciarda\" (1969).\nIl maggior successo festivaliero per il quale Trevi viene ricordato \u00e8 il brano \"Indifferentemente\", del 1963, diventata una canzone classica napoletana.\nAi Festival di Napoli ha avuto modo di esibirsi in coppia con vari artisti della canzone italiana e napoletana: Milva, Claudio Villa, Johnny Dorelli, Nunzio Gallo, Mario Abbate, Gloria Christian, Maria Paris, Emilio Pericoli, Robertino, Mario Merola, Tony Astarita, Giulietta Sacco, Mirna Doris.\nNel 1964 partecipa al programma Napoli contro tutti con il brano \"'O marenariello\", vincendo la puntata \"Napoli contro Londra\". Lo stesso anno partecipa al programma culturale \"Canzone mia, Un secolo di canzoni italiane\", esibendosi con il brano \"Scetate\"\nNel 1966 partecipa al Festival delle Rose, importante manifestazione di canzoni italiane alla quale partecipano artisti come Gianni Morandi, Gabriella Ferri, Paul Anka, Al Bano, Nicola Di Bari, Lucio Dalla, i Pooh e Little Tony, esibendosi con la canzone \"Tutti vanno via\", arrivando in finale. Nello stesso anno partecipa al programma Scala reale, condotto da Peppino De Filippo, con il suo brano \"Indifferentemente\".\nL'11 ottobre 1969 parteciper\u00e0 allo spettacolo \"Festival della Canzone Napoletana\", tenutosi al Carnegie Hall di New York, presentato da Mike Bongiorno, al quale parteciparono, oltre a Trevi, Mirna Doris, Peppino Gagliardi, Mario Da Vinci, Beniamino Maggio e Rino Abbate.\nCon lo pseudonimo \"Iverta\" (\"Trevi\" letto al contrario, con l'aggiunta della \"a\" finale), dal 1962 fino alla prima met\u00e0 degli anni sessanta, Mario Trevi scriver\u00e0, con la collaborazione di altri autori, alcuni brani da lui stesso interpretati.\nIn questi anni collabor\u00f2, involontariamente, alla prima esibizione in pubblico di Mario Merola: Trevi, allora diciassettenne ma gi\u00e0 con una certa fama, si doveva esibire nella piazzetta nei pressi della chiesa di Sant'Anna alle Paludi in occasione dei festeggiamenti della Madonna, ma arriv\u00f2 con una decina di minuti di ritardo. In quell'attesa i colleghi di Merola, il quale si trovava ad assistere alla manifestazione durante la pausa pranzo del suo mestiere di scaricatore di porto, invogliarono quest'ultimo a salire sul palco ed esibirsi.\nGrazie alla sua carriera, Mario Trevi fu inserito tra le voci dell\"'Enciclopedia della canzone napoletana\" di Ettore De Mura del 1969.\nGli anni settanta.\nFinito il Festival di Napoli, nel 1971 partecipa alla trasmissione \"Napoli ieri e oggi\", dove presenta il brano \"Serenata ammartenata\". Nel 1973 partecipa alla con il brano \"Astrignete a mme\" e nel 1974 alla Festa di Piedigrotta con \"Quanta rose\".\nDal 1971 inizia una collaborazione con l'autore Antonio Moxedano e il maestro d'orchestra Tony Iglio che durer\u00e0 per tutto il decennio.\nDal 1973 si dedic\u00f2 ad un genere musicale che nasceva in quel tempo, le cosiddette \"canzoni di cronaca\", e alle \"canzoni di giacca\" e sceneggiate napoletana in teatro, ritornate in voga in quegli anni.\nFonda la \"Compagnia Mario Trevi\" e porta in scena, in otto anni, ventuno sceneggiate; tra queste ultime, da ricordare \"'A paggella\", da cui venne tratto un film.\nNel 1976, per commemorare la scomparsa del compositore Salvatore Mazzocco, la casa discografica Durium dedica a quest'ultimo l'album \"La Napoli di Salvatore Mazzocco: cantano Aurelio Fierro, Mirna Doris, Mario Trevi\".\nNel 1981 fu girato, da Silvio Amadio, il film \"Il carabiniere\", tratto dalla sceneggiata di Mario Trevi \"'O carabiniere\" del 1973, con Massimo Ranieri, Fabio Testi ed Enrico Maria Salerno; Trevi, il quale doveva recitare il ruolo del protagonista, non apprezzando le modifiche della trama, decise di rinunciare al ruolo, e il suo personaggio fu interpretato da Fabio Testi.\nSempre nel 1978 effettua una tourn\u00e9e in USA e Canada. A New York canta al Madison Square Garden, all'Accademia della Musica di Brooklyn e al Teatro Kenkiol, dove in seguito Mike Bongiorno riproporr\u00e0 il Festival della Canzone Napoletana. Segue una tourn\u00e9e in Europa con altri artisti italiani: Luciano Tajoli, Nilla Pizzi, Claudio Villa. Lo spettacolo \u00e8 formato da una parte in italiano e un'in napoletano: questa seconda viene totalmente affidata a lui.\nDa \" 'A pagella\" a \"La pagella\".\nIntrapreso da cinque anni il genere teatrale della Sceneggiata, nel 1977, parallelamente all'uscita del brano omonimo, Mario Trevi porter\u00e0 in scena la sceneggiata \" 'A paggella\". Grazie a questo spettacolo, la \"Compagnia Mario Trevi\" verr\u00e0 nominata la \"Compagnia dei dieci milioni\"; questo era l'incasso serale della sceneggiata su un biglietto d'ingresso che costava dalle 1500 alle 2000 lire.\nTra il 1977 e il 1978 la sceneggiata \" 'A pagella\" verr\u00e0 portata in centottanta teatri in giro per l'Italia. Nel 1980 viene portata anche al cinema: diretto da Nin\u00ec Grassia, Mario Trevi vestir\u00e0 i panni del protagonista del film \"La pagella\". L'incasso del film al botteghino sar\u00e0 di un miliardo e ottocento milioni di lire.\nGli anni ottanta.\nAndando a terminare la corrente artistica delle sceneggiate, contemporaneamente, a Napoli, nascono le prime emittenti televisive private. Tra le emittenti pi\u00f9 importanti vi \u00e8 Napoli Canale 21, fondata nel 1976, dove Trevi proporr\u00e0 le proiezione televisiva di alcune delle sue sceneggiate in teatro, come \" 'O carabiniere\" (del 1971 e riportata in scena nel '79), e di alcuni programmi da lui diretti e presentati in quel decennio, come \"Stasera Napoli\", \"Trevi pi\u00f9 Trevi uguale Napoli\" e \"Appuntamento con Mario Trevi\". Nel 1981 parteciper\u00e0 al \"2\u00ba Festival di Napoli e Nuove Tendenze\", trasmesso dal Teatro Politeama di Napoli su Canale 21, dove si esibir\u00e0 con la canzone O tesoro\". Nel 1984 \u00e8 la volta del concorso \"Dieci big per dieci nuove canzoni\" dove presenta il brano \" 'O mare d' 'a tranquillit\u00e0\" e nel 1985 partecipa al \"Festival Nazionale della Canzone Napoletana\" con il brano A vesta 'e sposa\". Nel 1986 pubblica il disco \"Ancora io\" dove presenta canzoni come \"Lasciarsi o no\" (scritta da Nino D'Angelo) e \"Alla mia donna\" (dedicata alla moglie Teresa).\nNel 1989 incide l'album I miei successi di ieri... cantati oggi.\nDal 1989 al 1990 partecipa alla trasmissione \"Mezzo secolo di Canzoni Napoletane\", andata in onda su Napoli Canale 21.\nGli anni novanta.\nNegli anni novanta effettua delle tourn\u00e9e in vari paesi europei, come la Germania e il Belgio, e in Nord e Sud America.\nDall'album I miei successi di ieri... cantati oggi, Trevi d\u00e0 inizio ad una serie di album dedicati alla re-incisione di brani napoletani classici, antecedenti agli anni '50 e appartenenti al suo repertorio degli anni sessanta, riarrangiati con l'uso di strumenti elettrofoni. Con la stessa impronta, tra il 1992 e il 1994, incide un'antologia della Canzone napoletana intitolata \"Cento canzoni da ricordare\", che segue nel 1995 con l'album Nustalgia. Nel 1994 partecipa al lavoro discografico \"Sempre\" del fratello Franco Moreno, incidendo la canzone \"'Nu frate grande\". A questa canzone ne seguir\u00e0 un'altra nel 1998, nell'album di Franco Moreno \"Millenovecentonovantotto\", intitolata \"Pronto Mario\".\nNel decennio ritorna in Rai partecipando a varie edizioni del programma Napoli prima e dopo.\nMario Trevi canta Pino Daniele.\nNel 1995 incide un album dedicato alle canzoni di Pino Daniele, intitolato \"...Niente - Trevi canta Daniele\". Andando contro la critica e contro l'abitudine di dedicare album a poeti napoletani degli inizi del '900, come Libero Bovio e Salvatore Di Giacomo, Trevi omaggia un collega pi\u00f9 giovane di lui, rappresentante della nuova corrente musicale napoletana del tempo.\nL'album vede la reinterpretazione di Mario Trevi di undici tra i brani di successo di Pino Daniele, andando da \"Napule \u00e8\", \"Terra mia\" e \"Lazzari felici\", fino a \"Appocundria\", \"Donna Cuncetta\", \"Sotto 'o sole\", \"Chi tene 'o mare\", \"Viento\", \"Quanno chiove\", \"Cammina cammina\" e \"'O ssaje comme fa 'o core\".\nGli anni duemila.\nNel 2001 Fabio Fazio e Piero Chiambretti lo invitano a partecipare al Festival di Sanremo in veste di testimonial della Canzone napoletana, affiancato da altri colleghi cantanti.\nIl 4 luglio 2003 partecipa alla storica manifestazione canora napoletana del Rione Sanit\u00e0 dedicata a San Vincenzo Ferreri, detta \" 'A festa 'o Munacone\".\nSu iniziativa della Divisione Radiofonia della Rai, in collaborazione con Regione Campania, Comune e Provincia di Napoli, il 1\u00ba luglio 2004 viene inaugurato l'Archivio Sonoro della Canzone Napoletana, dove \u00e8 presente anche Trevi, con oltre 250 documenti audio e 39 documenti video.\nAltri 176 documenti audio sono presenti nell'archivio dell'Istituto centrale per i beni sonori e audiovisivi.\nIl 26 novembre 2005 viene nominato, insieme ad Antonello Rondi, Bruno Venturini e Mario Merola, Cavaliere dell'Ordine di Malta.\nTra la fine del 2005 e l'inizio del 2006 ritorna in televisione e presenta, in compagnia del fratello Franco Moreno, il programma \"\u2018Nu frate grande show\", trasmissione andata in onda sull'emittente satellitare \"Napoli International\".\nIl 12 agosto 2006 \u00e8 tra i protagonisti dello spettacolo \"Incantanapoli\", esibendosi in concerto alla \"Rotonda Armando Diaz\", adiacente alla Villa Comunale di Napoli, insieme ai colleghi Mario Da Vinci e Mirna Doris.. Il 13 settembre dello stesso anno sar\u00e0 la volta dello spettacolo \"InCanto napoletano\", tenutosi al Vomero; ancora una volta verr\u00e0 affiancato dalla collega Doris.\nIl 20 maggio 2008, dopo quasi dieci anni dal suo ultimo lavoro discografico, esce \"Il capitano e il marinaio\", lavoro creato con il fratello Franco Moreno e con arrangiamenti del maestro Augusto Visco.\nIl 24 settembre 2009 partecipa al \"Premio Carosone 2009\", tenutosi all'Arena Flegrea della Mostra d'Oltremare a Napoli, dove si esibisce, accompagnato dai Kantango, con le canzoni \"Indifferentemente\", \"Scalinatella\" e \"Giacca rossa 'e russetto\". Dopo le sue interpretazioni, consegna il premio alla carriera al cantautore Vinicio Capossela.\nGli anni dieci.\nNel 2010 Mario Trevi cambia genere musicale, avvicinandosi a nuovi ritmi e ad un pubblico giovane e contornandosi di giovani musicisti: Il 17 aprile 2010 debutta con lo spettacolo \"Mario Trevi Lunabianca in concerto\".\nL'11 ottobre 2011 il paese natale, Melito di Napoli, gli dedica il \"Mario Trevi Day\", dove Trevi tiene una conferenza sulla canzone napoletana e conclude la giornata con un concerto, accompagnato dai Lunabianca.\nIl 21 settembre 2013 partecipa alla festa di san Gennaro organizzata a Napoli, dove viene ospitato insieme a Liliana De Curtis, Clementino, Sal da Vinci e Maria Mazza, ricevendo un premio alla carriera. Il 19 maggio 2014 prende parte alla manifestazione \"ReTour a Puteoli\" di Pozzuoli, con Fausto Leali e Fabio Concato. Nel 2015 aderisce alla mostra \"La gente di Napoli - Humans of Naples\", del fotografo partenopeo Vincenzo De Simone patrocinato dal Comune di Napoli, il Comune di San Giorgio a Cremano e dell'Assessorato all'Assistenza Sociale della Regione Campania, tenutasi dal 29 aprile al 12 maggio al Palazzo delle Arti di Napoli. Al progetto partecipano anche altre personalit\u00e0 della cultura, dello spettacolo e della politica, come Luigi de Magistris, Rosa Russo Iervolino, Peppe Barra, Enzo Gragnaniello, Mario Luzzatto Fegiz.\nIl 22 agosto si esibisce in concerto a Sapri, alla settima edizione di \"Sapri anni 60\". Partecipa alla manifestazione con Sal da Vinci, Gianluca Capozzi, Pupo, Fausto Leali, Tony Tammaro, I Ditelo voi e Massimo Ranieri.\nIl 27 luglio 2019 partecipa alla \"Notte Bianca di Salerno\" con Ciccio Merolla, Annalisa Minetti, Ivana Spagna.\nIl 20 settembre si esibisce a Napoli, sul palco di RTL 102.5, alla manifestazione \"Napoli Pizza Village\", presentato da Angelo Baiguini e Gianni Simioli, con Enrico Nigiotti e Bianca Atzei.\nDal melodico al turbo folk: \"Mario Trevi Lunabianca in concerto\".\nAlla fine del 2009 Mario Trevi, con l'imprenditore e musicista Giovanni Brignola, realizzano lo spettacolo \"Mario Trevi Lunabianca in concerto\", debuttando il 17 aprile 2010.\nNello spettacolo Trevi \u00e8 accompagnato da sei giovani musicisti, i \"Lunabianca\", e da due giovani voci, Marco Sentieri ed Angela Lettieri (successivamente Stefano Larizza e Rossella Bruno), esibendosi con la rivisitazione di canzoni classiche napoletane attraverso nuovi arrangiamenti all'avanguardia composti da ritmi accelerati combinati con il folklore e la storia della Canzone napoletana, ispirato dal genere musicale serbo del Turbo-folk, in chiave napoletana. L'idea \u00e8 quella di affiancare la tradizione canora napoletana di Mario Trevi con i ritmi dei giovani musicisti \"Lunabianca\".\nNello spettacolo vengono rielaborate le interpretazioni di grandi brani della Canzone napoletana come \"Luna rossa\", \"Dicitencello vuje\", \"Lazzarella\", \"'O sole mio\" sino ad arrivare ad \"Indifferentemente\" dello stesso Trevi.\nLa sigla dello spettacolo, \"Luna bianca\", \u00e8 stata scritta dal cantautore Tony Tammaro.\nDallo spettacolo, l'anno successivo, nascer\u00e0 il disco \"Napoli Turbo Folk\", realizzato con i \"Lunabianca\", pubblicato il 18 aprile 2011 e presentato ufficialmente al pubblico alla Fnac del Vomero, a Napoli, il 6 maggio 2011.\nIl 9 maggio presenter\u00e0 l'album su Rai Radio 1, alla trasmissione \"Cantanapoli\".\nMario Trevi al Conservatorio.\nIl 2 dicembre 2019, al Conservatorio Statale di Musica \"Nicola Sala\" di Benevento, nel Corso \"Classico Napoletano - Didattica dell'ascolto\", si tiene una lezione sui \"Cantanti Festivalieri Maschi\", diretta dal docente M\u00b0 Luigi Ottaiano. La lezione \u00e8 dedicata in gran parte a Mario Trevi, il quale interviene per l'occasione. Durante la lezione vengono ascoltate incisioni di Trevi, che saranno oggetto di esame per gli studenti: \" 'A luciana\", \"Chitarrella chitarr\u00e8\", \"Indifferentemente\", \"Mare verde\", \"Mierolo affurtunato\", \"Cara busciarda\", \"Catena\", \"Suonne sunnato\", \"Vierno\", \"Scalinatella\".\nGli anni venti.\nIndifferentemente: l'autobiografia.\nNel 2021 pubblica la sua autobiografia \"Indifferentemente\", scritta con il nipote Salvatore Architravo, dove raccoglie ricordi del suo debutto artistico negli anni '50, delle partecipazioni al Festival di Napoli, le tourn\u00e9e all'estero, le esperienze teatrali e cinematografiche, gli incontri con vari personaggi del mondo dello spettacolo.\nMedaglia della citt\u00e0 di Napoli.\nIl 22 dicembre 2021, a Palazzo San Giacomo, in occasione dei suoi ottant'anni, riceve dal sindaco di Napoli Gaetano Manfredi la \"Medaglia della Citt\u00e0 di Napoli\" per i suoi meriti artistici, con la seguente motivazione: \"La citt\u00e0 di Napoli al Maestro Mario Trevi in segno di grande affetto ed ammirazione per la Sua fulgida, brillante carriera di autentico interprete dell'immenso patrimonio musicale della canzone napoletana e di profonda gratitudine per aver portato e tenuto alto il nome di Napoli in Europa e nel Mondo intero.\"\nVita privata.\nPrimo dei nove figli di Domenico Capozzi e Maddalena Ciletti, vive la sua infanzia nella miseria dell'Italia del secondo dopoguerra.\nNel 1961 sposa Titina Spagnuolo, proveniente da una famiglia di negozianti di dischi attiva a Napoli dagli inizi del Novecento. Dal matrimonio, nel 1963, nascer\u00e0 la prima figlia. Nel 1965, due giorni dopo la nascita della loro seconda bambina, un'embolia cerebrale toglier\u00e0 la vita a Titina. Ai funerali fecero gli onori in tanti, fra questi anche Sergio Bruni e Mario Abbate. In omaggio della moglie prematuramente scomparsa, Trevi le dedicher\u00e0 i brani \"Sulo e senza e te\" (Arrichiello-Genta) e \"Buon Natale\" (Riccardi-Iverta-Sorrentino)\nNel 1967 Trevi sposa la sorella minore di Titina, Teresa, dalla quale avr\u00e0 altre due figlie.\nIl 3 agosto 2020 un grave lutto colpisce Trevi, con l'improvvisa morte, a 56 anni, della primogenita Angela.\nI Capozzi.\nMario Trevi \u00e8 il capostipite di una famiglia di cantanti napoletani, i Capozzi. \u00c8 fratello di Lino Capozzi (1951-2017), Stefano Fani (1956-1997), Franco Moreno e Franco Sereno, zio di Gianluca Capozzi, Salvatore Capozzi, Mimmo Moreno, del musicista Massimo Capozzi, dell'attrice Simona Capozzi, e nonno del cantante Tony Mariano e del regista Salvatore Architravo.\nOmaggi.\nIl 23 gennaio 2014 i Sangue Mostro pubblicano l'album \"Cuo-Rap\". Il brano \"Magliari\" contiene la voce campionata di Mario Trevi, estratta dal brano del 1962 'O magliaro."}
{"id": "1582306", "revid": "104485", "url": "https://it.wikipedia.org/wiki?curid=1582306", "title": "Disturbo Bipolare", "text": ""}
{"id": "1582311", "revid": "104485", "url": "https://it.wikipedia.org/wiki?curid=1582311", "title": "Disordine bipolare", "text": ""}
{"id": "1582312", "revid": "1124164", "url": "https://it.wikipedia.org/wiki?curid=1582312", "title": "Deposizione", "text": ""}
{"id": "1582313", "revid": "233579", "url": "https://it.wikipedia.org/wiki?curid=1582313", "title": "Mwambutsa I del Burundi", "text": ""}
{"id": "1582322", "revid": "399", "url": "https://it.wikipedia.org/wiki?curid=1582322", "title": "Break the Ice (Britney Spears)", "text": "Break the Ice (in italiano: \"Rompere il ghiaccio\") \u00e8 una canzone scritta da Nate \"Danja\" Hills, Marcella \"Ms. Lago\" Araica, Keri Hilson e James Washington e registrata dalla cantante statunitense Britney Spears. Originalmente, era stata prodotta per l'album \"The Original Doll\", progetto programmato per un'uscita nel 2005 ma poi accantonato a causa della gravidanza della cantante.\n\u00c8 stata prodotta da Danja per il quinto album della Spears, \"Blackout\"; poi scelto come terzo singolo estratto dall\u2019album.\nLa canzone \u00e8 stata ufficialmente confermata come terzo singolo nel suo sito ufficiale ed e stata inviata il 3 marzo 2008 alle radio statunitensi.\nIl brano.\nLa Spears ha collaborato con Hills, Araica, la Hilson e Washington che hanno lavorato anche nel singolo che annunciava il suo ritorno \"Gimme More\" (2007). Il team di produzione ha lavorato la traccia quando la Spears era incinta del suo secondo bambino. Essi hanno arrangiato le voci nella casa della Spears di Beverly Hills, California, tre settimane prima che partorisse.\nLa canzone \u00e8 stata registrata presso il Palms Casino Resort a Las Vegas, Nevada, sempre nel 2007. \u00c8 stata infine mixata da Araica negli Studi di Registrazione Chalice di Los Angeles.\nUna demo della canzone \u00e8 trapelata su internet sotto il nome di \"Been a While\" (ossia \"Quanto tempo!\"), ma \u00e8 pi\u00f9 tardi apparsa con il suo titolo ufficiale nella lista tracce definitiva di \"Blackout\".\n\"Break the Ice\" \u00e8 un brano energico orientato alla musica elettronica che dura 3 minuti e sedici secondi. \u00c8 strutturata secondo la comune forma verso-ritornello. L'introduzione parlata contiene un doppio significato. In essa, la Spears sussurra \"It's been a while. I know I shouldn't have kept you waiting. But I'm here now\" (\"Ne \u00e8 passato di tempo! So che non avrei dovuto farti aspettare. Ma ora sono qui\") e ci\u00f2 pu\u00f2 essere considerata come una sorta di richiesta di perdono per essere stata lontana cos\u00ec a lungo tanto dall'industria musicale quanto dal suo amante nella canzone. Il testo parla di una ragazza che dice al ragazzo: \"You're a little cold. Let me warm things up and break the ice\" (\"Sei un po' freddo. Permettimi di scaldare le cose e rompere il ghiaccio\"). La voce della Spears quando canta in modo affannoso \"Hot Hot Hot - ahh\" nel ritornello \u00e8 molto simile a quella del singolo precedente del 2001 \"I'm a Slave 4 U\". La forte linea di tamburi predomina tutta la canzone la quale termina col ritornello ripetuto pi\u00f9 un'improvvisazione della Spears.\nReazione della critica.\nLa reazione della critica verso \"Break the Ice\" \u00e8 stata positiva. Come per \"Gimme More\" e \"Piece of Me\", la canzone ha raccolto recensioni entusiaste da parte dei critici musicali ed \u00e8 stato uno dei brani pi\u00f9 raccomandati dell'album. Kelefa Sanneh del \"The New York Times\" l'ha descritta come \"rave-inspired flirtation\". Stephen Thomas Erlewine di All Music Guide si \u00e8 riferito alla canzone come una \"stuttering electro-clip\". Darryl Sterdan ha fatto notare nel sito canadese Jamcanoe.ca: \"...she [Spears] brought a choir and one of Madonna's old synth-pop leftovers with her\". Il pezzo in cui la cantante dice \"I like this part\" (\"Adoro questa parte\") \u00e8 stata descritta da Tom Ewing di Pitchfork il quale dice che \"sounds like spacehoppers bouncing is slow motion round in a padded cell\" e conclude dicendo che \u00e8 la \"traccia pi\u00f9 individuale di Britney\" e che \"la sua costante arresa di identit\u00e0 da brano a brano capita come una tattica per rendere le canzoni individuali pi\u00f9 disorientanti e emozionanti.\"\nVideo.\nIl video di \"Break the Ice\" \u00e8 un cartone animato ed \u00e8 prettamente ispirato a \"Toxic\", un altro suo famosissimo video, su richiesta di Britney stessa.\nInizia con la Spears in versione cartoon che deve arrivare a rubare una pozione tossica come agente segreto. S'introduce nell'edificio dove c'\u00e8 la pozione (proprio come in Toxic, difatti) e supera le barriere ed i laser, dopodich\u00e9 va dal capo dell'organizzazione che ha prodotto il tossico e lo seduce. Dopo scappa via con la fiala, inseguita intanto dagli uomini del boss, ma vi lancia contro un esplosivo, per cui tutto l'edificio esplode. Britney esce in tempo da una finestra, mentre il resto \u00e8 scoppiato in fiamme. Il video termina con la scritta \"To Be Continued\" (\"Continua\" in italiano).\nClassifiche.\nGrazie alle alte vendite digitali la canzone ha raggiunto la 46\u00aa posizione nella Billboard Pop 100 e la seconda posizione nella \"Billboard Bubbling Under Hot 100 Singles\".\nIl singolo ha debuttato alla 100\u00aa posizione nella \"Billboard Hot 100\", fino ad arrivare alla numero 43.\nLa canzone \u00e8 entrata direttamente alla numero 79 nella classifica inglese, raggiungendo la 15 posizione.\nFino ad ora il singolo ha venduto 1\u00a0200\u00a0000 copie.\nIn Italia il singolo \u00e8 stato pubblicato pi\u00f9 tardi, ad inizio luglio, a causa del grande successo di \"Piece Of Me\".\n\"Break the ice\" ha debuttato nella classifica dei singoli direttamente alla numero 9 per poi scendere la settimana successiva alla numero 21."}
{"id": "1582327", "revid": "1418004", "url": "https://it.wikipedia.org/wiki?curid=1582327", "title": "Mao Dun", "text": "Condusse fin da giovane la battaglia per il rinnovamento della societ\u00e0 cinese, partecipando alla fondazione della Societ\u00e0 degli studi letterari nel 1921 e fondando nel 1930 con altri letterati la Lega degli scrittori di sinistra.\nAdott\u00f2 inizialmente lo pseudonimo Mao Dun (\u77db\u76fe), che significa \"contraddizione\" per esprimere il suo pensiero sull'ideologia rivoluzionaria e contraddittoria della Cina degli anni Venti del secolo scorso. Per evitargli persecuzioni, un suo amico letterato firmava i suoi lavori con l'omofono Mao Dun (\u8305\u76fe), che significa \"paglia\", nome con cui \u00e8 noto ancora oggi.\nLa sua produzione letteraria \u00e8 vastissima e spazia fra romanzi, poesie, racconti e saggi. Nel 1945 fond\u00f2 a Shanghai la rivista Wen Lien (Unione letteraria) e nel 1946 divenne lettore di letteratura cinese in Unione Sovietica. Dopo la conquista del potere da parte dei comunisti, ricopr\u00ec altissime cariche politiche, fu Ministro della cultura cinese dal 1949 al 1965, e divenne anche direttore della Chinese litterature."}
{"id": "1582330", "revid": "1149807", "url": "https://it.wikipedia.org/wiki?curid=1582330", "title": "Toyota Stadium (Texas)", "text": "Il Toyota Stadium (conosciuto come Pizza Hut Park fino al Gennaio 2012 e FC Dallas Park fino al 2015) \u00e8 lo stadio del FC Dallas, squadra di calcio professionistica statunitense che gioca nella Major League Soccer. Finito di costruire nel 2005, ha gi\u00e0 ospitato le edizioni 2005 e 2006 della MLS Cup.\nSi trova a Frisco, cittadina che si trova nelle vicinanze di Dallas, nello stato del Texas. Costruito appositamente per il calcio, pu\u00f2 contenere circa 20.000 spettatori. Al suo interno si trovano anche ristoranti e centri commerciali. Nei dintorni dello stadio sono sorti anche alcuni campi di calcio a uso libero, per dare la possibilit\u00e0 a tutti i ragazzi di giocare liberamente."}
{"id": "1582336", "revid": "767487", "url": "https://it.wikipedia.org/wiki?curid=1582336", "title": "Ercole sfida Sansone", "text": "Ercole sfida Sansone \u00e8 un film peplum del 1963 diretto da Pietro Francisci.\nIn molti paesi, tra i quali Stati Uniti e Francia, \u00e8 stato distribuito con il titolo \"Ercole, Sansone e Ulisse (o Odisseo)\".\nTrama.\nNel mare attorno a Itaca un mostro marino fa strage di pescatori. Laerte, re dell'isola, decide quindi di mandare Ercole e il giovane Ulisse a caccia del mostro; i due a bordo di una nave con altri uomini riescono a uccidere il mostro, tuttavia prima di morire, la creatura riesce ad affondare la nave. Ercole, Ulisse e altri quattro compagni fanno naufragio in terra di Giudea dove dopo molte ore di cammino arrivano a un villaggio dove vengono accolti, ma su consiglio di alcuni abitanti si dirigono a Gaza per trovare una nave con cui tornare a casa.\nPoco dopo nel villaggio arriva un comandante filisteo alla ricerca e cattura del possente Sansone, dapprima tenta di convincere gli abitanti a consegnarli Sansone, ma successivamente, dopo aver trovato tracce di Sansone in una delle case, mette a ferro e fuoco il villaggio, bruciando le case e uccidendo e schiavizzando gli abitanti. Sulla strada di Gaza, Ercole, i suoi compagni e le sue guide giudee si imbattono in un leone, che Ercole uccide a mani nude. Le due guide, scambiandolo per Sansone, decidono di catturarlo e di venderlo ai soldati filistei; cos\u00ec una delle guide si separa per correre a Gaza e informare Saren il re filisteo, mentre l'altro continua con i greci.\nGiunti a Gaza, Ercole, Ulisse e i loro compagni greci vengono attirati al palazzo del re, dove vengono fatti prigionieri; su consiglio di Dalila, Saren offre a Ercole tre giorni per catturare Sansone, o lui e i suoi amici verranno uccisi. La stessa Dalila aiuta Ercole a scovare Sansone, accompagnandolo; cos\u00ec mentre Dalila si finge schiava, e Ercole una guardia, entrambi lo attirano in una trappola. Sansone in persona arriva in soccorso della schiava e affronta Ercole: dopo un violento combattimento finito in completa parit\u00e0, Ercole convince Sansone ad allearsi, per liberare i suoi compagni e combattere Saren. I due insieme a Dalila organizzano un piano in cui Ercole finger\u00e0 di consegnare Sansone ai filistei in cambio dei suoi compagni su una nave: tuttavia Dalila tradisce i due e fa piazzare delle guardie nella stiva della nave e lungo la costa, Ulisse se ne accorge e fugge per avvertire Ercole.\nI soldati filistei attaccano i tre, che si difendono lanciando enormi macigni e facendo crollare sui soldati un tempio, ma quando la cavalleria filistea sta per colpirli, in loro soccorso arriva una nave greca da Itaca con Iole e Laerte al comando, che bersagliano di giavellotti i cavalieri: Saren colpisce con una freccia Ulisse ad una spalla, ma Sansone con uno dei giavellotti uccide il malvagio re, poi insieme a Ercole e agli altri sale sulla nave greca, saluta gli amici greci e se ne ritorna a terra a nuoto."}
{"id": "1582337", "revid": "92723", "url": "https://it.wikipedia.org/wiki?curid=1582337", "title": "Anselmo (vescovo)", "text": "\u00c8 stato vescovo di Asti tra il 1146 ed il 1173.\nIl primo documento certo che cita il vescovo Anselmo, \u00e8 un lascito del 21 novembre 1148 a Oberto Garretto.\nEsistono anche tre bolle papali di conferma e protezione riguardanti Anselmo:\nIl documento riguardante papa Eugenio \u00e8 molto importante sotto l'aspetto politico perch\u00e9 \u00e8 un atto di conferma del comitato astigiano. Questo, come spiega anche il Cibrario \u00e8 per\u00f2 solamente un atto formale dato che la citt\u00e0 di Asti g\u00ec\u00e0 dal 1095 si era costituita in libero comune con consoli e podest\u00e0.\nAlcuni storici affermano che il vescovo, vicario imperiale dell'imperatore tent\u00f2 invano di recuperare l'antico predominio sulla citt\u00e0.\nI contrasti tra vescovo e Comune furono tali da spingere Anselmo a lasciare la citt\u00e0 e chiamare in aiuto l'imperatore Federico Barbarossa che nel 1155 la assedi\u00f2 e la incendi\u00f2.\nNel 1158, Anselmo era presente alla seconda dieta di Roncaglia per trattare la riconciliazione della citt\u00e0 con l'imperatore.\nL'ultimo documento trattante il vescovo, \u00e8 un documento del 10 agosto 1172, in cui Anselmo don\u00f2 alla certosa di Casotto alcuni beni."}
{"id": "1582350", "revid": "237256", "url": "https://it.wikipedia.org/wiki?curid=1582350", "title": "Nikolai Repnin", "text": ""}
{"id": "1582356", "revid": "142136", "url": "https://it.wikipedia.org/wiki?curid=1582356", "title": "Senza Ali", "text": ""}
{"id": "1582363", "revid": "110157", "url": "https://it.wikipedia.org/wiki?curid=1582363", "title": "Cehu Silvaniei", "text": "Cehu Silvaniei (in ungherese \"Szil\u00e1gycseh\") \u00e8 una citt\u00e0 della Romania di 8.089 abitanti, ubicata nel distretto di S\u0103laj, nella regione storica della Transilvania. \nFanno parte dell'area amministrativa anche le localit\u00e0 di Horoatu Cehului, Moti\u015f, Nadi\u015f e Ulciug.\nStoria.\nIl primo documento che attesta la presenza della citt\u00e0 risale al 1319 e vi viene citata con il nome di \"Castrum Cheevar\".\nCentro prevalentemente agricolo, la citt\u00e0 ha conosciuto un forte incremento delle attivit\u00e0 industriali attorno al 1970, sotto la spinta del regime comunista, dopo che la riorganizzazione amministrativa del Paese nel 1968 l'aveva portata ad ottenere lo \"status\" di citt\u00e0.\nLe industrie, in particolare del settore della produzione di mobili e del tessile, hanno conosciuto un periodo di difficolt\u00e0 dopo la rivoluzione del 1989, la caduta del regime comunista e la loro privatizzazione. Negli ultimi anni sono comunque emersi segnali di una buona ripresa e le industrie ormai divenute tradizionali, anche grazie all'apporto di capitali stranieri, sono tornate a crescere.\nMonumenti e luoghi d'interesse.\nTra i principali luoghi d'interesse della citt\u00e0 si segnalano:\nSul territorio della citt\u00e0 esistono inoltre quattro interessanti chiese lignee:"}
{"id": "1582365", "revid": "24989", "url": "https://it.wikipedia.org/wiki?curid=1582365", "title": "Ampl", "text": ""}
{"id": "1582367", "revid": "24989", "url": "https://it.wikipedia.org/wiki?curid=1582367", "title": "Linguaggio di programmazione matematica", "text": ""}
{"id": "1582373", "revid": "767487", "url": "https://it.wikipedia.org/wiki?curid=1582373", "title": "Kerrea Gilbert", "text": "Carriera.\nNel 2005-2006 giocava nelle giovanili dell', ma talvolta veniva anche utilizzato dalla prima squadra, con cui debutt\u00f2 in prima squadra il 29 novembre 2005 in Football League Cup, e il 7 dicembre debutt\u00f2 anche in Champions League contro l'.\nIl 7 gennaio 2006 debutt\u00f2 in FA Cup contro il Cardiff City, e due settimane dopo debutt\u00f2 in Premier League contro l'Everton.\nSuccessivamente fu ceduto in prestito per un anno e mezzo al Cardiff City e successivamente al Southend United. Nel 2011 viene tesserato con i Portland Timbers.\nPassa da svincolato allo Yeovil Town nell'estate del 2011\nIl 1\u00ba febbraio 2012 passa allo Shamrock Rovers."}
{"id": "1582377", "revid": "339392", "url": "https://it.wikipedia.org/wiki?curid=1582377", "title": "Mikhail Nikolaevi\u010d Bary\u0161nikov", "text": ""}
{"id": "1582379", "revid": "123176383", "url": "https://it.wikipedia.org/wiki?curid=1582379", "title": "Luigi Cosenza", "text": "Biografia.\nNato nel 1905 da una famiglia di ingegneri fortemente radicata nella cultura della Napoli ottocentesca, nel 1928 Luigi Cosenza si laure\u00f2 in ingegneria all'Universit\u00e0 degli studi di Napoli.\nDopo la laurea ader\u00ec alla nascente corrente razionalista esaltandola nella costruzione del Mercato Ittico di Napoli; nel decennio successivo collabor\u00f2 con \"Domus\" e \"Casabella\" e inizi\u00f2 il sodalizio con l'austriaco Bernard Rudofsky. In questo periodo progett\u00f2 le pi\u00f9 importanti architetture private sulla collina di Posillipo, raro esempio di rapporto organico-razionalista tra l'ambiente costruito e il pendio naturale della collina; tra le ville pi\u00f9 importanti si ricordano Villa Oro, Villa Savarese e Villa Ferri. Cosenza partecip\u00f2, senza alcun esito, ai concorsi nazionali per il Palazzo del Littorio e per l'auditorium. Nel 1943 s'iscrive al Partito Comunista Italiano.\nDopo la guerra si occup\u00f2 dei piani di ricostruzione di Napoli con i noti piani particolareggiati per Fuorigrotta e Bagnoli, e redasse il piano urbanistico per Via Marittima e della ricomposizione urbanistica di Torre Annunziata; durante questi anni partecip\u00f2 agli interventi di realizzazione di aree ad ex novo per l'occupazione popolare promossa dallo IACP e dall'INA-Casa, i progetti erano redatti dallo stesso Cosenza con la collaborazione di Francesco Della Sala e altri del panorama architettonico del dopoguerra a Napoli, Cosenza ha progettato il Complesso di Torre Ranieri (Case popolari) con l'utilizzo delle pi\u00f9 innovative tecniche di prefabbricazione creando un rione sperimentale analogo alle costruzione milanesi di Piero Bottoni. Collabor\u00f2 nella progettazione del Palazzo del Circolo della Stampa con Marcello Canino e progett\u00f2 la sede della Facolt\u00e0 d'Ingegneria in Piazzale Tecchio a Fuorigrotta. Negli anni successivi progett\u00f2 numerosi interventi urbanistici e l'ampliamento per la Galleria nazionale d'arte moderna e contemporanea a Roma.\nNella sua carriera fond\u00f2 il CESUN e partecip\u00f2 ai congressi CIAM.\nTra i suoi studenti ci fu Almerico Realfonzo.\nLuigi Cosenza si spense nella sua citt\u00e0 nel 1984.\nArchivio.\nIl fondo \"Luigi Cosenza\" \u00e8 conservato presso l'Archivio di Stato di Napoli. Fino al marzo 2011 la documentazione relativa all'attivit\u00e0 di Cosenza \u00e8 stata interamente custodita presso lo studio napoletano del professionista.\nSu proposta della Soprintendenza archivistica, il 15 settembre 2010 l'archivio \u00e8 stato dichiarato di interesse storico particolarmente importante con decreto del Direttore regionale per i beni culturali e paesaggistici della Campania. Nel successivo mese di dicembre la Direzione generale per gli archivi ne ha autorizzato la custodia temporanea presso l'Archivio di Stato di Napoli, dove la maggior parte della documentazione \u00e8 stata trasferita nel marzo 2011.\nNello stesso 2011 la Soprintendenza archivistica per la Campania ha avviato la digitalizzazione di un primo gruppo di elaborati grafici relativi ai progetti urbanistici e architettonici e intrapreso con l'Archivio di Stato di Napoli e la famiglia Cosenza un comune programma di salvaguardia e valorizzazione dell'eredit\u00e0 documentaria del progettista.\nRiconoscimenti.\n1983: Premio Feltrinelli ex aequo per l'Architettura, conferito dall'Accademia dei Lincei."}
{"id": "1582386", "revid": "44735", "url": "https://it.wikipedia.org/wiki?curid=1582386", "title": "Quello che mi davi tu", "text": ""}
{"id": "1582391", "revid": "98464", "url": "https://it.wikipedia.org/wiki?curid=1582391", "title": "\u0218imleu Silvaniei", "text": "\u0218imleu Silvaniei (in ungherese \"Szil\u00e1gysomly\u00f3\", in tedesco \"Schomlenmarkt\") \u00e8 una citt\u00e0 della Romania di 16.248 abitanti, ubicata nel distretto di S\u0103laj, nella regione storica ungherese del Partium. \nFanno parte dell'area amministrativa anche le localit\u00e0 di Bic, Cehei e Pusta.\nStoria.\nIl primo documento conosciuto cita la citt\u00e0 con il nome di \"Wathasomlyowa\" nel 1258.\nLa citt\u00e0 \u00e8 stata per molti secoli dominio ungherese della famiglia B\u00e1thory che vi possedeva un castello fatto costruire da Mikl\u00f3s, Voivoda di Transilvania, agli inizi del XIII secolo.\nIl castello cadde in disuso nel 1592, quando i B\u00e1thory si fecero costruire un palazzo nel centro cittadino. Di esso rimangono soltanto le rovine.\nNel 1919 venne fondata a \u0218imleu Silvaniei il primo liceo di lingua romena del distretto."}
{"id": "1582392", "revid": "287204", "url": "https://it.wikipedia.org/wiki?curid=1582392", "title": "Simleu Silvaniei", "text": ""}
{"id": "1582394", "revid": "71433", "url": "https://it.wikipedia.org/wiki?curid=1582394", "title": "National Board of Review Awards 1952", "text": "La 24\u00aa edizione dei National Board of Review Awards si \u00e8 tenuta il 29 dicembre 1952."}
{"id": "1582398", "revid": "104847796", "url": "https://it.wikipedia.org/wiki?curid=1582398", "title": "L'amico del giaguaro", "text": ""}
{"id": "1582403", "revid": "287204", "url": "https://it.wikipedia.org/wiki?curid=1582403", "title": "Wilkinson", "text": ""}
{"id": "1582405", "revid": "767487", "url": "https://it.wikipedia.org/wiki?curid=1582405", "title": "La donna lupo di Londra", "text": "La donna lupo a Londra (\"She-Wolf of London\") \u00e8 un film horror del 1946 diretto da Jean Yarbrough. La pellicola nel titolo omaggia il film del 1935 della stessa Universal, Werewolf of London. Il film non appartiene propriamente alla saga dell'uomo lupo, in quanto il licantropo in questo caso \u00e8 una donna e non v'\u00e8 traccia di Larry Talbot (Lon Chaney Jr.).\nTrama.\nUna giovane donna crede di essere l'autrice di una serie di efferati crimini che avvengono nottetempo nel parco di Londra. Il suo promesso sposo cerca di aiutarla. Ma la coppia deve fare i conti con una zia che tenta di far rinchiudere la protagonista al fine di poter tenere la casa di famiglia e far sposare alla propria figlia il fidanzato della protagonista.\nAnalisi del film.\nIl film \u00e8 un giallo, pi\u00f9 che un horror. Esso rievoca le atmosfere dei classici del genere ed \u00e8 fotografato con la consueta eleganza dai tecnici che costituivano la squadra dei film horror della Universal nel periodo d'oro, ma la trama non ha in realt\u00e0 alcun elemento soprannaturale."}
{"id": "1582411", "revid": "767487", "url": "https://it.wikipedia.org/wiki?curid=1582411", "title": "Agrij", "text": "Agrij (in ungherese \"Fels\u0151egregy\") \u00e8 un comune della Romania di 1.410 abitanti, ubicato nel distretto di S\u0103laj, nella regione storica della Transilvania. \nIl comune \u00e8 formato dall'unione di 2 villaggi: Agrij e R\u0103stol\u021bu De\u0219ert."}
{"id": "1582414", "revid": "188116", "url": "https://it.wikipedia.org/wiki?curid=1582414", "title": "Senatori della XXX legislatura del Regno d'Italia", "text": "Senatori della XXX legislatura del Regno d'Italia nominati dal re Vittorio Emanuele III, divisi per anno di nomina.\n212 senatori furono nominati nel 1939 e altri 32 nel 1943. Per altre 5 nomine previste dai decreti non venne completato l'iter.\nTra parentesi sono indicate le categorie di nomina.\nSenatori di nomina regia.\n1939.\nDecreti 25 marzo.\nCon due distinti decreti dello stesso giorno vennero nominati 39 senatori tra generali e ammiragli.\nDecreto 27 marzo.\nCon il decreto vennero nominati 4 senatori tra generali dell'aviazione.\nDecreto 8 aprile.\nCon il decreto vennero nominati 20 senatori tra avvocati, economisti e professori.\nDecreto 22 aprile.\nCon il decreto vennero nominati 15 senatori tra i prefetti.\nDecreto 24 aprile.\nCon il decreto vennero nominati 6 senatori tra i diplomatici.\nDecreto 23 maggio.\nCon il decreto vennero nominati 14 senatori tra magistrati e funzionari.\nDecreto 25 maggio.\nCon il decreto vennero nominati 9 senatori tra magistrati e funzionari.\nDecreto 13 giugno.\nCon il decreto vennero nominati 18 senatori tra docenti universitari e studiosi.\nNel decreto erano indicati anche Pasquale Pietro Boninsegni, Aristide Busi e Gaetano Scorza, ma non risulta completato l'iter della loro nomina.\nDecreto 12 luglio.\nCon il decreto venne nominato un unico senatore.\nDecreto 4 agosto.\nCon il decreto vennero nominati 4 senatori per aver favorito l'unione dell'Albania con l'Italia.\nDecreto 9 agosto.\nCon il decreto vennero nominati 20 senatori.\nDecreto 12 ottobre.\nCon il decreto vennero nominati 25 senatori.\nDecreto 20 ottobre.\nCon il decreto vennero nominati 37 senatori.\nDopo il 17 maggio 1940 non ci furono pi\u00f9 sedute pubbliche del Senato.\n1943.\nDecreto 6 febbraio.\nCon il decreto vennero nominati 32 senatori.\nLe nomine vennero convalidate il 26 febbraio 1943; il giuramento avvenne per tutti in comitato segreto del 29 aprile 1943.\nNel decreto erano indicati anche Gian Giuseppe Durini e Giacinto Motta, ma non risulta completato l'iter della loro nomina.\nDal 1944 i senatori del Regno nominati dopo il 1922, ancora in vita, furono deferiti all'Alta corte di giustizia per le sanzioni contro il fascismo. Per molti fu stabilita la decadenza, i restanti rimasero formalmente in carica.\nIl Senato del Regno dal 1944 al 1946.\nCon la caduta del fascismo il 25 luglio 1943, il re nomin\u00f2 nuovo presidente l'ammiraglio Paolo Thaon di Revel che entr\u00f2 in carica il 2 agosto. Il 20 luglio 1944 Pietro Tomasi della Torretta fu nominato ultimo presidente del Senato. \nNel luglio 1944 fu costituito anche un ufficio di presidenza, che rest\u00f2 in carica fino al 25 giugno 1946, quando il Senato cess\u00f2 le funzioni, con il decreto legislativo n. 48 del 24 giugno 1946, e il contemporaneo insediamento della Assemblea Costituente.\nInoltre, come previsto dalla III disposizione transitoria della Costituzione gli ex Senatori del Regno, non dichiarati decaduti, divennero nel 1948 componenti di diritto del Senato della Repubblica nella I legislatura.\nStatistiche.\nNumero di nomine per anno.\nDistribuzione per et\u00e0 dei nuovi senatori della XXX legislatura.\nI nuovi senatori della XXX legislatura suddivisi per categoria di nomina."}
{"id": "1582419", "revid": "235044", "url": "https://it.wikipedia.org/wiki?curid=1582419", "title": "Arco pensile", "text": ""}
{"id": "1582423", "revid": "124112030", "url": "https://it.wikipedia.org/wiki?curid=1582423", "title": "Palazzo della Secessione", "text": "Il Palazzo della Secessione \u00e8 un edificio di Vienna, uno degli edifici pi\u00f9 famosi dello Jugendstil o Art Nouveau viennese.\nArchitettura.\nIl Palazzo della Secessione fu costruito tra il 1897 e il 1898, ad opera del giovane architetto Joseph Maria Olbrich, esponente della Secessione e allievo del gi\u00e0 famoso Otto Wagner, precursore delle tematiche Secessioniste; fu realizzato come spazio espositivo ufficiale (funzione cui \u00e8 tuttora adibito), separato da quelli a disposizione dell'arte accademica, nel quale allestire periodiche mostre di artisti secessionisti; divenne ben presto centro di importanti e innovativi avvenimenti artistico-culturali dell'epoca. L'idea di Olbrich deriva da un disegno di Gustav Klimt, che prevedeva una costruzione cubica, sormontata da un frontone simile a quello di un tempio. Olbrich elabor\u00f2 la pianta partendo da un semplice quadrato sul quale si sviluppa il volume, composto da pareti lisce e quasi disadorne (se si esclude un fregio floreale sotto il cornicione) nelle quali si inseriscono porte e finestre che si aprono con tagli netti e decisi senza cornici o modanature, tipiche dell'architettura eclettica. Nel complesso si arriva alla realizzazione di un edificio estremamente rigoroso, in controtendenza con le architetture eclettiche in voga a quel tempo. \nIl disegno di Klimt \u00e8 mantenuto soprattutto per quanto riguarda l'ingresso, che sembra circondato da un'aura mistica all'interno della quale possono accedere solo gli iniziati. Questa sensazione \u00e8 provocata dall'aspetto dell'ingresso stesso, composto da blocchi massicci che fiancheggiano l'entrata, spogli e privi di decorazioni (fatta eccezione per dei profili del basamento e del cornicione), che richiamano i piloni monumentali dei templi egizi. L'ingresso \u00e8 arretrato rispetto ai blocchi e compie la funzione di attrarre lo spettatore verso l'interno, raggiungibile attraverso una scala. \u00c8 in questa parte che si concentra la maggior parte della decorazione, composta da un fregio di foglie dorate, che incorniciano il portale, sopra il quale dei rilievi di teste femminili simboleggiano la scultura. Sopra di esso, su una sorta di trabeazione, \u00e8 scritto il motto della secessione: \"\u201cAl tempo la sua arte, all'arte la sua libert\u00e0\u201d\" (\"Der Zeit ihre Kunst / der Kunst ihre Freiheit\"), suggerita dal critico Ludwig Hevesi e rimossa dai nazisti nel 1938.\nElemento di grande novit\u00e0 decorativa \u00e8 la cupola traforata, quasi sferica, composta da migliaia di foglie di alloro (che simboleggiano la consacrazione ad Apollo, dio delle arti) in rame ricoperto da lamine d'oro, la cui lucentezza contrasta con le pareti semplicemente intonacate di bianco. La cupola permette un'illuminazione naturale dall'alto sugli spazi espositivi interni, grazie anche a quattro lucernari e al rinforzo dato dalle finestre. Gli spazi espositivi sono giocati anch'essi sul rigore e sulle esigenze pratiche, del tutto privi di decorazione, muri ed elementi strutturali fissi dove l'area veniva modificata a seconda delle esigenze attraverso tramezzi\nEsposizioni.\nLa prima mostra venne tenuta nel padiglione della societ\u00e0 di giardinaggio e improntata a criteri del tutto nuovi. Le opere vennero appese all'altezza dello sguardo e raggruppate per autore, in contrasto con i modi caotici di disposizione fino ad allora utilizzati. L'evento richiam\u00f2 57.000 visitatori e si concluse con un grande successo e la vendita di 218 opere. Successivamente, per curare l'allestimento di tutte le mostre venne chiamato Olbrich, lo stesso architetto che aveva progettato il palazzo dove si svolgevano. \nTra le opere esposte all'interno del Palazzo, la pi\u00f9 famosa \u00e8 il \"Beethovenfries\", opera di Gustav Klimt.\nCuriosit\u00e0.\nIl Palazzo della Secessione \u00e8 rappresentato sulla moneta da 50 centesimi di euro coniata dalla Repubblica d'Austria. "}
{"id": "1582424", "revid": "7", "url": "https://it.wikipedia.org/wiki?curid=1582424", "title": "Jacques de La Palisse", "text": ""}
{"id": "1582425", "revid": "237256", "url": "https://it.wikipedia.org/wiki?curid=1582425", "title": "Lidia Lopukhova", "text": ""}
{"id": "1582427", "revid": "110157", "url": "https://it.wikipedia.org/wiki?curid=1582427", "title": "Visa Record (raccolta)", "text": "Visa Record \u00e8 un singolo di artisti vari pubblicato nel 1993."}
{"id": "1582428", "revid": "123657894", "url": "https://it.wikipedia.org/wiki?curid=1582428", "title": "Gaia de Beaumont", "text": "Biografia.\nGiovinezza ed educazione.\nDi origine nobiliare, discendente dei Pecci Blunt, padre francese e madre italoamericana, vive a Roma e trascorre lunghi periodi a New York. Ha frequentato il Lyc\u00e9e Chateaubriand di Roma. \n\u00c8 stata sposata con lo storico e giornalista Giordano Bruno Guerri.\nCarriera letteraria.\nHa scritto diversi romanzi per Rizzoli, Frassinelli e Marsilio. Collabora a settimanali e quotidiani, lavora come sceneggiatrice e ghost writer."}
{"id": "1582429", "revid": "1543377", "url": "https://it.wikipedia.org/wiki?curid=1582429", "title": "National Board of Review Awards 1953", "text": "La 25\u00aa edizione dei National Board of Review Awards si \u00e8 tenuta nel dicembre 1953."}
{"id": "1582430", "revid": "184755", "url": "https://it.wikipedia.org/wiki?curid=1582430", "title": "Intersind", "text": "L\u2019Intersind era l'organizzazione che rappresentava in Italia, in sede di trattative sindacali, le aziende dei gruppi statali IRI ed EFIM. Da notare come Intersind fosse una rappresentanza esclusivamente sindacale, restando la funzione di rappresentare gli interessi generali delle aziende pubbliche in capo alla Confindustria.\nNel 1958, in concomitanza con l'istituzione del ministero delle partecipazioni statali la costituzione dell'Intersind rappresent\u00f2 un segno di forte distinzione delle aziende a partecipazione statali rispetto a quelle private raccolte nella Confindustria, che erano ritenute ancora troppo chiuse ed arretrate nelle relazioni sindacali.\nNel 1960 l'Intersind sigl\u00f2 con CGIL, CISL e UIL il primo contratto \u201cseparato\u201d per la categoria dei metalmeccanici. Negli anni successivi le relazioni sindacali tra Intersind e sindacati confederali furono spesso migliori rispetto a quelle tra sindacati e Confindustria, e gli accordi siglati anticiparono la concessione di nuovi diritti sindacali, come l'\u201daccordo quadro\u201d del 1962 sul doppio livello di contrattazione (nazionale ed aziendale), svolgendo una funzione di stimolo riformista anche nei confronti delle maggiori aziende private.\nCon il progressivo smantellamento del sistema delle partecipazioni statali le aziende rappresentate dall'Intersind persero i loro caratteri distintivi, e nel 1994 le aziende del gruppo IRI confluirono nella Confindustria. Nel 1998, quindi venne prevista cessazione della sua attivit\u00e0 autonoma: dall'inizio del 1999 le imprese che ne risultavano iscritte faranno parte a tutti gli effetti di Confindustria, terminando cos\u00ec la sua esistenza.\nBibliografia.\nS. Negrelli, \"Lo scioglimento di Intersind conclude l'esperienza dell'associazionismo del padronato pubblico italiano\" dal sito dell\"'Osservatorio delle relazioni industriali\""}
{"id": "1582450", "revid": "439724", "url": "https://it.wikipedia.org/wiki?curid=1582450", "title": "Hergest Ridge", "text": "Hergest Ridge \u00e8 un album di Mike Oldfield pubblicato nel 1974 dalla Virgin Records in formato LP, musicassetta e Stereo8.\nIl disco.\nIl titolo deriva dal nome di una collina nei pressi di una tenuta nello Herefordshire, in cui Oldfield amava ritirarsi in tranquillit\u00e0. La stessa localit\u00e0 verr\u00e0 citata nel testo dell'album seguente, \"Ommadawn\", nel brano finale \"On Horseback\": \u00abSo if you you feel a little glum, / To Hergest Ridge you should come. / In summer, winter, rain or sun, / It's good to be on horseback.\u00bb (\u00abCos\u00ec, se ti senti un po' triste, / a Hergest Ridge dovresti venire. / In estate, inverno, con la pioggia o con il sole / \u00e8 bello stare sul dorso di un cavallo!\u00bb)\n\"Hergest Ridge\" del fortunato predecessore, \"Tubular Bells\": \u00e8 infatti una lunga suite in due parti, con l'aggiunta di parti corali ed elementi folk. Il disco debutt\u00f2 subito al primo posto delle classifiche inglesi ma, dopo poche settimane, venne superato dallo stesso \"Tubular Bells\".\nL'opera venne in seguito pesantemente remixata dall'autore, per la pubblicazione in versione quadrifonica nel cofanetto di quattro LP \"Boxed\". Oldfield dichiar\u00f2 che questa nuova versione era pi\u00f9 fedele ai suoi intendimenti iniziali ed era da considerarsi come la versione definitiva dell'opera. Per questa ragione, fino al 2010 le varie edizioni in cd riportavano la seconda versione remixata, mentre la versione originale non venne pi\u00f9 ristampata in alcun modo. Solo nel 2010, scaduti i diritti della Virgin sull'opera, Oldfield vi ha rimesso mano, pubblicando un doppio CD contenente il missaggio originale, rimasterizzato, e una nuova versione con un nuovo e diverso missaggio.\nCome nel caso di \"Tubular Bells\", la casa discografica appront\u00f2 anche per Hergest Ridge una versione orchestrale, registrata dal vivo, in vista di una successiva pubblicazione. Il progetto venne affidato a David Bedford con la Royal Philharmonic Orchestra. Oldfield per\u00f2 rifiut\u00f2 di prendere parte al progetto, e le parti di chitarra vennero affidate a Steve Hillage. Ma la registrazione non venne mai pubblicata, anche per il minor interesse da parte del pubblico verso l'opera rispetto a \"Tubular Bells\". Tale registrazione gira comunque tra gli appassionati in bootleg.\nDal sito ufficiale dell'artista era possibile acquistare un'edizione limitata a 250 copie autografate che includeva l'edizione deluxe, LP e una riproduzione della copertina dell'album autografata."}
{"id": "1582454", "revid": "287204", "url": "https://it.wikipedia.org/wiki?curid=1582454", "title": "Per la pace contro la fame", "text": "Per la pace contro la fame \u00e8 un album di artisti vari pubblicato nel 2001."}
{"id": "1582455", "revid": "14691", "url": "https://it.wikipedia.org/wiki?curid=1582455", "title": "Palazzi e monumenti a Vicenza", "text": ""}
{"id": "1582456", "revid": "237256", "url": "https://it.wikipedia.org/wiki?curid=1582456", "title": "Ekaterina Maximova", "text": ""}
{"id": "1582458", "revid": "1226", "url": "https://it.wikipedia.org/wiki?curid=1582458", "title": "Ville palladiane a Vicenza", "text": ""}
{"id": "1582459", "revid": "767487", "url": "https://it.wikipedia.org/wiki?curid=1582459", "title": "Something to Believe In/Somebody Put Something in My Drink", "text": "Something to Believe In/Somebody Put Something In My Drink \u00e8 un singolo del gruppo punk Ramones, pubblicato nell'album del 1986 \"Animal Boy\".\nTracce.\nLATO A\nLATO B\nSomebody Put Something in My Drink.\nLa canzone, scritta dal batterista Richie Ramone, deriva da un fatto che l'ha coinvolto: in un bar, dopo aver richiesto un drink che gli venne regolarmente servito, qualcuno nel bicchiere gli aggiunse dell\"'LSD\", rendendolo di fatto un intruglio molto pericoloso da bere.\nQuesto avvenne durante i suoi primi anni come membro dei Ramones.\nVideo di Somebody Put Something in My Drink.\nVenne filmato un video al concerto in Spagna in cui \u00e8 stato registrato l'album \"Loco Live\" per poterlo promuovere maggiormente ma, per motivi economici, non venne mai completato e pubblicato.\nComunque, una sua versione si pu\u00f2 trovare nel doppio DVD \"It's Alive 1974-1996\".\nAlla batteria, essendo un filmato live del 1991, \u00e8 presente Marky Ramone ed al basso C.J..\nCover.\nQuesta canzone \u00e8 stata reinterpretata dai \"Children of Bodom\" nell'album \"Are You Dead Yet?\", e anche dai \"Meteors\", \"Plan 4\", \"Nosferatu\", \"Mortifer\", \"Farben Lehre\" ed \"Acid Drinkers\"."}
{"id": "1582463", "revid": "1543377", "url": "https://it.wikipedia.org/wiki?curid=1582463", "title": "World Series of Poker 1994", "text": "Le World Series of Poker 1994 furono la venticinquesima edizione della manifestazione. Si tennero dal 16 aprile al 10 maggio presso il casin\u00f2 Binion's Horseshoe di Las Vegas.\nIl vincitore del Main Event fu Russ Hamilton.\nMain Event.\nI partecipanti al Main Event furono 268. Ciascuno di essi pag\u00f2 un buy-in di 10.000 dollari.\nPer festeggiare il 25\u00ba anniversario dell WSOP, il vincitore Russ Hamilton ricevette un ulteriore premio oltre al milione di dollari: una quantit\u00e0 d'argento equivalente al proprio peso."}
{"id": "1582464", "revid": "287204", "url": "https://it.wikipedia.org/wiki?curid=1582464", "title": "Raikou", "text": ""}
{"id": "1582465", "revid": "648716", "url": "https://it.wikipedia.org/wiki?curid=1582465", "title": "Festa della Madonna della Provvidenza a Zafferana Etnea", "text": "La festa della Madonna della Provvidenza si svolge a Zafferana Etnea, in provincia di Catania.\nStoria.\nFino al 1747 la festa in onore della patrona si svolgeva in forma esclusivamente liturgica, all'interno della chiesa intitolata alla Madonna, in cui si venerava un quadro raffigurante la titolare insieme a san Francesco di Paola. Nel 1746 i fedeli acquistarono una statua e ottennero dal vescovo di poter effettuare una processione per le vie del piccolo borgo, la seconda domenica di ottobre, che venne anticipata alla terza domenica di settembre a partire dal 1752.\nIl culto e la devozione nei confronti della Madonna della Provvidenza divennero pi\u00f9 ferventi quando, nel 1792, la statua portata in processione dinanzi al fronte lavico avrebbe miracolosamente arrestato l'avanzare del fuoco. Nel 1861, sul luogo del miracoloso evento del 1792, i fedeli eressero un monumentale altare, che custodisce ancor oggi la statua originaria. Una nuova statua in legno ottocentesca venne realizzata per essere portata in processione e i festeggiamenti vennero spostati alla seconda domenica di agosto per permettere il ritorno degli emigrati in occasione della festa patronale. La statua viene durante l'anno custodita all'interno di una nicchia chiusa da una porta lignea riccamente intagliata e raffigurante effigi mariane.\nFesteggiamenti.\nIl sabato.\nIl sabato precedente la seconda domenica di agosto si svolge l'\"entrata delle bande\", a cui partecipano complessi bandistici provenienti da diverse localit\u00e0 siciliane e di fuori la Sicilia. Dopo la messa serale, un corteo a cui partecipano le autorit\u00e0 civili e religiose della cittadina, raggiunge in processione l'altare monumentale della Madonna, presso cui il parroco rievoca l'arresto ritenuto miracolo della lava nel 1792. Al ritorno in chiesa, si svolge il rito della \"svelata\" del simulacro, che lentamente viene fatto salire da dietro l'altare maggiore, restando collocato in alto. Segue l'omaggio floreale.\nLa domenica.\nLa domenica \u00e8 il giorno della festa liturgica della Madonna della Provvidenza, celebrata con un solenne pontificale presso l'Anfiteatro Comunale.\nIl luned\u00ec.\nNella serata del luned\u00ec viene celebrata una messa sul sagrato della Chiesa Madre, quindi il simulacro viene portato in processione fuori dal portale maggiore della chiesa su un fercolo ligneo (\"a vara\"). La processione, accompagnata dal suono delle campane, musiche della banda e fuochi d'artificio si svolge lungo le vie della citt\u00e0, con una durata di quattro ore, toccando anche i quartieri periferici. Al rientro, un ultimo spettacolo pirotecnico conclude i festeggiamenti, e la statua viene riportata all'interno della chiesa."}
{"id": "1582466", "revid": "697352", "url": "https://it.wikipedia.org/wiki?curid=1582466", "title": "Egitto (disambigua)", "text": ""}
{"id": "1582467", "revid": "363629", "url": "https://it.wikipedia.org/wiki?curid=1582467", "title": "Specialit\u00e0", "text": "Il termine specialit\u00e0 pu\u00f2 essere riferito a:"}
{"id": "1582472", "revid": "2093951", "url": "https://it.wikipedia.org/wiki?curid=1582472", "title": "Cittanova (Veneto)", "text": "Cittanova (\"Zitanova\" in veneto, pronuncia ) \u00e8 un centro abitato della citt\u00e0 metropolitana di Venezia, diviso tra i comuni di San Don\u00e0 di Piave (che lo considera come frazione) ed Eraclea (che lo classifica come localit\u00e0). Il confine tra i due comuni \u00e8 segnato dal canale Ramo.\nL'attuale abitato, sorto dopo le bonifiche concluse nel Novecento, \u00e8 l'erede di un centro ben pi\u00f9 antico, tra i pi\u00f9 importanti della Laguna Veneta medievale.\nStoria.\nLa \"Civitas Nova Heracliana\".\nCittanova fu fondata all'inizio del IX secolo come \"Civitas Nova Heracliana\" (Nuova Citt\u00e0 di Eraclea) sulle rovine dell'antica \"Heraclia\", distrutta durante gli scontri tra le fazioni rivali dei filo-franchi e dei filo-bizantini (804) e quindi da Pipino (810). L'iniziativa venne dal doge Angelo Partecipazio, di famiglia eracleense, che vi fece costruire un palazzo di villeggiatura.\nIl nuovo centro mancava per\u00f2 di un sistema difensivo adeguato, e gli assalti ricominciarono: nell'880 fu devastata dagli Slavi, nel 900 fu la volta degli Ungari; a ci\u00f2 si aggiunsero pestilenze ed alluvioni. A poco servirono dunque gli interventi dei dogi, che speravano in un ritorno all'antico splendore.\nNel corso del X secolo, durante un periodo di tensione tra il ducato di Venezia e il Sacro Romano Impero, Cittanova fu soggetta al vescovo di Belluno (nonostante ospitasse una diocesi sin dai tempi di Heraclia). Nonostante la riappacificazione tra doge e imperatore, i vescovi restituirono il territorio solo nel 996, quando intervenne lo stesso Ottone III. Il 7 gennaio 999 lo stesso imperatore estese l'influenza della diocesi locale aggiungendovi nuovi possedimenti sino alle Mussette e alle Grassaghe (verso l'odierna San Don\u00e0 di Piave), sino ad allora dipendenti dalla diocesi di Treviso.\nOttone concesse anche il permesso di ampliare le difese di Cittanova con un sistema di torri di guardia contro le scorrerie dei pirati Illirici: la Turris Ducis, la Torre de Mossoni, la Torre da Fin, la Torre de Mezo e la Torre de Caligo.\nLa fine giunse con la grande alluvione del 1110, quando il Piave mut\u00f2 il suo corso, finendo per sfociare al Cavallino e trasformando le terre di Cittanova in una palude malarica.\nLa scomparsa.\nIn breve tempo, dell'antica citt\u00e0 non rimase pi\u00f9 nulla, se non la cattedrale di San Pietro, periodicamente visitata in occasione delle solennit\u00e0 religiose dal vescovo, altrimenti residente in Venezia o in uno dei vicini monasteri. La diocesi venne infine soppressa nel 1440 e aggregata al patriarcato di Grado. San Don\u00e0 pass\u00f2 dalla diocesi di Cittanova a quella di Treviso nel 1334.\nTra il 1543 e il 1664 l'area fu interessata dalle imponenti opere idrauliche ordinate dalla Repubblica di Venezia per evitare l'impaludamento della sua laguna. Il Piave venne deviato e portato a sfociare in un vasto lago artificiale d'acqua dolce nei pressi di Cittanova chiamato \"Lago della Piave\", dove oggi ci sono le frazioni di Passarella e Palazzetto. La situazione sembrava ideale per favorire il rifiorire della zona, ma nemmeno vent'anni dopo un'altra alluvione spinse il fiume ad assumere l'attuale corso e si dovette attendere la fine del primo conflitto mondiale perch\u00e9 si giungesse alla Bonifica di Eraclea.\nOggi.\nOggi Cittanova \u00e8 una localit\u00e0 prettamente agricola. L'attuale chiesa della frazione fu costruita nel 1927 sul terreno donato dall'ingegner Francesco Velluti, come ricordato in una lapide affissa sul muro della Chiesa nel 1940. Nel 1954 il Patriarca di Venezia Angelo Roncalli eresse Cittanova a parrocchia del vicariato di Eraclea con primo parroco don Giovanni Bessegato, gi\u00e0 cappellano del Duomo di San Don\u00e0.\nMolti reperti dell'antica Eraclea-Cittanova sono andati perduti negli anni cinquanta, quando vennero alla luce i basamenti di una chiesa paleocristiana del 639, poi distrutti dai proprietari del terreno. Recenti fotografie aeree hanno confermato che la citt\u00e0 si estendeva sulle isole della laguna opitergina poste fra le attuali localit\u00e0 di Fiorentina, Foss\u00e0, Staffolo e Stretti.\nIdrovora.\nPosizionata sopra il canale Ramo sorge l'impianto di pompaggio pi\u00f9 antico, costruito nel 1905. Se si osserva il livello dell'acqua del retrostante Canale Brian (verso cui le pompe sollevano l'acqua e direttamente comunicante col mare) si nota che i terreni circostanti sono al di sotto del livello del mare. Si tratta dell'impianto a maggior portata del Basso Piave, sulla cui facciata campeggia una lapide che ricorda le illustri origini di Cittanova."}
{"id": "1582474", "revid": "25756373", "url": "https://it.wikipedia.org/wiki?curid=1582474", "title": "Free To Air", "text": ""}
{"id": "1582477", "revid": "360600", "url": "https://it.wikipedia.org/wiki?curid=1582477", "title": "Sportitalia24", "text": ""}
{"id": "1582478", "revid": "1452073", "url": "https://it.wikipedia.org/wiki?curid=1582478", "title": "Entei", "text": " \u00e8 un Pok\u00e9mon base della seconda generazione di tipo Fuoco. Il suo numero identificativo Pok\u00e9dex \u00e8 244.\nIdeato dal team di designer della Game Freak, Entei fa la sua prima apparizione nel 1999 nei videogiochi \"Pok\u00e9mon Oro\" e \"Argento\" e compare inoltre nella maggior parte dei titoli successivi, in videogiochi spin-off, nei film, nel \"Pok\u00e9mon Trading Card Game\" e nel merchandising derivato dalla serie.\nInsieme a Raikou e Suicune forma un trio di Pok\u00e9mon leggendari chiamato \"bestie leggendarie\" (o \"cani leggendari\" o \"felini leggendari\").\nEntei \u00e8 il protagonista del lungometraggio \"Pok\u00e9mon 3 - L'incantesimo degli Unown\". Il capopalestra Blaine e l'Asso Alberta hanno utilizzato esemplari del Pok\u00e9mon rispettivamente nel manga Pok\u00e9mon Adventures e nel videogioco \"Pok\u00e9mon Smeraldo\". Un Entei cromatico \u00e8 inoltre presente nel film \"\".\nIl Pok\u00e9mon leggendario condivide la sua specie con i Pok\u00e9mon Quilava e Typhlosion: sono tutti e tre noti come Pok\u00e9mon Vulcano. \u00c8 l'ultimo Pok\u00e9mon affrontato durante la storia principale di \"Pok\u00e9mon Ranger.\"\nIl design del Pok\u00e9mon \u00e8 stato effettuato da Muneo Sait\u014d.\nDescrizione.\nSi narra che Entei sia nato dall'eruzione di un vulcano. Corre in lungo e in largo per sfogare la sua energia, emettendo lingue di fuoco cos\u00ec violente da incenerire tutto ci\u00f2 che lambiscono. Si dice che quando emette il suo verso, da qualche parte nel mondo un vulcano stia eruttando. \u00c8 stato resuscitato in tempi antichi da Ho-oh dopo essere perito nella distruzione della Torre d'Ottone e si dice rappresenti l'incendio che ha distrutto l'edificio.\nApparizioni.\nVideogiochi.\nNei videogiochi \"Pok\u00e9mon Oro\" e \"Argento\", \"Pok\u00e9mon Cristallo\" e \"Pok\u00e9mon Oro HeartGold\" e \"Argento SoulSilver\" \u00e8 possibile catturare Entei nella regione di Johto dopo averlo incontrato per la prima volta all'interno della Torre Bruciata nei pressi di Amarantopoli.\nIn \"Pok\u00e9mon Rosso Fuoco\" e \"Verde Foglia\" Entei \u00e8 ottenibile a Kanto una volta sconfitta la Lega Pok\u00e9mon se il protagonista sceglie come Pok\u00e9mon iniziale Bulbasaur.\nNel 2010 in Giappone \u00e8 stato distribuito un esemplare di Entei cromatico per i videogiochi \"Pok\u00e9mon Diamante\" e \"Perla\" e \"Pok\u00e9mon Platino\". Tale Pok\u00e9mon, se trasferito nei titoli \"Pok\u00e9mon Nero\" e \"Bianco\" permette di catturare Zoroark all'interno del Bosco Smarrimento. Lo stesso Entei \u00e8 stato successivamente elargito negli Stati Uniti d'America ed in Europa.\nIn \"Pok\u00e9mon Rubino Omega\" e \"Zaffiro Alpha\" \u00e8 possibile catturare Entei all'interno della Foresta Vergine se l'allenatore possiede almeno due Pok\u00e9mon leggendari, uno dei quali deve essere Lugia o Ho-Oh.\nNei videogiochi ' Entei \u00e8 disponibile al trentesimo piano del Campo Infuocato (Fiery Field) mentre in ' \u00e8 ottenibile all'interno del Cratere Oscuro disponendo di Lastraenigma o di Pezzoenigma.\nAnime.\nEntei appare per la prima volta nel corso dell'episodio \"Forti emozioni\" (\"Entei at Your Own Risk\").\nIl Pok\u00e9mon leggendario \u00e8 inoltre uno dei protagonisti del lungometraggio \"Pok\u00e9mon 3 - L'incantesimo degli Unown\". Nel film Entei \u00e8 il Pok\u00e9mon preferito di Molly, una bambina il cui padre \u00e8 stato rapito dagli Unown. Fantasticando su un libro di fiabe che adorava leggere con il padre, Molly si ritrova in un immenso palazzo di cristallo costruito dai misteriosi Pok\u00e9mon, in compagnia del Pok\u00e9mon leggendario. Entei rapisce Delia Ketchum, la madre di Ash, che combatter\u00e0 contro i Pok\u00e9mon creati dagli Unown per liberarla."}
{"id": "1582479", "revid": "246700", "url": "https://it.wikipedia.org/wiki?curid=1582479", "title": "T\u00fcrkiye 1.Lig 1965-1966", "text": "L'edizione 1965-1966 della T\u00fcrkiye 1.Lig vide la vittoria finale del Be\u015fikta\u015f Istanbul.\nCapocannoniere del torneo fu Ertan Adatepe (MKE Ankarag\u00fcc\u00fc), con 20 reti."}
{"id": "1582484", "revid": "1318658", "url": "https://it.wikipedia.org/wiki?curid=1582484", "title": "Monumenti di Vicenza", "text": "Vicenza \u00e8 una citt\u00e0 ricca di monumenti, palazzi e chiese che testimoniano i diversi momenti storico-artistici della sua storia. Dal 1994 \u00e8 stata dichiarata Patrimonio dell'umanit\u00e0 dall'UNESCO. Nel 1996 il riconoscimento \u00e8 stato esteso alle ville palladiane del Veneto.\nNel 1994 sono stati inseriti nella lista di beni \"Patrimonio dell'umanit\u00e0\" 23 monumenti palladiani del centro storico di Vicenza e tre ville situate al di fuori dell'antica cinta muraria, realizzate dall'architetto Andrea Palladio. Tra questi i palazzi sono 16, mentre le altre architetture sono il Teatro Olimpico, l'Arco delle Scalette, la Chiesa di Santa Maria Nova (l'unica chiesa palladiana a Vicenza), la Loggia Valmarana nei Giardini Salvi, la cupola e il portale nord della Cattedrale, la Cappella Valmarana nella chiesa di Santa Corona.\nEdifici religiosi.\nIl maggior numero delle chiese storiche, le pi\u00f9 prestigiose e ricche di opere d'arte, sono quelle di pertinenza di abbazie, monasteri e conventi, costruiti a partire dall'VIII-IX secolo e tutti soppressi e demanializzati con le leggi napoleoniche del 1810. Molto pi\u00f9 ridotto \u00e8 invece il numero delle chiese storiche diocesane che, a parte la cattedrale, furono anche pi\u00f9 modeste nelle dimensioni e nelle decorazioni.\nProprio al centro della citt\u00e0, accanto al palazzo vescovile, si trova la Cattedrale di Santa Maria Annunciata (il Duomo), la cui fondazione risale al IV-V secolo, mentre l'aspetto attuale \u00e8 quello tardo gotico e primo rinascimentale del Quattrocento.\nIn piazza dei Signori, sede del potere civile, si affaccia invece la chiesa di San Vincenzo, per molti secoli patrono della citt\u00e0, composta da una serie di ambienti caratterizzati da stili architettonici diversi che vanno dal XIV al XVIII secolo. A est della piazza la quattrocentesca chiesa di Santa Maria dei Servi.\nNon esistono pi\u00f9 - o non sono pi\u00f9 adibite al culto e radicalmente trasformate - le sette antiche cappelle urbane, che fino al 1800 furono sede delle parrocchie della citt\u00e0, a parte la chiesa di Santo Stefano, completamente rifatta agli inizi del Settecento. \nLungo l'asse principale della citt\u00e0, il corso Andrea Palladio, si trovano altre due chiese del Settecento, la chiesa di San Filippo Neri e la chiesa di San Gaetano, fatte costruire rispettivamente dai padri filippini e teatini.\nDelle tre grandi chiese duecentesche costruite presso le antiche porte della citt\u00e0 dagli ordini mendicanti, restano il tempio francescano di San Lorenzo e quello domenicano di Santa Corona. \u00c8 stata completamente distrutta nell'Ottocento, invece, la chiesa agostiniana di San Michele.\nNel centro storico sono ancora visitabili due oratori del Seicento, l'oratorio del Gonfalone in piazza Duomo e l'oratorio di San Nicola da Tolentino, presso ponte San Michele.\nL'antico borgo che dapprima si \u00e8 formato a sud del nucleo storico, intorno al teatro romano e si \u00e8 poi esteso fino alle pendici di Monte Berico, durante il medioevo venne popolato da ben cinque monasteri con annesse chiese; di queste restano soltanto la quattrocentesca chiesa dei Santi Bernardino e Chiara e la parrocchiale chiesa di Santa Caterina, completamente rifatta nella seconda met\u00e0 del Seicento; di fronte a quest'ultima rimane anche l'oratorio delle Zitelle. Seppure non pi\u00f9 adibita al culto, interessante \u00e8 anche la duecentesca chiesa del monastero di San Silvestro.\nPoco fuori del borgo - al di fuori delle mura fatte costruire dalla Repubblica di Venezia nel corso del Quattrocento e alle pendici di Monte Berico, si trovano ad est la chiesa di Santa Caterina in Porto e ad ovest la chiesa di San Giorgio in Gogna, l'unica in citt\u00e0 che conservi integra la struttura proto romanica risalente all'alto medioevo. Sulla cima del monte, domina la citt\u00e0 il santuario della Madonna di Monte Berico, patrona di Vicenza, edificio complesso formato dalla prima chiesa gotica del Quattrocento e dalla pi\u00f9 maestosa aggiunta seicentesca.\nQuesto antico borgo si \u00e8 formato al di l\u00e0 del fiume Bacchiglione a est della citt\u00e0, prendendo il nome dal pi\u00f9 importante monastero femminile benedettino del medioevo; nella seconda met\u00e0 del Trecento fu racchiuso da una cinta muraria fatta costruire dagli Scaligeri. All'interno del borgo sono rimaste la chiesa di San Pietro - totalmente rifatta nel Seicento e ora sede parrocchiale, mentre il monastero da pi\u00f9 di due secoli \u00e8 adibito a ospizio per anziani - nei cui pressi si trova l'oratorio dei Boccalotti e la chiesa di San Domenico delle suore domenicane, dove oggi ha sede il conservatorio di musica.\nPoco fuori le mura vi sono, lungo la strada che porta a Padova, la barocca chiesa di San Giuliano e, lungo la strada di Lisiera, la francescana chiesa di Santa Lucia. Non lontano da quest'ultima, la barocca chiesa di Santa Maria in Araceli, fino al 1800 annessa al monastero delle clarisse. Molto pi\u00f9 in fuori, lungo la strada Marosticana che porta a Bassano, si trova l'antica e forse longobarda chiesa di Santa Maria Etiopissa.\nAnche questo borgo, sorto a nord del nucleo storico dopo il XIII e racchiuso dalle difese veneziane nel XV-XVI secolo, fu sede di numerosi monasteri e conventi, per la maggior parte demoliti o ristrutturati e destinati ad altro uso. Il pi\u00f9 antico - la Chiesa e monastero di San Bartolomeo - parzialmente distrutti, sono ora incorporati nell'Ospedale San Bortolo.\nSede parrocchiale \u00e8 oggi la barocca chiesa di San Marco in San Girolamo, edificata nel Settecento dai carmelitani scalzi sopra la precedente chiesa dei gesuati. Vicino ad essa la chiesa di Santa Maria della Misericordia, per secoli annessa all'orfanotrofio cittadino.\nQuesto borgo fu creato dagli Scaligeri a ovest della citt\u00e0 nella seconda met\u00e0 del Trecento, ma per il suo completo sviluppo occorsero oltre due secoli. In esso si trovano alcune chiese tutte fatte costruire o gestite da ordini religiosi, come la Chiesa di Santa Croce in San Giacomo Maggiore detta dei Carmini, la palladiana chiesa di Santa Maria Nova e la quattrocentesca chiesa di San Rocco.\nA ovest del borgo, lungo la via Postumia in direzione Verona, si trova la paleocristiana Basilica dei Santi Felice e Fortunato, il cui aspetto attuale risale al XIII secolo e che fu per quasi un millennio il pi\u00f9 importante monastero maschile benedettino della citt\u00e0.\nSempre a ovest, lungo il fiume Retrone, la duecentesca Chiesa di Sant'Agostino, annessa ad un'antica abbazia, ormai distrutta. Fuori citt\u00e0, in zona Maddalene, l'antica benedettina chiesa di Santa Maria Maddalena.\nPalazzi.\nTra i palazzi situati nel centro storico di Vicenza vi sono i 16 palladiani inseriti nella lista dei Patrimoni dell'umanit\u00e0. Tre di essi (i palazzi Da Monte, Garzadori e Capra) sono considerati attualmente di attribuzione incerta, sebbene mostrino un evidente influsso dello stile di Palladio.\nStrutture teatrali di rilievo.\nVi sono numerosi teatri attivi in citt\u00e0. Tre di essi sono teatri comunali: il Teatro Citt\u00e0 di Vicenza inaugurato il 10 dicembre 2007 (il pi\u00f9 capiente, con 910 posti, pi\u00f9 un ridotto da 380 posti), lo storico e celebre Teatro Olimpico, tuttora funzionante (chiuso d'inverno, con capienza di 470 persone), il Teatro Astra (404 posti) che allestisce spettacoli di teatro contemporaneo di livello nazionale. A essi si aggiunge l'Auditorium \"F. Canneti\" nel Palazzo del Territorio (capienza 99 posti, utilizzato soprattutto per concerti), il Teatro San Marco (500 posti), parrocchiale, che ospita ogni anno un festival nazionale di teatro amatoriale, e altri spazi scenici di minori dimensioni.\nIl Cinema Odeon, collocato all'interno della chiesa sconsacrata di San Faustino in Corso Palladio, \u00e8 la sala cinematografica storica del centro e una delle pi\u00f9 antiche d'Italia."}
{"id": "1582487", "revid": "246700", "url": "https://it.wikipedia.org/wiki?curid=1582487", "title": "T\u00fcrkiye 1.Lig 1964-1965", "text": "L'edizione 1964-1965 della T\u00fcrkiye 1.Lig vide la vittoria finale del Fenerbah\u00e7e Istanbul.\nCapocannoniere del torneo fu Metin Oktay (Galatasaray Istanbul), con 20 reti."}
{"id": "1582490", "revid": "1725819", "url": "https://it.wikipedia.org/wiki?curid=1582490", "title": "TIMB 2", "text": "TIMB 2 \u00e8 uno dei multiplex della televisione digitale terrestre a copertura nazionale presenti nel sistema DVB-T italiano. Appartiene a Persidera, operatore di rete nazionale italiano.\nLa sua ricezione \u00e8 stata possibile anche via satellite Atlantic Bird 1, posizionato a 12,5 gradi ovest fino alla data di conclusione dello switch-off.\nCaratteristiche.\nIl TIMB 2 trasmetteva inizialmente in SFN sul canale 60 della banda UHF V in tutta Italia tranne in Sicilia e in alcune zone d'Italia; attualmente, invece, \u00e8 trasmesso in tutta Italia sul canale 55 della banda UHF V.\nStoria.\nIl multiplex \u00e8 stato attivato a partire dal 2004 con l'acquisto di numerose frequenze in precedenza appartenute ad emittenti locali. All'inizio conteneva: LA7, MTV, Music Box Italia, Canale D, LA7 Cartapi\u00f9 A, LA7 Cartapi\u00f9 B, LA7 Cartapi\u00f9 C, LA7 Cartapi\u00f9 D, LA7 Cartapi\u00f9 E, LA7 Cartapi\u00f9 F e LA7 Cartapi\u00f9 attivazione.\nServizi televisivi.\nSul multiplex TIMB 2 sono presenti canali televisivi gratuiti di diversi editori."}
{"id": "1582498", "revid": "4711", "url": "https://it.wikipedia.org/wiki?curid=1582498", "title": "Kas\u0131mpa\u015faspor", "text": ""}
{"id": "1582499", "revid": "110157", "url": "https://it.wikipedia.org/wiki?curid=1582499", "title": "T\u00fcrkiye 1.Lig 1963-1964", "text": "L'edizione 1963-1964 della T\u00fcrkiye 1.Lig vide la vittoria finale del Fenerbah\u00e7e Istanbul, al suo terzo titolo.\nSono retrocesse Kar\u015f\u0131yaka Spor Kul\u00fcb\u00fc, Beyo\u011fluspor e Kas\u0131mpa\u015faspor.\nCapocannoniere del torneo fu G\u00fcven \u00d6n\u00fct (Be\u015fikta\u015f Istanbul), con 19 reti."}
{"id": "1582502", "revid": "101067", "url": "https://it.wikipedia.org/wiki?curid=1582502", "title": "Alfonso Carlo di Borbone-Spagna", "text": "Biografia.\nAlfonso Carlo era un discendente della famiglia reale spagnola; il suo bisnonno era il re di Spagna, Carlos IV. Il nonno di Alfonso, Carlo Maria Isidoro era impegnato in una faida dinastica con il fratello per l'eredit\u00e0, sebbene il conflitto si sovrapponesse a importanti divisioni sociali e politiche. La guerra civile del 1833-1840 che ne segu\u00ec produsse la sconfitta di Carlo Maria, che reclam\u00f2 il trono come Carlo V, e dei suoi seguaci tradizionalisti e antiliberali, chiamati carlisti. And\u00f2 in esilio e abdic\u00f2 nel 1845 in favore del figlio maggiore. Suo figlio minore e padre di Alfonso, Giovanni Carlo, prestava servizio nell'esercito di un parente, il re di Sardegna. Nel 1847 spos\u00f2 Maria Beatrice d'Asburgo-Este, figlia di Francesco IV duca di Modena e Reggio. Tuttavia, la visione sempre pi\u00f9 liberale di Giovanni Carlo produsse un acuto conflitto con la moglie religiosa e suo cognato, Francesco V. La coppia accett\u00f2 di separarsi; Giovanni Carlo part\u00ec per l'Inghilterra, mentre Maria Beatrice con i loro figli rimase a Modena.\nNegli anni Cinquanta dell'Ottocento Alfonso trascorse la prima infanzia con la madre e il fratello maggiore a Modena. A causa dei tumulti rivoluzionari del 1859 la famiglia part\u00ec per l'Austria, ospitata dall'ex imperatore Ferdinando I; si stabilirono a Praga, che rimase la loro residenza principale fino al 1864. Il loro tentativo di stabilirsi a Venezia, derivante da problemi di salute, fu negata a causa della guerra italo-austriaca; trascorsero gli anni 1864-1867 facendo la spola tra Innsbruck, Vienna e Graz. Lui e il fratello crebbero in un ambiente molto pio; la madre, una donna molto religiosa, si assicur\u00f2 che i ragazzi ricevessero un'educazione profondamente cattolica, carlista e antiliberale. Nel 1868 Alfonso intraprese un lungo pellegrinaggio in Palestina; lo stesso anno suo fratello Carlo, assunse la pretesa carlista al trono di Spagna. Al ritorno in Europa Alfonso decise di unirsi agli Zuavi pontifici.\nMatrimonio.\nDurante un congedo dal servizio papale, Alfonso incontr\u00f2 l'infanta Maria das Neves di Braganza (1852-1941), figlia maggiore del deposto re del Portogallo Michele I, che perse il trono nel 1834; in esilio Michele spos\u00f2 la principessa Adelaide di L\u00f6wenstein-Wertheim-Rosenberg, discendente di una famiglia tedesca altamente aristocratica. Alfonso e Maria si sposarono nel 1871 nella tenuta di famiglia della sposa a Kleinheubach. La sposa e lo sposo erano imparentati, poich\u00e9 la nonna paterna di Maria, Carlotta Gioacchina, era sorella del nonno paterno di Alfonso. Il loro matrimonio dur\u00f2 65 anni. Tuttavia, non ebbero discendenti. Alcune fonti sostengono che il loro unico figlio sia nato nel 1874 ma mor\u00ec poco dopo, altri sostengono di non ebbero figli.\n1870-1874.\nDa quando si era arruolato negli Zuava, Alfonso Carlo ha preso parte agli addestramenti, manovre e altre manovre in tempo di pace dell'esercito papale. Quando le truppe italiane assaltarono Roma prest\u00f2 servizio come alf\u00e9rez nella VI Compagnia del II Battaglione. Fu schierato lungo le Mura Aureliane e concentrato intorno a Porta Pia. I combattimenti ebbero luogo il 20 settembre 1870. Per poche ore e pesantemente in inferiorit\u00e0 numerica, gli Zuavi resistettero all'assalto dei reparti d'assalto dei bersaglieri; alcuni autori fanno riferimento alla \u201cfamosa ultima resistenza\u201d. L'ordine pontificio di rinunciare non fu accettato all'unanimit\u00e0 e alcuni distaccamenti continuarono a combattere fino a quando tutte le unit\u00e0 si arresero quel giorno. Alfonso non fu n\u00e9 riconosciuto e per 3 giorni con altri prigionieri di guerra fu tenuto in carcere; furono poi spediti a Tolone e rilasciati. Successivamente si trasfer\u00ec a Graz.\nNei primi mesi del 1872 Carlo VII stava progettando un scontro contro la monarchia di Amedeo I. Richiam\u00f2 il fratello dal sud della Francia e in aprile lo nomin\u00f2 comandante delle truppe carliste, che avrebbero dovuto operare in Catalogna. Mentre i combattimenti continuavano Alfonso risiedeva principalmente a Perpignan. Si concentr\u00f2 sulla logistica e ha lavorato per ottenere finanziamenti; ebbe anche incarichi militari personali ed eman\u00f2 ordini generali. Alla fine di dicembre attravers\u00f2 la Spagna e a febbraio si un\u00ec alla colonna guidata da Francisco Savalls. Durante il semestre successivo Alfonso fece la spola tra piccoli villaggi nelle province di Girona e Barcellona. Non \u00e8 chiaro quale sia stato il suo personale contributo ai piccoli successi nell'area. Durante l'estate svilupp\u00f2 un acuto conflitto con Savalls; nell'ottobre 1873 Alfonso si trasfer\u00ec in Navarra per discutere con il fratello dei problemi della catena di comando. L'esito dei colloqui fu inconcludente e fino alla primavera del 1874 Alfonso rimase a Perpignan.\nIn aprile Alfonso torn\u00f2 in Catalogna e si stabil\u00ec a Prats de Llusan\u00e9s. A maggio attravers\u00f2 l'Ebro e comand\u00f2 durante i combattimenti nei pressi di Gandesa; a giugno vir\u00f2 verso il Maestrazgo e l'Aragona meridionale. Nel luglio 1874 Alfonso diresse l'assedio fallito di Teruel, e alla fine di quel mese ordin\u00f2 l'operazione contro Cuenca. L'assalto produsse uno dei pi\u00f9 grandi trionfi carlisti. Tuttavia, le truppe vittoriose saccheggiarono la citt\u00e0 e \"Saco de Cuenca\" divenne uno dei casi pi\u00f9 noti di violenza carlista. Nell'agosto 1874 Carlo VII trasfer\u00ec Alfonso al comando del nuovo Ej\u00e9rcito del Centro; Alfonso protest\u00f2 contro la decisione e si dimise. Tra settembre e ottobre rimase relativamente inattivo. Con sede a Chelva e poi ad Alcora, diede gli ultimi ordini per organizzare un raid verso Murcia. Con l'accettazione del fratello nel novembre 1874 Alfonso si rec\u00f2 in Francia e si ritir\u00f2 nel privato.\nStato finanziario.\nPer linea paterna Alfonso eredit\u00f2 poche ricchezze. Suo padre, discendente di un ramo esiliato di reali spagnoli, abbandon\u00f2 la famiglia; come cittadino comune risiedeva in Inghilterra e viveva di una pensione, pagata dai parenti della sua ex moglie. La madre di Alfonso inizialmente condivise le ricchezze della famiglia Austria-Este. Una volta che suo fratello perse il trono, il ramo visse in esilio in Austria e le loro propriet\u00e0 furono divise tra molti membri. Quando si spos\u00f2, Alfonso accedette alla ricchezza della famiglia Braganza, anch'essa esiliata dal Portogallo, che possedeva numerose propriet\u00e0 in Baviera, Austria e altrove. Secondo una fonte non necessariamente attendibile Francesco V, che non aveva figli maschi, intendeva fare di Alfonso il suo erede legittimo; la condizione era che Alfonso adottasse il nome Austria-Este, che rifiut\u00f2. A seguito di numerose divisioni di beni all'interno delle famiglie Borbone/Austria Este e Braganza/L\u00f6wenstein-Wertheim, Alfonso e sua moglie finirono come proprietari di 4 feudi, tutti situati nell'Austria imperiale: un multi-propriet\u00e0 residenziale a Theresianumgasse a Vienna, il palazzo di Puchheim, il palazzo di Ebenzweier e numerosi piccoli complessi urbani a Graz.\nFino al 1914 la coppia rimase in ottima posizione finanziaria. La loro fonte di reddito erano principalmente i profitti generati dall'economia rurale relativa alle propriet\u00e0 di Ebenzweier e Puchheim. I loro possedimenti rurali erano esentati da obblighi fiscali e di altro tipo, poich\u00e9 godevano dello status extraterritoriale, concesso dal ramo regnante degli Asburgo ai propri parenti. I profitti rurali erano generati dalle normali attivit\u00e0 agricole su larga scala, compresa la produzione e la vendita di caseifici, prodotti orticoli, grano, bestiame e persino fiori. Altri proventi sono stati prodotti dall'affitto di locali a Vienna e Graz e da titoli vari. Negli anni '10 e su suggerimento di un fidato consigliere spagnolo, la maggior parte di questi documenti furono depositati nelle banche svizzere.\nNell'Austria repubblicana la coppia soffr\u00ec di problemi finanziari, soprattutto all'inizio degli anni '20; erano il risultato di nuove normative sociali e fiscali, inflazione e perdita di extraterritorialit\u00e0. Grazie agli sforzi della diplomazia di Madrid fu ripristinato lo status privilegiato di alcuni possedimenti ed Ebenzweier fu affittato all'ambasciata spagnola, tuttavia erano ancora minacciati di espropriazione. A causa della legislazione sul lavoro, l'economia rurale non realizzava quasi alcun profitto, il noleggio divenne commercialmente difficile e i titoli, situati all'estero, erano difficilmente accessibili. Di fronte a un totale fallimento finanziario, la coppia ha accettato misure come l'abbattimento degli alberi per il legname, la vendita regolare di terreni e propriet\u00e0 di Graz e persino la vendita di oggetti personali come gioielli e opere d'arte. Per alcuni anni si astennero dall'acquistare nuovi vestiti; a Vienna viaggiavano sempre a piedi e durante i viaggi in treno frequentavano regolarmente la 3a classe. Ridussero il personale a 3 domestici e a volte soffrivano il freddo a causa del risparmio sul riscaldamento. Dall'inizio degli anni '30 il loro status miglior\u00f2 leggermente; i cambiamenti politici in Austria hanno prodotto una politica meno restrittiva, e come re, Alfonso fu aiutato finanziariamente dall'organizzazione carlista in Spagna.\nStile di vita.\nEntrambi molto religiosi, Alfonso e Maria formarono una coppia amorosa; durante tutto il loro matrimonio sono rimasti vicini l'uno all'altro. A differenza del fratello maggiore, Alfonso non ebbe relazioni extraconiugali. La coppia fu solo moderatamente attratta dallo sfarzo della capitale imperiale; per motivi politici non avevano accesso agli incontri ufficiali organizzati dalla corte asburgica. Alfonso passava le sue giornate dietro la scrivania a fare corrispondenza d'affari. Periodicamente era assistito dal segretario personale, tuttavia si lamentava di non averne uno che potesse fare affari in tedesco. Nel periodo tra le due guerre corrispondeva pesantemente con il marchese de Vesolla, che divenne il suo principale consigliere finanziario e fiduciario. Nel tempo libero la coppia si godeva lunghe passeggiate; anche a ottant'anni camminavano per 2-3 ore, e a Vienna il loro posto preferito era il Belvederegarten. Alfonso amava andare in bicicletta e ad entrambi amavano la corrida e quando erano in America o in Spagna cercavano sempre di andare a vederne una.\nFino al 1914 la coppia condusse una vita lussuosa, facendo la spola tra le loro propriet\u00e0 a seconda della stagione e di altre circostanze. In ogni residenza mantenevano personale dedicato, e quando viaggiavano portavano con s\u00e9 servi e numerosi effetti personali, compresi i cavalli. Poich\u00e9 in Austria gli inverni erano rigidi, intorno a dicembre di ogni anno la coppia partiva per le regioni pi\u00f9 calde e tornava verso aprile; prima della prima guerra mondiale Alfonso e sua moglie viaggiarono in Italia, nell'altro Mediterraneo (ma non in Spagna) e intrapresero viaggi pi\u00f9 lunghi in America, Africa e Medio Oriente. A causa di difficolt\u00e0 finanziarie la coppia smise di viaggiare dopo la prima guerra mondiale; in seguito ripresero i viaggi invernali, anche se non pi\u00f9 in luoghi esotici. Viaggiavano in incognito e vivevano molto modestamente. Dopo aver ereditato la pretesa carlista nel 1931, Alfonso e Maria erano soliti trascorrere lunghi periodi nel sud della Francia, vicino alla frontiera spagnola.\nSe facevano visita o venivano visitati, di solito si limitavano a parenti stretti. Fino al 1906 visitarono frequentemente la madre di Alfonso. Nonostante il conflitto politico e dinastico la coppia mantenne una corrispondenza molto corretta con Alfonso XIII, soprattutto che la diplomazia spagnola forn\u00ec loro un enorme aiuto dopo il 1918. Riservarono inimicizia solo a Berthe, vedova del fratello di Alfonso; la consideravano una dissoluta immorale che viveva della vendita di oggetti sequestrati illegalmente. Fino alla fine degli anni '20 furono anche tiepidi nei confronti di alcuni membri della famiglia Borbone-Parma. Da uno dei loro viaggi in Africa Alfonso e Maria portarono una ragazza nera di nome Mabrouka; nel tempo ha assunto un ruolo intermedio tra un servo e un membro della famiglia. Dal 1909 in poi Alfonso continu\u00f2 a pagare una pensione ai suoi fratellastri inglesi.\nOpinioni politiche.\nAlfonso si considerava soprattutto spagnolo e si identificava con la Spagna come \u201cil mio paese\u201d; credeva nella missione spagnola in America, dove la vivace Hispanidad doveva opporsi alla media cultura anglosassone. Durante i viaggi in incognito in Spagna negli anni '20 si sentiva \"come in paradiso\" e rallegrava gli spagnoli gentili, sereni e disponibili. Fino al 1918 si sentiva anche emotivamente molto legato all'Austria e sostenne con tutto il cuore gli Imperi Centrali durante la Grande Guerra. Tuttavia, dopo il rovesciamento della monarchia, la simpatia per il paese ospitante svan\u00ec, soprattutto a causa della legislazione sociale adottata; si riferiva all'Austria come alla sua prigione. Ci\u00f2 che non \u00e8 cambiato \u00e8 stata la francofobia di Alfonso.\nSebbene la stampa liberale spagnola a volte chiamasse Alfonso \"il macellaio di Cuenca\", riferendosi al suo comando delle truppe carliste che saccheggiarono Cuenca durante la terza guerra carlista, in seguito dimostr\u00f2 una posizione pacifista. Durante il conflitto ispano-americano dichiar\u00f2 in privato che la Spagna avrebbe dovuto abbandonare Filippine e Cuba tre anni prima. Era irritato da quella che percepiva come una frenesia iperpatriottica della stampa spagnola, elogiava il governo di Madrid per aver concluso il trattato di pace e affermava di aver impedito la perdita delle Isole Canarie e Isole Baleari. Durante la prima guerra mondiale la coppia gestiva un mini-ospedale nella loro casa di Vienna e si occupava personalmente dei soldati feriti. Ha deplorato la violenza rivoluzionaria in Russia e altrove. Assumendo la pretesa carlista, confess\u00f2 che la guerra civile era un mezzo politico inaccettabile. Tuttavia, era meglio conosciuto come partigiano del movimento anti-duello. In alcuni paesi Alfonso Carlo fond\u00f2 e anim\u00f2 leghe contro il duello, in alcuni casi si assicur\u00f2 il patrocinio reale, scrisse un libro che promosse la causa e pubblic\u00f2 alcuni articoli correlati.\nCome discendente ed erede di governanti deposti, aborriva i regimi liberali instaurati nella seconda met\u00e0 del XIX secolo in Europa. La rivoluzione sovietica rimase il suo costante punto di riferimento negativo, rappresentando il crollo iconico della civilt\u00e0. Tuttavia, anche la legislazione socialdemocratica dell'Austria repubblicana ottenne la sua furiosa critica, con le successive autorit\u00e0 austriache denominate \"comuniste\" e \"bolscevichi\" che governarono sul \"paese dei ladri che non hanno rispetto n\u00e9 per la legge n\u00e9 per la giustizia n\u00e9 per propriet\u00e0\"; anche il presidente democristiano Miklas \u00e8 stato soprannominato \u201crosso\u201d. Accolse la dittatura di Rivera e in seguito si lament\u00f2 del declino dell'ordine politico in Spagna nel 1930. Predisse che il paese sarebbe diventato una repubblica entro 2 anni. Alfonso considerava il regime di Dollfuss in Austria come un passo avanti, ma le sue opinioni sul regime fascista in Italia e sul dominio nazista in Germania rimangono poco chiare.\nCausa carlista.\nSecondo la dottrina dinastica carlista, alla nascita Alfonso era il terzo in linea di successione al trono. Nel 1861-1868 fu il secondo, e nel 1868-1870 il primo ad ereditare la pretesa. Dal 1870 fu relegato in seconda posizione, in quanto alla morte del fratello maggiore la pretesa sarebbe passata al figlio appena nato e nipote di Alfonso, poi conosciuto come Don Jaime. Quando ci\u00f2 accadde davvero nel 1909 Alfonso torn\u00f2 ad essere il primo in linea di successione, ma pochissimi lo consideravano un futuro re carlista. Sebbene per decenni Don Jaime sia passato dalla giovinezza alla mezza et\u00e0 senza figli e invecchiasse celibe, fino alla fine degli anni '20 era ancora teoricamente possibile che avrebbe avuto un figlio legittimo. Anche nel caso in cui non l'avesse fatto, Alfonso non avrebbe potuto ragionevolmente aspettarsi di ereditare il credito, poich\u00e9 sembrava improbabile che sarebbe sopravvissuto al nipote minorenne di 21 anni. Quindi, per oltre mezzo secolo all'interno del Carlismo, Alfonso fu visto come un membro collaterale della famiglia reale che contribu\u00ec galantemente alla causa nei primi anni 1870, ma che non avrebbe avuto alcun ruolo in futuro.\nLe fazioni dissenzienti tendevano a guardare ad Alfonso come a una presunta controproposta dinastica a suo fratello o a suo nipote quasi ogni volta che il carlismo soffriva di crisi interne. A met\u00e0 del 1880 i sostenitori di Ram\u00f3n Nocedal sfidarono Carlos VII e alcuni nutrirono la speranza che Alfonso sarebbe diventato il loro capo; anche alcuni legittimisti francesi, in seguito alla morte del conte di Chambord, considerarono Alfonso e non suo padre il successivo re di Francia. A met\u00e0 e alla fine degli anni '10 i seguaci di Juan V\u00e1zquez de Mella favorirono decisamente la Germania durante la Grande Guerra; poich\u00e9 Don Jaime simpatizzava con l'Intesa e Alfonso sosteneva gli Imperi Centrali, quest'ultimo divenne nuovamente oggetto di speculazioni dinastiche.\nAlfonso non ha mai manifestato il minimo tono di slealt\u00e0 ai suoi parenti al potere e non ha mai cercato di sostituirli o di costruirsi un proprio seguito nel partito. Sebbene ammettesse con orgoglio la sua identit\u00e0 carlista, rimase in qualche modo distaccato dal movimento, e non partecip\u00f2 n\u00e9 a riunioni dietro le quinte che forgiavano la politica carlista n\u00e9 a grandi raduni carlisti tenuti all'estero; questa presa di posizione gli valse alcune critiche e pochi lo chiamarono \"santo imb\u00e9cil\". Ha mantenuto una corrispondenza privata con alcune personalit\u00e0 carliste in Spagna, a volte ha discusso di sviluppi politici ed ha espresso le proprie opinioni, ma non ci sono prove che abbia cercato di imporre le sue opinioni o di mettere in piedi qualsiasi schema politico. La sua corrispondenza non rivela n\u00e9 speculazioni n\u00e9 manovre relative alla sua futura affermazione teorica. Negli anni '20 inizi\u00f2 a provvedere alla propria morte e nel 1930 fu certo che suo nipote fosse rimasto in buona salute.\nRivendicazione francese.\nA seguito della morte improvvisa del nipote, nell'ottobre 1931 Alfonso eredit\u00f2 la legittima pretesa al trono di Francia. Non si \u00e8 mai espresso ufficialmente nel caso francese; non ha avallato le pretese dei Blancs d'Espagne n\u00e9 ne ha preso le distanze. Il ramo relativo a Sisto di Borbone-Parma lo dichiar\u00f2 \"Carlo XII\", mentre i seguaci di Paul Watrin opt\u00f2 piuttosto per \"Alphonse I\". Tra il 1931 e il 1936 Alfonso trascorse almeno 4 inverni nel sud della Francia, ma evit\u00f2 impegni pubblici; il pi\u00f9 noto fu un evento religioso a Mondonville, fortemente saturato di sapore legittimista.\nRivendicazione spagnola.\nCon la morte di Don Jaime nell'ottobre 1931 Alfonso eredit\u00f2 la pretesa carlista al trono spagnolo. Accett\u00f2, anche se ha confessato in privato che la decisione \u00e8 arrivata come \"il pi\u00f9 grande sacrificio della mia vita\" e che la corona tradizionalista era una \"corona di spine\". Per non bruciare i ponti con gli Alfonsisti rifiut\u00f2 il nome reale di \u201cAlfonso XII\u201d; per non alienarsi i carlisti rifiut\u00f2 anche il nome di \u201cAlfonso XIV\u201d e alla fine si stabil\u00ec per il nome reale di \u201cAlfonso Carlo I\u201d. Tradizionalmente i pretendenti carlisti assumevano anche il titolo di Duca di Madrid. A causa di Berthe de Rohan, vedova di Carlo VII che portava ancora il titolo di Duchessa di Madrid, Alfonso Carlo alla fine opt\u00f2 per il titolo di Duca di San Jaime. Ha confermato in blocco tutte le precedenti nomine di partito personali di Don Jaime; tuttavia, alla fine del 1931 per alcuni mesi si stabil\u00ec in Francia per discutere le cose in dettaglio.\nAlfonso Carlo inizialmente sembrava pronto a discutere una soluzione dinastica informale, provvisoriamente concordata tra Don Jaime e il deposto Alfonso XIII. Incontr\u00f2 Alfonso in Francia ed entrambi pubblicarono manifesti affettuosi, anche se con poca sostanza. Ci\u00f2 provoc\u00f2 ansia nel ramo carlista noto come cruzadista; durante l'incontro con Alfonso Carlo a met\u00e0 del 1932 sembravano essere arrivati a una certa intesa, ma poich\u00e9 i cruzadisti divennero intransigenti, li espulse dal partito. Nel 1933-1934 Alfonso Carlo divenne chiaramente poco propenso a un accordo dinastico; nel 1934 respinse anche le potenziali pretese del pronipote Carlo Pio. Nel 1935 Alfonso Carlo accolse don Alfonso a Puchheim, ma si concentrarono sulle questioni familiari. Dopo un'ultima esitazione nell'aprile 1936 Alfonso Carlo rese pubblica la sua decisione; in seguito alla sua morte il principe Saverio sarebbe diventato reggente della Comunione Tradizionalista, in quanto Borbone pi\u00f9 prossimo in linea maschile (e nipote diretto per via materna del fratello di Alfonso Carlo, Carlo Maria di Borbone-Spagna, che condivideva inoltre gli ideali carlisti).\nMorte.\nIl 28 settembre 1936 Alfonso Carlo e sua moglie decisero come di consueto di fare una passeggiata quotidiana nel vicino Belvederegarten. Nell'attraversare Prinz Eugen Strasse, si ferm\u00f2 in mezzo al binario del tram, poi tent\u00f2 di correre, e alla fine fu investito da un'auto che si avvicinava da Schwarzenbergplatz. Fu immediatamente portato in ospedale e il team di emergenza fu radunato per curarlo; dopo un leggero miglioramento nella sera, mor\u00ec il giorno seguente. Al funerale e alla sepoltura nella cappella di famiglia a Puchheim parteciparono la vedova, uscita illesa dall'incidente, il principe Saverio, molti membri della famiglia aristocratica e l'esecutivo carlista."}
{"id": "1582503", "revid": "767487", "url": "https://it.wikipedia.org/wiki?curid=1582503", "title": "Frank Gehry - Creatore di sogni", "text": "Frank Gehry - Creatore di sogni \u00e8 un film documentario del 2005 diretto da Sydney Pollack, incentrato sulla figura del celebre architetto canadese Frank Owen Gehry.\n\u00c8 stato presentato fuori concorso al Festival di Cannes 2006.\n\u00c8 stato nello stesso tempo il primo documentario e l'ultimo film della carriera del regista Pollack, deceduto nel 2008."}
{"id": "1582504", "revid": "371529", "url": "https://it.wikipedia.org/wiki?curid=1582504", "title": "Guilty", "text": ""}
{"id": "1582505", "revid": "149587", "url": "https://it.wikipedia.org/wiki?curid=1582505", "title": "Festa della Madonna della Provvidenza (Zafferana Etnea)", "text": ""}
{"id": "1582511", "revid": "1305772", "url": "https://it.wikipedia.org/wiki?curid=1582511", "title": "Marcha", "text": "Marcha (anche traslitterato come \"Marha\" o \"Markha\") \u00e8 un toponimo russo che pu\u00f2 riferirsi a due fiumi:"}
{"id": "1582512", "revid": "228587", "url": "https://it.wikipedia.org/wiki?curid=1582512", "title": "Simon Arnauld de Pomponne", "text": "Fu ministro degli Esteri sotto Luigi XIV dal 1671 al 1679 e ministro di Stato dal 1671 al 1679 e dal 1691 al 1699.\nBiografia.\nFiglio di Robert Arnauld d'Andilly, consigliere di Stato e quindi \"solitaire\" di Port-Royal, Simon Arnauld apparteneva alla famiglia giansenista degli Arnauld.\nCominci\u00f2 a lavorare per il Re sotto Michel Le Tellier in Italia, come intendente di Filippo I d'Orl\u00e9ans. Fece rapidamente carriera come diplomatico, a Mantova e in Savoia nel 1654-1655.\nIl suo giansenismo non gli permise di diventare governatore di Filippo I d'Orl\u00e9ans nel 1658. Fu anzi esiliato a causa della sua amicizia con Nicolas Fouquet (1662-1665)\nFu nominato ambasciatore in Svezia (1665-1668), nella Repubblica delle Sette Province Unite (1668-1671) e ancora in Svezia. Appena arrivato a Stoccolma, apprese la nomina a segretario di Stato degli Esteri. Ma di nuovo cadde in disgrazia nel 1679, ci\u00f2 che non gli imped\u00ec d'essere ricordato alla morte di Louvois nel 1691."}
{"id": "1582518", "revid": "119654993", "url": "https://it.wikipedia.org/wiki?curid=1582518", "title": "Coropuna", "text": "Il Nevado Coropuna, con un'altezza di 6.377\u00a0m (alcune mappe riportano 6.425\u00a0m), \u00e8 il pi\u00f9 grande ed alto vulcano del Per\u00f9 ed \u00e8 situato a circa 150\u00a0km a nord-ovest di Arequipa, esattamente nella provincia di Castilla nel distretto di Viraco.\nQuesto grande stratovulcano ha un plateaux sommitale che si estende per un'area di 12 x 20\u00a0km, con 6 coni separati che si innalzano sopra di esso. La punta principale si trova nella parte nord-ovest del plateaux. La sommit\u00e0 della montagna \u00e8 ricoperta da un ghiacciaio di circa 130\u00a0km\u00b2.\nSi sono trovati resti di indumenti Inca a circa 6000\u00a0m, e costituiscono prova che la montagna \u00e8 stata scalata da quelle popolazioni"}
{"id": "1582519", "revid": "641453", "url": "https://it.wikipedia.org/wiki?curid=1582519", "title": "Piacenza Calcio 1919", "text": "Il Piacenza Calcio 1919 S.r.l., meglio noto come Piacenza, \u00e8 una societ\u00e0 calcistica italiana con sede nella citt\u00e0 di Piacenza. Milita in Serie C, terza serie del campionato italiano di calcio.\nOriginariamente fondato nel 1919, ha partecipato a otto campionati nella massima serie tra il 1993 ed il 2003, con la particolarit\u00e0 di schierare fino al 2001 esclusivamente giocatori italiani. Nel 2012 una fase di grave crisi finanziaria \u00e8 culminata nel fallimento giudiziario con conseguente radiazione decretata dalla FIGC il 21 giugno 2012. A seguito di questi eventi, la societ\u00e0 dilettantistica piacentina LibertasSpes ne ha acquisito il marchio ed ha mutato il nome e i propri colori sociali, partecipando come \"Lupa Piacenza\" al campionato di Eccellenza Emilia-Romagna 2012-2013 e quindi assumendo la denominazione Piacenza Calcio 1919 a partire dal 2013.\nStoria.\nDalla nascita alla seconda guerra mondiale.\nIl \"Piacenza Football Club\" nasce nel 1919 come fusione di due societ\u00e0 formate in prevalenza da studenti, la \"Giovine Italia\" e la \"Unione Football Club Piacenza\"; il primo presidente \u00e8 il diciottenne studente Giovanni Dosi. Dopo l'affiliazione alla Federazione il club si iscrive al campionato regionale di Promozione emiliana scegliendo come colori sociali il bianco e rosso, ovvero i colori della citt\u00e0; capitano \u00e8 il milanese Mario Giumanini. Al debutto il Piacenza vince il suo campionato davanti a e , ottenendo la promozione.\nNelle due annate successive la squadra gioca altrettanti campionati di Prima Categoria (1920-1921 e 1921-1922, quest'ultimo nei quadri della FIGC), venendo sempre eliminata nel girone emiliano; nel 1922 il Piacenza retrocede in Seconda Divisione in seguito agli spareggi relativi al Compromesso Colombo.\nA partire dal 1922 si assesta nei campionati di Seconda Divisione, che nel 1926 scende al terzo livello del calcio italiano. Nella stagione 1926-1927 il club debutta in Coppa Italia, venendo eliminato dal che si impone con il punteggio di 9-0. Una formale promozione arriva nel campionato 1927-1928, con l'ex nazionale italiano Francesco Mattuteia nel ruolo di allenatore-giocatore; le riforme dei campionati volute dal presidente della FIGC, Leandro Arpinati, per\u00f2, rendono sostanzialmente ininfluente l'accesso alla Prima Divisione, declassata al terzo livello del calcio italiano.\nNel campionato 1930-1931 il Piacenza sfiora la promozione in Serie B, che sfuma a causa della ripetizione di due partite contro (inizialmente vinta) e (pareggiata) a causa di errori tecnici dell'arbitro. Le ripetizioni portano due sconfitte che fanno scivolare il Piacenza dal primo al terzo posto. Nelle annate successive il Piacenza, allenato da Carlo Corna, manca per altre due volte la promozione: nel campionato 1933-1934 giunge terzo nel girone finale per l'ammissione alla serie cadetta, mentre nel 1937-1938 i biancorossi arrivano primi a pari merito col , e nello spareggio promozione a Pavia vengono sconfitti per 2-1 dai lombardi.\n1945-1983: tra Serie B e Serie C.\nNel 1945 il Piacenza viene ammesso al campionato di serie mista B-C, e l'anno successivo disputa il suo primo campionato di Serie B. Nella stagione 1947-1948 si classifica undicesimo nel girone B della serie cadetta, e a causa del riordino dei campionati fa ritorno in Serie C, iniziando un periodo lungo quarant'anni trascorso prevalentemente nella terza serie. Nel campionato 1951-1952 i biancorossi sfiorano il ritorno in Serie B: concludono al primo posto il proprio girone, ma nel raggruppamento finale (, Toma Maglie e ) per designare l'unica squadra promossa dalla Serie C giungono secondi dietro al Cagliari. Nasce in quell'anno l'appellativo \"Papaveri\", coniato dal giornalista Giulio Cattivelli con riferimento alla canzone di Nilla Pizzi \"Papaveri e Papere\".\nAmmesso alla nuova Serie C a girone unico, al termine della stagione 1955-1956 il Piacenza viene retrocesso in IV Serie a causa di una presunta combine col che la federazione riconosce come illecito sportivo; in questa stagione si segnala il bomber di scuola milanista Gastone Bean, che realizza 23 reti in 21 partite. Dopo due stagioni in IV Serie, nel 1958 i biancorossi ritornano in Serie C annoverando tra le loro file i fratelli Albino e Giancarlo Cella. Nel campionato 1960-1961, tuttavia, la squadra retrocede nuovamente dopo aver cambiato tre allenatori (J\u00falius Korostelev, Dario Cozzani e Sergio Rampini), e per due stagioni consecutive manca la promozione sotto la guida di Ivano Corghi, perdendo nel 1963 gli spareggi contro e . Il Piacenza lascia definitivamente la Serie D nella stagione 1963-1964 sotto la guida dell'ex capitano dei \"Papaveri\" Francesco Meregalli, che l'anno successivo conduce la squadra al sesto posto in Serie C.\nNel 1966 torna a Piacenza Sandro Puppo, gi\u00e0 giocatore dei biancorossi negli anni trenta e medaglia d'oro alle Olimpiadi di Berlino: dopo una prima stagione di assestamento, nel campionato 1967-1968 viene sostituito da Leo Zavatti, che conduce la formazione piacentina al secondo posto dietro al . La promozione arriva nella stagione successiva, quando sotto la guida di Tino Molina e la presidenza di Vincenzo Romagnoli il club emiliano torna dopo vent'anni in Serie B. Si completa in quell'anno anche la costruzione del nuovo stadio Comunale, che sostituisce la struttura di Barriera Genova inaugurata nel 1920.\nL'esperienza tra i cadetti dura una sola stagione: la formazione allenata da Enrico Radio vince le prime due partite e si trova in testa alla classifica, ma in seguito entra in crisi di risultati e Radio viene sostituito da Bruno Arcari. Il Piacenza, battuto in casa per 5-0 dal , retrocede all'ultima giornata, e rimane in Serie C fino al 1974-1975, quando ottiene una nuova promozione sotto la presidenza di Luigi Loschi e la guida di Giovan Battista Fabbri, che porta in Italia il gioco all'olandese; il centravanti Bruno Zanolla \u00e8 capocannoniere del campionato. Anche in questo caso arriva un'immediata retrocessione, causata da cinque sconfitte consecutive nelle ultime cinque gare, e nelle stagioni successive, pur mantenendosi costantemente a ridosso della zona promozione, non riuscir\u00e0 a ritornare in Serie B.\nNel 1978, con la riforma dei campionati, il Piacenza viene inserito in Serie C1, categoria che manterr\u00e0 fino alla stagione 1982-1983. La stagione, travagliata da problemi societari, economici e tecnici (si alternano sulla panchina biancorossa Pier Luigi Meciani, Stefano Angeleri e Sergio Montanari) culmina infatti con la retrocessione in Serie C2: nonostante la vittoria all'ultima giornata a Vicenza per 1-0, i risultati delle squadre avversarie condannano il Piacenza a causa della classifica avulsa.\nL'inizio dell'era Garilli.\nLa retrocessione acuisce i problemi societari emersi dopo l'addio di Loschi, e nell'estate 1983 la societ\u00e0 viene rilevata dall'ingegner Leonardo Garilli, industriale del metano originario di Piacenza. Il nuovo allenatore \u00e8 Battista Rota, ex tecnico di e , che rester\u00e0 sulla panchina biancorossa per cinque anni.\nIl campionato 1983-1984 si chiude con il secondo posto dietro al , e il conseguente ritorno in Serie C1. Nel campionato successivo il neopromosso Piacenza sfiora la promozione in Serie B giungendo secondo a pari punti con il , alle spalle del . Lo spareggio, disputato il 15 giugno 1985 allo stadio Artemio Franchi di Firenze, vede la vittoria dei veneti per 3-1 dopo i tempi supplementari. In seguito si scoprir\u00e0 che il capitano piacentino Gian Filippo Reali, insieme al presidente vicentino Dario Maraschin, era coinvolto nel filone del calcio scommesse emerso nell'estate del 1986, e lo spareggio risulta tra le partite oggetto di combine.\nLa promozione tra i cadetti arriva due anni pi\u00f9 tardi, al termine del campionato 1986-1987, grazie alle reti del trio d'attacco Madonna-Serioli-Simonetta. Nel 1986 arriva anche la vittoria nella Coppa Anglo-Italiana, battendo in finale per 5-1 il di Marcello Lippi. Nella stagione 1987-1988, per la prima volta, la formazione piacentina, rinforzata dal campione del Mondo Claudio Gentile, ottiene la salvezza in Serie B; al termine del campionato Rota lascia la panchina biancorossa.\nL'allenatore bergamasco viene sostituito da Enrico Catuzzi, a sua volta esonerato a favore di Attilio Perotti, senza che la squadra possa evitare l'ultimo posto e la retrocessione al termine del campionato 1988-1989. Il ritorno in Serie B avviene nel 1991, sotto la guida di Luigi Cagni, allenatore prelevato dalla , e grazie alle 22 reti del capocannoniere del girone Giovanni Cornacchini. Nella stagione successiva Antonio De Vitis sostituisce Cornacchini al centro dell'attacco e con 17 reti contribuisce alla seconda salvezza in Serie B, ottenuta nelle ultime giornate.\nGli anni della Serie A (1992-2003).\nIl \"Piacenza tutto italiano\" di Leonardo e Stefano Garilli.\nNella stagione 1992-1993, dopo alcune difficolt\u00e0 iniziali, la squadra allenata da Cagni lotta per la promozione in Serie A, grazie alle reti di De Vitis, autore di 19 gol. All'ultima giornata il Piacenza vince per 1-0 sul campo del con una rete di Fulvio Simonini, conquistando per la prima volta la promozione nella massima serie.\nNella stagione di esordio in Serie A la societ\u00e0 sceglie di non acquistare giocatori stranieri, politica che sar\u00e0 proseguita fino al 2001. L'esordio assoluto nella massima serie avviene il 29 agosto 1993 contro il di Emiliano Mondonico, che vince per 3-0 alla Galleana, mentre la prima vittoria arriva alla quinta giornata, contro il . Nel corso della stagione la squadra piacentina si mantiene costantemente in zona salvezza, eliminando anche il dalla Coppa Italia, grazie a una rete di Giampietro Piovani. All'ultima giornata di campionato, tuttavia, la , diretta concorrente del Piacenza nella lotta per la salvezza, vince a San Siro contro il Milan, schierato in formazione rimaneggiata, condannando i biancorossi alla retrocessione in Serie B.\nIl ritorno in Serie A \u00e8 immediato: sotto la guida di Cagni il Piacenza vince il campionato di Serie B 1994-1995, grazie alle 42 reti realizzate dal trio d'attacco composto dai confermati De Vitis e Piovani e dal giovane del vivaio Filippo Inzaghi. Al termine della stagione vengono ceduti sia Inzaghi, al , sia il capitano Antonio De Vitis, che passa al dopo quattro stagioni e 49 gol in campionato; la squadra di Cagni, rinforzata da numerosi acquisti, tra cui Nicola Caccia ed Eusebio Di Francesco, ottiene per la prima volta la salvezza nella massima serie con il pareggio per 0-0 ottenuto il 5 maggio 1996 sul campo dell'. Terminata la stagione, Cagni lascia il Piacenza dopo sei stagioni consecutive, e viene sostituito da Bortolo Mutti, mentre Pasquale Luiso prende il posto di Caccia al centro dell'attacco. Dopo un positivo avvio di stagione, culminato con la vittoria per 3-2 sul Milan con rete decisiva di Luiso, in rovesciata, la squadra accusa una flessione di rendimento, aggravata dalla morte improvvisa di Leonardo Garilli, il 30 dicembre 1996; in seguito alla quale la carica di presidente viene ereditata dal figlio Stefano. La salvezza arriva solo nelle ultime battute del campionato: il Piacenza conclude il campionato a pari punti con e Cagliari: gli umbri retrocedono per la classifica avulsa, mentre Piacenza e Cagliari vanno allo spareggio nel quale si impone la formazione di Mutti per 3-1, grazie a una doppietta di Luiso.\nNelle due stagioni successive arrivano altre due salvezze, la prima delle quali sotto la guida di Vincenzo Guerini, che a fine stagione viene sostituito da Giuseppe Materazzi. Nel campionato 1998-1999 il Piacenza di Materazzi mette in mostra un buon calcio, avvalendosi di giocatori esperti come Giovanni Stroppa e il quarantenne Pietro Vierchowod, ingaggiato nel settembre 1997), nonch\u00e9 di giovani del vivaio come Alessandro Lucarelli e Simone Inzaghi, fratello di Filippo, autore di 15 reti in campionato. Ciononostante, la salvezza arriva solamente all'ultima giornata, grazie al pareggio interno nello scontro diretto con la . In queste due stagioni vengono ottenuti i migliori piazzamenti nella massima serie (12\u00ba posto in entrambe).\nLa stagione 1999-2000 registra ancora un cambio in panchina: al posto di Materazzi arriva Luigi Simoni, subito osteggiato dall'ambiente per i suoi trascorsi di allenatore della Cremonese, storica rivale dei biancorossi. I risultati negativi ottenuti portano all'esonero in gennaio; gli subentrano Daniele Bernazzani e Maurizio Braghin, tecnici del settore giovanile, mentre a livello societario Stefano Garilli lascia la presidenza al fratello Fabrizio. I cambiamenti non sortiscono gli effetti sperati e alla fine i biancorossi chiudono all'ultimo posto; tra i giovani lanciati in questa stagione si segnala il diciottenne Alberto Gilardino.\nLa gestione Fabrizio Garilli.\nIl neo presidente Fabrizio Garilli ingaggia nell'estate 2000 Walter Alfredo Novellino come nuovo allenatore e rinforza la squadra riportando a Piacenza, tra gli altri, l'attaccante Nicola Caccia, che a fine stagione sar\u00e0 il capocannoniere del campionato cadetto con 23 reti. L'obiettivo della promozione viene raggiunto con due turni di anticipo, il 27 maggio 2001, battendo per 2-1 la degli ex Cagni e Luiso. Novellino viene riconfermato anche per la stagione successiva, nella quale, per la prima volta, vengono ingaggiati due calciatori stranieri, i brasiliani Matuzal\u00e9m e Amauri. Viene acquistato anche Dario H\u00fcbner, che conduce il Piacenza alla salvezza realizzando 24 reti con le quali si laurea capocannoniere al pari dello juventino David Trezeguet.\nNell'estate 2002 le vicende societarie del gruppo Camuzzi Gazometri, controllato dai Garilli, comportano un ridimensionamento delle spese, e Novellino passa alla Sampdoria, sostituito da Andrea Agostinelli. Dopo un positivo avvio di stagione, con due vittorie nelle prime due giornate, la squadra accusa una flessione e in febbraio Agostinelli viene sostituito da Luigi Cagni, di ritorno a Piacenza dopo otto anni. Grazie al cambio di guida tecnica, agli acquisti del mercato di gennaio (Marco Marchionni, Claudio Ferrarese e Davide Baiocco) e alle reti di Hubner, autore di 14 realizzazioni, il Piacenza rimonta in classifica, ma retrocede comunque ad una giornata dal termine con la sconfitta di Parma (3-2). Si chiude con questo campionato l'esperienza degli emiliani in Serie A.\nDalla Serie A al fallimento.\nSulla panchina biancorossa viene confermato Gigi Cagni, per cercare la risalita nell'anomala serie B ampliata a 24 squadre a causa del caso Catania: la squadra si mantiene costantemente nelle prime posizioni, tuttavia accusa un calo di rendimento in primavera e conclude all'ottavo posto, mentre Cagni lascia la panchina a causa di contrasti con la dirigenza. Viene sostituito da Giuseppe Iachini, che rimane a Piacenza per tre stagioni: nelle prime due annate la squadra termina a centroclassifica, e si mettono in luce alcuni giovani come Simone Pepe, arrivato dal Palermo ed autore di 12 reti nel 2004-2005, e Daniele Cacia, prodotto del vivaio, che realizza 18 reti nella stagione 2005-2006. In quest'annata torna anche il derby con la Cremonese, dopo 10 anni di attesa, con i biancorossi che si aggiudicano entrambe le gare per 2-1.\nNella stagione 2006-2007 la squadra, rinnovata da numerosi acquisti tra cui Antonio Nocerino, disputa un campionato di vertice. All'ultima giornata il Piacenza pareggia in casa con la e chiude al quarto posto, staccato di 10 punti da e che pareggiano a loro volta nello scontro diretto; a causa del distacco non vengono disputati i play-off e le prime tre classificate vengono promosse direttamente in Serie A.\nA fine campionato Iachini passa al Chievo e la squadra viene smantellata dalle cessioni di numerosi giocatori-cardine (Coppola, Campagnaro, Nocerino e Cacia). Si susseguono tre campionati in cui l'obiettivo stagionale \u00e8 la salvezza: il primo vede l'avvicendamento in panchina tra il duo Gianmarco Remondina-Felice Secondini e Mario Somma, a sua volta sostituito da Stefano Pioli per la stagione 2008-2009. Infine, nel campionato 2009-2010 la salvezza arriva alla penultima giornata, con la vittoria sul campo del , dopo che Massimo Ficcadenti aveva sostituito Fabrizio Castori alla guida della squadra. Nelle ultime due annate si mette in evidenza l'attaccante Davide Moscardelli, autore di 22 reti complessive.\nNella stagione 2010-2011 le difficolt\u00e0 economiche si accentuano, e la rosa viene costruita puntando su prestiti, giovani e svincolati; ritornano Armando Madonna nelle vesti di allenatore e diversi giocatori degli anni precedenti, tra cui Daniele Cacia. Il rendimento si mantiene alto fino alla primavera 2011, quando si registra una crisi di risultati, legata anche al coinvolgimento di diversi giocatori, tra cui Mario Cassano e Carlo Gervasoni, nello scandalo del calcio italiano del 2011 che porta la squadra ai \"play-out\" contro l'. Il doppio pareggio (0-0 al Garilli, 2-2 a Bergamo) comporta la retrocessione in Lega Pro Prima Divisione.\nIn seguito alla retrocessione, alle difficolt\u00e0 economiche e alle vicende legate al calcioscommesse, Fabrizio Garilli manifesta l'intenzione di non voler iscrivere il Piacenza a nessun campionato per la stagione 2011-2012. Il 29 giugno, tuttavia, Garilli iscrive la squadra al campionato di Lega Pro Prima Divisione, avviando nel frattempo trattative per la cessione della societ\u00e0 durate per tutta l'estate. Il 28 ottobre il Piacenza viene ufficialmente ceduto ad una cordata rappresentata dall'avvocato Marco Gianfranceschi e comprendente l'imprenditore Luigi Gallo, gi\u00e0 coinvolto nei fallimenti di e , che acquista la squadra tramite la societ\u00e0 \"Italiana S.r.l.\", chiudendo dopo 28 anni l'esperienza della famiglia Garilli alla presidenza del Piacenza.\nIl 22 marzo 2012 la societ\u00e0, tornata nel frattempo nelle mani di Garilli a causa delle inadempienze economiche della cordata acquirente, viene ufficialmente dichiarata fallita. Nel frattempo la squadra allenata da Francesco Monaco, penalizzata di nove punti a causa delle vicende societarie, perde i play-out contro il e retrocede in Lega Pro Seconda Divisione. Il 19 giugno 2012, in mancanza di acquirenti in sede di asta fallimentare, il Piacenza scompare definitivamente; all'asta vengono rilevati solamente il marchio, il sito web, e il materiale tecnico e sportivo dal comitato \u201cSalva Piace\u201d, associazione di tifosi presieduta dall'ex sindaco di Piacenza Roberto Reggi.\nDopo il fallimento: Lupa Piacenza e Piacenza Calcio 1919.\nAll'inizio di luglio il \"Comitato Salva Piace\", dopo una votazione tra i propri membri e i tifosi, cede il marchio e i beni immateriali acquisiti all'asta alla \"LibertasSpes\", squadra cittadina neopromossa in Eccellenza Emilia-Romagna. Il marchio del Piacenza viene affittato per quattro anni alla societ\u00e0, che modifica la denominazione in \"S.S.D. Lupa Piacenza\", proponendosi \"de facto\" come erede della societ\u00e0 fallita.\nLa squadra viene affidata a Carlo Sozzi, gi\u00e0 allenatore della LibertasSpes, poi esonerato il 3 settembre 2012 a seguito della sconfitta con il in Coppa Italia. Lo sostituisce William Viali, ex giocatore ed allenatore del Fiorenzuola, che era alla guida degli Allievi Nazionali del Parma. Il 28 aprile 2013 la squadra batte il Colorno per 2-1 e ottiene la promozione in Serie D con due giornate di anticipo.\nA fine stagione la societ\u00e0 modifica la propria denominazione in \"S.S.D. Piacenza Calcio 1919\", a seguito di un sondaggio tra i tifosi condotto dal quotidiano Libert\u00e0. Per la stagione 2013-2014 il Piacenza viene inserito nel girone B della Serie D, lo stesso dell'altra compagine cittadina, il . Il 29 ottobre 2013, a seguito di un negativo avvio di stagione, Viali viene sostituito da Roberto Venturato, salvo poi tornare sulla panchina emiliana l'8 gennaio successivo. Il Piacenza conclude la stagione al terzo posto a pari punti con la seconda classificata , che lo sopravanza per differenza reti. Disputa il primo turno di playoff, ma viene subito eliminato dal . A fine stagione l'allenatore Viali lascia la squadra, e il 16 giugno 2014 viene sostituito da Francesco Monaco, che torna sulla panchina del Piacenza dopo il fallimento della vecchia societ\u00e0. Il 4 gennaio 2015, dopo un'ennesima sconfitta della squadra, viene esonerato Monaco, il giorno dopo viene subito ufficializzato il nuovo tecnico Luciano De Paola che era gi\u00e0 stato contattato dalla societ\u00e0 in estate. Il Piacenza finisce la stagione al quarto posto a pari punti con la terza classificata Correggese che lo sopravanza per differenza reti. Al secondo turno dei play-off batte l', ma viene fermato al terzo turno dal . Dopo l'addio di De Paola, il 14 giugno 2015 l'ex allenatore del Pro Piacenza Arnaldo Franzini viene nominato nuovo tecnico, e porta la squadra alla promozione in Lega Pro con sei giornate di anticipo sulla conclusione del campionato. L'8 maggio 2016, all'ultima giornata di campionato, il Piacenza stabilisce il record assoluto di punti della storia della Serie D nonch\u00e9 il maggior numero di vittorie; successivamente partecipa alla Poule Scudetto per l'assegnazione del titolo di campioni d'Italia di Serie D nella quale i biancorossi riescono ad arrivare alla finale, disputata in campo neutro a Viareggio contro la , la quale vince la partita per 2-1.\nIl ritorno nei professionisti.\nCon il passaggio nei professionisti la societ\u00e0 muta la sua ragione sociale in \"Piacenza Calcio 1919 S.r.l.\". I biancorossi concludono al 6\u00ba posto qualificandosi per i play-off per la Serie B, arrivando fino agli ottavi di finale nei quali vengono eliminati dal Parma, al termine di un campionato che, tra le altre, ha visto il doppio trionfo nel derby del Po contro la Cremonese, il quarto nella storia di questa partita. L'anno successivo la squadra mantiene un andamento simile al precedente, terminando la stagione regolare all'ottavo posto e venendo eliminata ancora agli ottavi di finale nei play-off. Nella stagione 2018-2019, il Piacenza chiude secondo nel girone A della Lega Pro, dietro di un solo punto alla . Nei play-off il Piacenza batte 0-2 l' in trasferta, perdendo poi per 2-1 al Garilli, risultato che comunque garantisce l'accesso alla finale; contro il il Piacenza pareggia 0-0 in casa e perde 2-0 in Sicilia, mancando cos\u00ec la promozione in Serie B. Nell'annata 2019-2020, interrotta in anticipo a causa della pandemia di Covid-19, vede la squadra conquistare sul campo l'accesso ai play-off ai quali, tuttavia rinuncia per la difficolt\u00e0 a rispettare il protocollo definito da lega e federazione.\nNel giugno 2020 la societ\u00e0 viene ceduta dalla famiglia Gatti a Roberto Pighi, che contestualmente assume la carica di presidente. Sotto la nuova propriet\u00e0 viene modificato l'organigramma tecnico con le nomine di Simone Di Battista a direttore sportivo e di Vincenzo Manzo ad allenatore e viene attuata una politica di riduzione dei costi con la rescissione dei contratti pi\u00f9 onerosi e l'acquisto di diversi giocatori alla prima esperienza tra i professionisti. Il 25 gennaio 2021, con la squadra penultima in classifica, vengono esonerati sia Di Battista che Manzo, sostituito da Cristiano Scazzola, sotto la cui gestione la squadra riesce a recuperare alcune posizioni e ottenere la salvezza diretta alla penultima giornata.\nColori e simboli.\nColori.\nI colori sociali del Piacenza, fin dalla fondazione, sono il bianco e il rosso, che richiamano il gonfalone cittadino. La maglia utilizzata nelle partite casalinghe \u00e8 tradizionalmente rossa, con bordature e colletto bianchi; nel corso degli anni sessanta, tuttavia, sono state spesso utilizzate casacche bianche con banda diagonale rossa. La seconda maglia \u00e8 invece bianca con bordature rosse, mentre la terza maglia \u00e8 stata blu (negli anni novanta) e successivamente nera, con bordi e scritte bianche.\nSimboli ufficiali.\nStemma.\nDopo aver inizialmente adottato uno stemma richiamante l'emblema cittadino (dado bianco su fondo rosso), negli anni settanta \u00e8 stato utilizzato un logo con pallone a scacchi bianchi e rossi con lettera \"P\" in giallo. Nei primi anni della presidenza di Leonardo Garilli \u00e8 entrato in uso lo stemma rappresentante una lupa bianca su fondo rosso, che rimanda alla lupa capitolina presente nell'emblema della citt\u00e0.\nInno.\nIl Piacenza non ha mai avuto un vero e proprio inno, pur adottando in pi\u00f9 occasioni brani musicali legati a singoli eventi sportivi (come la promozione in Serie B nel 1975 e quella in Serie A nel 1993). Nel 1995 la cantante piacentina Fiordaliso ha inciso il brano \"Dichiarazione d'amore\" (su testo di Umberto Smaila), in occasione della seconda promozione nella massima serie; tuttavia la canzone non ha attecchito nell'uso comune come inno ufficiale della squadra.\nDopo il fallimento, dall'ottobre 2012 la nuova societ\u00e0 ha adottato come inno la canzone in dialetto piacentino \"T'al digh in piasint\u00ebin\", scritta da Gianni Levoni e interpretata da Gianna Casella, cantante dialettale prematuramente scomparsa pochi giorni prima.\nStrutture.\nStadio.\nIl Piacenza ha disputato le proprie partite interne dapprima sul campo situato presso Barriera Cavallotti (solo per la stagione 1919-1920), e successivamente, fino al 1969, allo stadio Comunale, chiamato anche \"Stadio del Littorio\" in epoca fascista oppure, informalmente, \"Barriera Genova\", essendo posizionato vicino ad una delle antiche porte daziarie della citt\u00e0. L'impianto, progressivamente ampliato e perfezionato fino al 1967, presentava diversi problemi relativi a una capienza ridotta, all'accessibilit\u00e0 (soprattutto dopo gli anni del boom edilizio) e alle cattive condizioni del terreno di gioco. Pertanto, dopo la promozione in Serie B del 1969, fu edificato il nuovo stadio Comunale, conosciuto anche come \"Galleana\".\nDotato di una capienza iniziale di posti, presenta una pista di atletica ad anello che distanzia notevolmente le tribune dal campo. Nel 1993, dopo la promozione in Serie A, fu ampliato passando alla capienza di posti, con la costruzione di rialzi per le due curve e per la tribuna popolare denominata \"rettilineo\". Nel 1997, dopo la morte di Leonardo Garilli, l'impianto \u00e8 stato intitolato ufficialmente allo scomparso presidente della societ\u00e0.\nSociet\u00e0.\nOrganigramma societario.\n\"Organigramma societario tratto dal sito ufficiale\".\nSponsor.\nA partire dalla stagione 1981-1982 viene adottata una sponsorizzazione: la prima fu quella dell'azienda piacentina Astra, seguita poi dalla De Rica e per oltre un decennio dalla Cassa di Risparmio di Parma e Piacenza. Nel campionato di Serie A 1997-1998 la maglia \u00e8 stata interamente rossa e priva di scritte, mentre a partire dal campionato successivo e fino al 2001 ha adottato uno sponsor per le partite casalinghe (Copra) e uno per quelle esterne (Dac).\nA partire dalla stagione 2003-2004 e fino al 2011 il Piacenza ha recato sulle proprie maglie il logo dell'Unicef, cui devolveva il 7,5% degli incassi e degli attivi societari. Nella stagione 2012-2013 la partnership fu confermata anche dalla nuova societ\u00e0. \nStatistiche e record.\nStatistiche di squadra.\nIl Piacenza ha la 42\u00aa miglior tradizione sportiva sui 65 club che hanno giocato in A.\nTifoseria.\nStoria.\nDopo un periodo iniziale in gradinata (settore distinti) dal 1974 e in Curva Sud dal 1976, i gruppi organizzati della tifoseria piacentina prendono posto definitivamente nella Curva Nord dello stadio Galleana dal 1981. Alcuni dei gruppi pi\u00f9 famosi sono stati la \"Sparuta Presenza\", la \"Legione Gotica\", gli \"Official Supporters\", il \"Commando Ultras\", i \"Tumulten Brigade 1992\", i \"Nasty Boys Alseno\", la \"Brigata Farnese\", i \"Ragazzi dell'Infrangibile\" e i \"Fedelissimi Piacenza\". A partire dal 2001 il tifo organizzato facente riferimento alla curva viene progressivamente decimato da diffide, che portano alla disgregazione di molti gruppi organizzati.\nContestualmente si verifica un brusco calo di presenze allo stadio, che avevano toccato un massimo di spettatori di media nel campionato di Serie A 1993-1994, il primo disputato dalla squadra emiliana nella massima serie. Nella stagione 2002-2003 la media scende sotto i diecimila spettatori a partita, fino a raggiungere un minimo di spettatori nel campionato 2011-2012.\nA seguito della scomparsa del Piacenza avvenuta nell'estate 2012, la tifoseria si spacca tra chi decide di seguire la nuova societ\u00e0, a cui viene concesso il marchio della vecchia societ\u00e0 fallita e radiata, e chi decide di non supportare questa realt\u00e0 calcistica, non considerandola erede della plurinovantennale storia del club. Nella stagione 2012-2013 si registra una media di circa spettatori, ponendo l'affluenza su livelli prossimi a quelli dei campionati di Lega Pro Prima Divisione.\nGemellaggi e rivalit\u00e0.\nLa tifoseria piacentina, orientata politicamente a destra, \u00e8 storicamente gemellata con quella della ; tale gemellaggio \u00e8 nato a causa della comune inimicizia sportiva verso la , a sua volta originata da un condiviso antagonismo campanilista nei confronti della citt\u00e0 di Cremona. Tra gli anni ottanta e l'inizio degli anni novanta del Novecento esisteva un gemellaggio tra la curva del Piacenza e quella del Modena e dalla met\u00e0 di quel decennio con gli juventini, legame rotto all'inizio degli anni duemila.\nRapporti di amicizia esistono dagli anni duemila con i tifosi della , e del , mentre si sono interrotti con gli ultras del . Degli anni duemiladieci \u00e8 invece il gemellaggio con i sostenitori della . Successivamente si sono sviluppati i rapporti con quelli della della e del .\nLa rivalit\u00e0 pi\u00f9 accesa e storica \u00e8 quella con la Cremonese, con la quale si disputa il cosiddetto \"Derby del Po\"; altre rivalit\u00e0 sono rappresentate dalla e dal , a causa dei fatti legati allo spareggio-promozione del 1985 ed al gemellaggio tra le tifoserie delle ultime tre squadre citate. Ulteriori forti antipatie separano i tifosi piacentini da quelli del , del , del e, in misura minore, del contro il quale si disputa il cosiddetto \"Derby del Ducato\". Attriti che sono sfociati in tafferugli, non sempre occasionali, si sono registrati anche con le tifoserie di (rivalit\u00e0 scemata), (a causa del controverso epilogo del campionato 1993-1994), , , Inter e Genoa.\nOrganico.\nRosa 2021-2022.\n\"Rosa aggiornata al 31 gennaio 2022\".\nStaff tecnico.\n\"Staff tecnico\"."}
{"id": "1582521", "revid": "197807", "url": "https://it.wikipedia.org/wiki?curid=1582521", "title": "King of Fighters", "text": ""}
{"id": "1582525", "revid": "767487", "url": "https://it.wikipedia.org/wiki?curid=1582525", "title": "Ulrich von dem T\u00fcrlin", "text": "Fu autore di un poema in strofe, il \"Willehalm\", che racconta l'antefatto dell'omonimo poema scritto da Wolfram von Eschenbach: Guglielmo di Aquitania - \"Willehalm\" - \u00e8 prigioniero in terra pagana, e fugge con Arabele che converte al Cristianesimo. Il poema ebbe discreta fortuna e diffuse ancor pi\u00f9 l'epopea di Guglielmo; tuttavia, come epigono di Wolfran, Ulrich ne accentua l'artificiosit\u00e0 linguistica, l'oscurit\u00e0 nelle forme del poetare e la tendenza al predicare moralistico."}
{"id": "1582532", "revid": "339392", "url": "https://it.wikipedia.org/wiki?curid=1582532", "title": "Correzione d'errore", "text": ""}
{"id": "1582534", "revid": "767487", "url": "https://it.wikipedia.org/wiki?curid=1582534", "title": "Keith Urban", "text": "Considerato uno degli artisti country di maggior successo, ha pubblicato dieci album in studio ottenendo l'appoggio della critica musicale, vincendo quattro Grammy Award su diciannove candidature, oltre a dieci Academy of Country Music Awards e l'Horizon Award agli ARIA Music Awards.\nIl suo singolo \"Somebody Like You\" \u00e8 stato incoronato come la pi\u00f9 grande hit country degli anni 2000 da Billboard. Nel corso della carriera ha collaborato inoltre con numerosi artisti, attingendo influenze dal pop e rock, tra cui Carrie Underwood, nel singolo \"The Fighter\", Pink in \"One Too Many\", Taylor Swift e Tim McGraw nel brano \"Highway Don't Care\", oltre che con le Dixie Chicks, Miranda Lambert, Brad Paisley, Julia Michaels, Nelly Furtado, Dolly Parton e Reba McEntire.\nParallelamente alla carriera musicale \u00e8 stato giudice ad \"American Idol\" e \"The Voice Australia\".\nDal 2006 \u00e8 sposato con l'attrice Nicole Kidman.\nCarriera.\nEsordi e The Ranch (1983-1997).\nNato in Nuova Zelanda, ma trasferitosi molto presto in Australia, Urban comincia all'et\u00e0 di sei anni a suonare la chitarra, donatagli dai genitori, fan della musica country. Dopo aver lasciato la scuola a quindici anni, Urban comincia a partecipare a vari concorsi e manifestazioni locali. Nel 1983 partecipa al talent show australiano New \"Faces.\" Dopo aver continuato ad esibirsi in giro per locali, nel 1990 Urban firma un contratto con la EMI Australia e pubblica il suo album di debutto \"Keith Urban\", per il solo mercato australiano. Il progetto ottiene un discreto successo e viene anche nominato gli ARIA Awards nella categoria \"Best Country Album\".\nNel 1992 Urban si trasferisce a Nashville, capitale della musica country, dove, dopo aver ricevuto lezioni di canto da Brett Manning, trova lavoro come chitarrista per il duo dei Brooks &amp; Dunn e partecipa al video \"Mercury Blues\" alle spalle di Alan Jackson.Urban forma il gruppo \"The Ranch\". Il gruppo gira per i locali e si fa notare, al punto di ottenere un contratto con una casa discografica. Nel 1997 il gruppo pubblica il suo unico album, \"The Ranch\". Il disco incontra l'apprezzamento della critica specializzata, e il gruppo si prepara a registrare un secondo album, ma nel 1998 Urban preferisce sciogliere il gruppo e continuare la propria carriera da solista.\nKeith Urban, Golden Road (1999-2004).\nFirmato un contratto discografico da solista con la Capitol Records, nel 1999 Urban pubblica nuovamente un album intitolato semplicemente Keith Urban, questa volta in tutto il mondo. L'album viene promosso attraverso il lancio di 5 singoli vince il premio dell\"'Accademia della musica country\" come miglior artista emergente nel 2001. I risultati commerciali del singolo \"Your Everything\" lo rendono il primo artista neozelandese ad entrare nella top 10 della classifica Hot Country Songs, mentre il brano But For The Grace Of God lo porta addirittura alla numero 1 di tale classifica. Sempre nel 2001 posa senza veli in un servizio fotografico per la rivista \"Playgirl\".\nNel 2002 Urban pubblica il suo secondo album \"Golden Road\" che arriva al vertice delle classifiche country, grazie anche all'incredibile popolarit\u00e0 del primo singolo estratto \"Somebody Like You:\" il singolo otterr\u00e0 un successo talmente intenso da essere incoronato come pi\u00f9 grande hit country degli anni 2000 da Billboard. Vengono estratti altri due singoli dall'album, tra cui troviamo altre due numero 1 della principale classifica country statunitense. In particolare, il singolo \"You'll Think Of Me\" permette a Urban di vincere un Grammy nella categoria \"Best Male Country Vocal Performance\". Nello stesso periodo, Urban Incide con Olivia Newton-John il brano \"Sunburned country\" da loro composto inserito nell'album \"Duets (2)\" della Newton-John. Per i due anni seguenti, Urban apre i tour di importanti artisti della scena country, come Brooks &amp; Dunn, Martina McBride e Kenny Chesney, per diventare nel 2005 testimonial della linea di abbigliamento americana \"Gap\".\nBe Here, Love Pain &amp; The Whole Crazy, Greatest Hits (2005-2008).\nNel 2005 viene pubblicato il singolo \"Days Go By\", che fa da traino per il terzo album di Urban \"Be Here\". L'album ottiene un grande successo in USA, arrivando a vendere 3 milioni di copie. Anche in questo caso, l'artista pubblica molti singoli di successo per la promozione di questo album. Nei mesi successivi, Urban va in tour non solo in USA e Oceania ma anche in Europa, apparendo per la prima volta sui palchi del Vecchio Continente. Il 21 agosto 2006, Keith Urban pubblica il singolo \"Once In A Lifetime\" con cui batte un altro record: il debutto alla numero 17 nella Hot Country Songs Chart \u00e8 il pi\u00f9 alto mai avvenuto in quella classifica fino a quel momento. Viene dunque pubblicato l'album \"Love, Pain,\" lanciato anche attraverso il secondo singolo Stupid Boy, con cui Urban vince il suo secondo Grammy (sempre nella medesima categoria del precedente).\nNel luglio 2007, Urban duetta con Alicia Keys, in uno dei Live Earth, i concerti organizzati da Al Gore per sensibilizzare sul disastro ambientale. A novembre viene pubblicato il suo primo greatest hits \"Greatest Hits: 18 Kids\", che contiene due inediti. Nel 2008, dopo aver portato avanti un tour da solista, Urban si dedica al \"Love, Pain and the Whole Crazy Carnival Ride Tour\" con la collega Carrie Underwood. Nello stesso periodo, Urban pubblica una cover del brano \"You Look So Good In My Shirt\". Successivamente viene pubblicato un DVD del tour da solista che aveva preceduto quello con la Underwood. Urban conclude il 2008 duettando con Brad Prasley nel brano Start A Band, che raggiunger\u00e0 la numero 1 della classifica country americana il 1\u00ba gennaio 2009.\nDefying Gravity, Get Closer, Fuse (2009-2016).\nDopo aver ottenuto la sua decima numero 1 nella classifica country con il brano \"Sweet Thing\", Urban pubblica l'album \"Defying Gravity\" nel 2009, anche questa volta accompagnandolo con svariati singoli e promozione. Sempre nel 2009, Urban porta avanti l'\"Escape Together Tour\", il quale coinvolge grandi stelle come Taylor Swift, Sugarland e Jason Aldean come openers.\nDal 2010, Urban lavora all'album \"Get Closer\", che viene poi pubblicato nel 2012, ancora una volta supportato da vari singoli. In questo periodo, Urban si presta anche ai talent show come giudice: nel 2011 \u00e8 fra i giudici della prima edizione di The Voice of Austalia, mentre dal 2012 al 2016 \u00e8 presenza fissa nella giuria di American Idol. Nel frattempo continua anche l'attivit\u00e0 live, con \"il Summer Lovin Tour d\"el 2010 \"ed il Get Closer 2011 World Tour\".\nIl 10 settembre 2013, Urban pubblica l'album Fuse, anticipato dal singolo \"Little Bit Of Everything\". L'album \u00e8 stato co-prodotto dallo stesso Urban insieme ad altri 10 produttori. Anche in questo caso vengono estratti in tutto ben 5 singoli, tra cui figurano collaborazioni con Miranda Lambert ed Eric Church. Urban porta avanti il \"Light The Fuse Tour\" nel 2013 ed il \"Raise Em Up Tour\" nel 2014. Nel 2015, Urban pubblica un ulteriore album intitolato Ripcord: anche da questo progetto vengono estratti in tutto 5 tutti, fra cui il duetto con Carrie Underwood \"The Fighter\" e Blue Ain't Your Colour, che vengono entrambe certificate 2 volte platino in USA. Blue Ain't Your Color arriva a trascorrere ben 12 settimane alla vetta della classifica \"Country Airplay Chart\". Nel 2016, Keith Urban \u00e8 fra i 30 artisti scelti per celebrare i 50 anni dei CMA Awards.\nGraffiti U, The Speed of Now (2017-presente).\nL'8 novembre 2017, Urban pubblica il singolo \"Female\", dichiarando che il brano \u00e8 ispirato parzialmente dallo scandalo riguardante Harwey Weinstein. Urban dichiara anche che il brano \u00e8 dedicato alle componenti femminili della sua famiglia, e la stessa Nicole Kidman interpreta i background vocals. A tale singolo fa seguito l'album \"Graffiti U\", pubblicato il 27 aprile 2018. L'album viene promosso attraverso vari brani tra singoli ufficiali e promozionali; la collaborazione con Julia Michaels \"Coming Home\" \u00e8 il secondo singolo ufficiale. Segue il \"Graffiti U World Tou\"r, che terr\u00e0 impegnato Keith Urban fino al 2019.\nFra 2019 e 2020, Keith Urban ha pubblicato molti singoli, alcuni tipicamente country e altri molto vicini al pop: una strada gi\u00e0 intrapresa con la gi\u00e0 citata \"Coming Home\". Tra i singoli rilasciati troviamo \"Superman\", che viene confermato in qualit\u00e0 di primo estratto dal nuovo progetto di Urban, \"The Speed Of Love Parti I\". Il pre-order dell'album viene reso disponibile insieme al brano \"Change Your Mind\". L'album viene successivamente pubblicato il 18 settembre 2020, preceduto di pochi giorni dalla collaborazione con P!nk \"One Too Many\".\nVita privata.\nNel periodo trascorso a Nashville, Keith Urban era dipendente da cocaina. Nel gennaio 2005 conosce l'attrice Nicole Kidman durante il \"G'Day\", un evento hollywoodiano in onore degli australiani. I due si sono sposati con una cerimonia cattolica il 25 giugno 2006. Il 20 ottobre dello stesso anno Urban, che aveva firmato un contratto pre-matrimoniale in base al quale avrebbe perso ogni diritto sui beni della moglie se avesse fatto abuso di droghe e alcol, entra in una clinica per disintossicarsi dall'uso di cocaina. Il 7 luglio 2008 ha avuto la prima figlia, Sunday Rose. Il 28 dicembre 2010 nasce la secondogenita della coppia, Faith Margaret, tramite madre surrogata."}
{"id": "1582536", "revid": "339392", "url": "https://it.wikipedia.org/wiki?curid=1582536", "title": "Rivelazione d'errore", "text": ""}
{"id": "1582558", "revid": "174925", "url": "https://it.wikipedia.org/wiki?curid=1582558", "title": "Lex Licinia Sextia", "text": ""}
{"id": "1582567", "revid": "1543377", "url": "https://it.wikipedia.org/wiki?curid=1582567", "title": "Setona Mizushiro", "text": "Ha debuttato nel 1993 come mangaka per la rivista giapponese Petit Flower. Negli anni successivi si \u00e8 dedicata soprattutto a manga sh\u014dnen'ai e yaoi, ma il successo \u00e8 giunto solo successivamente grazie a manga sh\u014djo come Diamond Head e X-Days."}
{"id": "1582570", "revid": "6923", "url": "https://it.wikipedia.org/wiki?curid=1582570", "title": "Pietro Grocco", "text": "Biografia.\nSi presentava piccolo di statura, brutto, strabico, trascurato e profondamente malinconico ma di altissimo fascino intellettuale e professionale.\nAvviato agli studi grazie all'aiuto dell'amatissimo zio sacerdote Don Giuseppe Grocco, si laure\u00f2 in medicina a Pavia ove fu allievo di Francesco Orsi (1828\u20131899) e consegu\u00ec il dottorato nella stessa citt\u00e0 nel 1879, studiando successivamente a Parigi, alla scuola di Jean-Martin Charcot, e a Vienna, prima presso l'Istituto diretto da Hermann Nothnagel e poi presso il gabinetto di elettroterapia dal prof. Moriz Rosenthal (1833\u20131889) ove approfond\u00ec gli aspetti neurologici di molte patologie.\nFu assistente presso l'Istituto di Clinica Medica dell'Universit\u00e0 di Pavia, dove consegu\u00ec la libera docenza in patologia medica e propedeutica nel 1884.\nDivenne poi ordinario di Clinica Medica e insegn\u00f2 nell'Universit\u00e0 di Perugia (dal 1884 al 1888), a Pisa (dal 1888 al 1892) e infine a Firenze (dal 1892 alla morte). Fu fondatore di un'importante scuola medica ampiamente conosciuta anche all'estero con allievi del calibro di Cesare Frugoni, Aldo Castellani, Sante Pisani, Enrico Greppi, Cesare Baduel e Raffaello Silvestrini. Contrario alla \"medicina filosofica\" di Augusto Murri (soleva dire: \"Io faccio dei medici, non dei filosofi della medicina\"), fu convinto assertore dell'osservazione attenta e sottile, dell'auscultazione, della percussione del paziente di cui valutava con occhio infallibile i segni semiologici e sosteneva con decisione: \"i malati sono i nostri libri, sono i nostri reattivi, sono i nostri preparati, sono i nostri animali da esperimento!\".\nNominato nel 1892 ispettore governativo e direttore sanitario delle Terme di Montecatini rielabor\u00f2 e precis\u00f2 le norme per il corretto uso delle acque e dei bagni, e provvide a sistemare le sorgenti secondo moderni criteri igienici. In occasione del centenario della nascita nel 1956 la citt\u00e0 gli intitol\u00f2 uno stabilimento termale che tutt'oggi porta il suo nome.\nEbbe fra i suoi pazienti Giuseppe Verdi del quale divenne medico personale nel 1888, dopo la morte del prof. Fedele Fedeli. Continu\u00f2 a fargli \"passare le acque\" presso le fonti di Montecatini cosa che il Maestro fece per i successivi diciotto anni. Ne divenne amico personale e spesso la sera si riunivano a giocare a briscola, e la signora Verdi, Giuseppina Strepponi, si raccomandava sempre di far vincere il Maestro che altrimenti si adombrava; lo assistette sino all'ultimo e ne redasse il certificato di morte.\nIl 3 dicembre 1905 fu nominato Senatore.\nSi autodiagnostic\u00f2 la TBC contratta nella pratica della sua professione da qualcuno dei suoi infiniti pazienti e ne predisse l'infausto decorso parlandone con i suoi pi\u00f9 stretti collaboratori: \"quando il tubercoloso fa delle emottisi a tipo malarico, muore sempre\". Negli ultimi tempi si trasfer\u00ec a Courmayeur nel tentativo di alleviare le sofferenze: \"o guarisco o muoio\".\nLo si ricorda per aver ideato diversi metodi semeiologici (tra cui il \"Triangolo paravertebrale opposto di Grocco\", diagnostico della pleurite essudativa, e il \"polso venoso capillare ungueale di Grocco\") e per aver scoperto alcune patologie (tra cui la \"sindrome dello pseudo-reumatismo tubercolare di Grocco-Poncet\" e quella del \"morbo di Erb-Grocco\"). \u00c8 stato inoltre importante per la delimitazione percussoria dell'aia cardiaca secondo il metodo che appunto va sotto il nome di \"Orsi-Grocco\". Ancora oggi in semeiotica si parla di \"Cappuccio di Grocco\" nel cuore affetto da stenosi mitralica in cui si evidenzia una prominenza nel margine sinistro del cuore a livello del III spazio intercostale."}
{"id": "1582571", "revid": "237256", "url": "https://it.wikipedia.org/wiki?curid=1582571", "title": "Maja Mikhajlovna Pliseckaja", "text": ""}
{"id": "1582573", "revid": "116610251", "url": "https://it.wikipedia.org/wiki?curid=1582573", "title": "Blackburn", "text": "Blackburn \u00e8 una citt\u00e0 del Lancashire, nel Regno Unito. Fu un centro chiave per l'industria tessile durante la rivoluzione industriale.\nSport.\nLa maggiore squadra di calcio locale \u00e8 il Blackburn Rovers, che gioca le sue partite casalinghe a Ewood Park."}
{"id": "1582574", "revid": "767487", "url": "https://it.wikipedia.org/wiki?curid=1582574", "title": "Imposta catastale", "text": "L'imposta catastale, in Italia, \u00e8 un tributo regolato dal D. Lgs. 31 ottobre 1990 n. 347, recante \"Testo unico delle disposizioni concernenti le imposte ipotecaria e catastale\" (Pubblicato in Gazzetta Ufficiale n. 277 del 27/11/1990).\nOggetto dell'imposta.\nSono soggette alla imposta catastale le volture catastali, a seguito di atti di compravendita, donazione, successione.\nEsenzioni.\nNon sono soggette all'imposta le formalit\u00e0 eseguite nell'interesse dello Stato n\u00e9 quelle relative ai trasferimenti per successione e donazione a favore di: Regioni, Province, Comuni, Onlus, enti e associazioni con finalit\u00e0 di pubblica utilit\u00e0.\nSoggetti obbligati al pagamento.\nSono obbligati al pagamento dell'imposta catastale coloro che richiedono le formalit\u00e0 e i pubblici ufficiali obbligati al pagamento dell'imposta di registro o dell'imposta sulle successioni e donazioni, relativamente agli atti ai quali si riferisce la formalit\u00e0.\nSono inoltre solidalmente tenuti al pagamento delle imposte tutti coloro nel cui interesse \u00e8 stata richiesta la formalit\u00e0 e, nel caso di iscrizioni e rinnovazioni, anche i debitori contro i quali \u00e8 stata iscritta o rinnovata l'ipoteca.\nAliquote.\nA partire dal 1 gennaio 2014 per le transazioni assoggettate ad imposta di registro proporzionale l'imposta \u00e8 adesso di Euro 50,00 in via forfettaria.\n\u00c8 in genere fissa (pari quindi alla fissa dell'imposta di registro) in presenza di agevolazioni o in casi particolari.\nArrotondamento.\nLe imposte dovute in misura proporzionale devono essere arrotondate all'unit\u00e0 di euro (0,49=0, 0,50=1) (DPR 308 / 2000 art.7).\nUffici competenti.\nGli uffici dell'Agenzia delle entrate sono competenti per l'imposta catastale relativa ad atti che importano trasferimenti di beni immobili ovvero costituzione o trasferimento di diritti reali immobiliari di godimento.\nControlli.\nPer l'accertamento e la liquidazione dell'imposta catastale, per la irrogazione delle relative sanzioni, per le modalit\u00e0 e i termini della riscossione e per la prescrizione, si applicano le disposizioni relative all'imposta di registro e all'imposta sulle successioni e donazioni."}
{"id": "1582575", "revid": "729019", "url": "https://it.wikipedia.org/wiki?curid=1582575", "title": "Tofo", "text": "Il tofo \u00e8 un aggregato di urati che pu\u00f2 trovarsi nel derma, nelle cartilagini articolari o extrarticolari, nella cute, nel tessuto sottocutaneo, nelle borse sierose o nei tendini.\nSviluppo e caratteristiche.\nSegnalati nei casi di gotta cronica con un'incidenza che oscilla fra il 13 e il 17%, i tofi si presentano come noduli bianco-giallastri di grandezza variabile (da un grano di miglio a un'arancia) e consistenza inizialmente molle e successivamente dura. In genere i tofi sorgono al padiglione auricolare, nei gomiti, negli alluci, nelle mani o al tendine d'Achille. Al contrario, essi non si localizzano mai nel fegato, nel polmone o nella milza. Molto rara \u00e8 invece l'insorgenza di tofi nel sistema nervoso centrale, segnalata soltanto in casi avanzati di gotta. Quando i tofi si localizzano immediatamente al di sotto della pelle, \u00e8 possibile la fuoriuscita di un liquido lattiginoso, nel quale \u00e8 possibile rintracciare cristalli di urato. La fuoriuscita del liquido pu\u00f2 generare una sovrainfezione.\nLo sviluppo del tofo pu\u00f2 avere luogo da 3 a 42 anni dopo il primo accesso di gotta, ma in genere si verifica entro 10 o 11 anni."}
{"id": "1582578", "revid": "767487", "url": "https://it.wikipedia.org/wiki?curid=1582578", "title": "Cucina estone", "text": "La cucina estone (eesti k\u00f6\u00f6k) \u00e8 l'espressione dell'arte culinaria sviluppata in Estonia.\n\u00c8 caratterizzata per essere una cucina umile, basata su pochi prodotti fondamentali come il pane, generalmente scuro (\"leib\") e il maiale, di cui si consuma anche il sangue, alla base ancora oggi del \"verivorst (IN italiano: sanguinaccio)\", la salsiccia cotta nella pancetta affumicata.\nBollendo ossa e parti di scarto del maiale si prepara il \"s\u00fclt\", la gelatina che si condisce con salsa di rafano.\nZuppe.\nLe zuppe tradizionalmente formano il pasto principale. Spesso sono fatte di carne o brodo di pollo mescolato con una variet\u00e0 di verdure. Le zuppe sono anche mescolate con panna acida, latte e yogurt. Una forma unica di zuppa estone \u00e8 la \"leivasupp\" (\"zuppa di pane\"), un tipo di zuppa dolce a base di pane nero e mele, normalmente servito con panna acida o panna montata, spesso condito con cannella e zucchero.\nSecondi piatti.\nDiffuso anche il pesce affumicato (\"suitsukala\"), soprattutto la trota (\"forell\"). \nAlcolici.\nTra i liquori pi\u00f9 popolari vi \u00e8 il Vana Tallinn, amaro a base di erbe. Molto apprezzata dagli estoni \u00e8 anche la birra, in particolare la A. Le Coq, il cui birrificio produce anche la Viru, nonch\u00e9 la Saku di propriet\u00e0 del gruppo Carlsberg."}
{"id": "1582579", "revid": "767487", "url": "https://it.wikipedia.org/wiki?curid=1582579", "title": "Maria Scatolera", "text": " Maria Scatolera, burattino bergamasco, \u00e8 la madre di Gioppino, altro burattino, entrambe maschere del teatro popolare bergamasco e figure particolarmente amate dal pubblico dei bambini."}
{"id": "1582580", "revid": "287204", "url": "https://it.wikipedia.org/wiki?curid=1582580", "title": "Ulrich von T\u00fcrheim", "text": "Fu autore di diversi poemi, tra cui: il \"Clies\", ispirato al \"Clig\u00e8s\" di Chr\u00e9tien de Troyes, di cui rimane un frammento di 60 versi; il \"Rennewart\", che riprende il \"Willehalm\" di Wolfram von Eschenbach e della continuazione del \"Tristan\" di Gottfried von Stra\u00dfburg, a partire dalle nozze di Tristano con Isotta.\nScrittore di discrete capacit\u00e0, stravolse lo spirito originario del \"Tristan\", inserendo un giudizio di condanna verso l'amore adulterino di Tristano e Isotta e presentando la loro morte come una giusta punizione."}
{"id": "1582586", "revid": "767487", "url": "https://it.wikipedia.org/wiki?curid=1582586", "title": "Imposta ipotecaria", "text": "L'imposta ipotecaria \u00e8 una imposta prevista dall'ordinamento italiano, ed \u00e8 regolata dal D. Lgs. 31 ottobre 1990 n. 347, recante \"Testo unico delle disposizioni concernenti le imposte ipotecaria e catastale\" (Pubblicato in Gazzetta Ufficiale n. 277 del 27/11/1990).\nOggetto dell'imposta.\nLe formalit\u00e0 di trascrizione, iscrizione, rinnovazione e annotazione eseguite nei pubblici registri immobiliari (le conservatorie dei registri immobiliari), a seguito di atti di compravendita, donazione, successione, iscrizioni ipotecarie e costituzione di usufrutto o altri diritti, sono soggette alla imposta ipotecaria.\nEsenzioni.\nNon sono soggette all'imposta le formalit\u00e0 eseguite nell'interesse dello Stato n\u00e9 quelle relative ai trasferimenti per successione e donazione a favore di: Regioni, Province, Comuni, Onlus, enti e associazioni con finalit\u00e0 di pubblica utilit\u00e0.\nSoggetti obbligati al pagamento.\nSono obbligati al pagamento dell'imposta ipotecaria coloro che richiedono le formalit\u00e0 e i pubblici ufficiali obbligati al pagamento dell'imposta di registro o dell'imposta sulle successioni e donazioni, relativamente agli atti ai quali si riferisce la formalit\u00e0.\nSono inoltre solidalmente tenuti al pagamento delle imposte tutti coloro nel cui interesse \u00e8 stata richiesta la formalit\u00e0 e, nel caso di iscrizioni e rinnovazioni, anche i debitori contro i quali \u00e8 stata iscritta o rinnovata l'ipoteca.\nAliquote.\nA partire dal 1\u00ba gennaio 2014 per le transazioni assoggettate ad imposta di registro proporzionale l'imposta \u00e8 adesso di Euro 50,00 in via forfettaria.\n\u00c8 del 3% l'imposta ipotecaria per le cessioni di fabbricati strumentali soggetti Iva, (dal 05-07-2006 DL.223, convertito da L.248 del 040806).\nEra del 3% l'imposta ipotecaria per le cessioni di immobili in piani urbanistici particolareggiati, (articolo 1 comma 26 Legge 24 dicembre 2007, n. 244; agevolazione abolita dal giorno 01-01-2014 dall'art.10 del D.Lgs. n. 23 del 14 marzo 2011).\n\u00c8 del 1% l'imposta ipotecaria per le rinnovazioni ipotecarie.\n\u00c8 del 0,50% l'imposta ipotecaria per le cancellazioni ipotecarie.\n\u00c8 fissa come l'imposta di registro e catastale ed \u00e8 pari ad euro 200,00 (cad.) nel caso di acquisto di abitazione ad uso residenziale, da societ\u00e0 di costruzione, da parte di una o pi\u00f9 persone fisiche.\nArrotondamento.\nLe imposte dovute in misura proporzionale devono essere arrotondate all'unit\u00e0 di euro (0,49=0, 0,50=1) (DPR 308 / 2000 art.7).\nUffici competenti.\nLe Agenzie delle entrate sono competenti per l'imposta ipotecaria relativa ad atti che importano trasferimenti di beni immobili ovvero costituzione o trasferimento di diritti reali immobiliari di godimento e sulle trascrizioni relative a certificati di successione.\nGli uffici dei registri immobiliari sono competenti per l'imposta ipotecaria sulle altre formalit\u00e0 che vi sono soggette. (Art. 12 del D.Lgs. 347/1990)\nControlli.\nPer l'accertamento e la liquidazione dell'imposta ipotecaria, per la irrogazione delle relative sanzioni, per le modalit\u00e0 e i termini della riscossione e per la prescrizione, si applicano le disposizioni relative all'imposta di registro e all'imposta sulle successioni e donazioni."}
{"id": "1582587", "revid": "25152", "url": "https://it.wikipedia.org/wiki?curid=1582587", "title": "Scatolera", "text": ""}
{"id": "1582588", "revid": "648716", "url": "https://it.wikipedia.org/wiki?curid=1582588", "title": "Riverside Stadium", "text": "Il Riverside Stadium \u00e8 il principale impianto sportivo di Middlesbrough, in Inghilterra. Ospita le partite del Middlesbrough dal 1995, anno di chiusura del vecchio Ayresome Park. La sua capacit\u00e0 \u00e8 posti, tutti a sedere. La sua struttura consente, per\u00f2, un eventuale ampliamento fino a posti.\nDettagli.\nMedia spettatori.\n\"Tutti i dati riguardano solo la Premier League.\""}
{"id": "1582591", "revid": "254059", "url": "https://it.wikipedia.org/wiki?curid=1582591", "title": "Val Lomasona", "text": "La val Lomasona \u00e8 una profonda valle del Trentino, che risale dal paese di Vigo Lomaso fino al Passo Tovo (1079\u00a0m). Sul lato orientale sale dolcemente fino alla cresta del monte Biaina (1449\u00a0m) mentre ad ovest si alza la ripida parete che sale fino sulla cima del monte Misone.\nLa valle \u00e8 poco soleggiata e il clima \u00e8 freddo. A partire da sud la flora \u00e8 costituita prevalentemente da abeti fino alla malga Lomasona (778\u00a0m); successivamente iniziano i pascoli. In cima alla valle tornano i boschi di abeti, noccioli, castagni e ciliegi, con mirtilli, more, lamponi e chiazze di ginepro, quest'ultimo molto comune.\nIn cima alla valle troviamo l'altopiano di Vespana con le localit\u00e0 di: Bondiga (801\u00a0m), Vespana (841\u00a0m), Treni (779\u00a0m), Vedes\u00e9 (1015\u00a0m) e Calino (882\u00a0m), quest'ultimo situato tra la Val Lomasona e la Val del Magnone."}
{"id": "1582596", "revid": "1342360", "url": "https://it.wikipedia.org/wiki?curid=1582596", "title": "Ewood Park", "text": "Ewood Park \u00e8 il principale impianto sportivo di Blackburn, in Inghilterra. Viene utilizzato dal per le sue partite casalinghe. La sua capacit\u00e0 \u00e8 di 31.367 posti a sedere."}
{"id": "1582597", "revid": "767487", "url": "https://it.wikipedia.org/wiki?curid=1582597", "title": "Micki e Maude", "text": "Micki e Maude (\"Micki + Maude\") \u00e8 un film del 1984 diretto da Blake Edwards.\nTrama.\nRob Salinger \u00e8 un reporter televisivo sovraccarico di lavoro. \u00c8 felicemente sposato con Micki, un'avvocatessa che si candida a diventare un giudice. L'uomo vorrebbe tanto avere un figlio, ma Micki rinvia continuamente la decisione per non perdere le opportunit\u00e0 di carriera che le si parano davanti. Durante un incarico, Rob intervista la giovane musicista Maude Guillory, si innamora di lei e tra i due inizia una relazione. Quando lei rimane incinta Rob, confuso, le chiede di sposarlo. Maude e suo padre, il wrestler professionista Barkhas Guillory, iniziano a pianificare il matrimonio.\nRob si prepara ad affrontare la parte difficile: confessare a Micki l'accaduto e ottenere il divorzio. Ma prima che possa rivelare la sua relazione con Maude, Micki lo sorprende annunciando di essere anche lei incinta. Inizia cos\u00ec la vita da bigamo di Rob, continuamente diviso tra le due donne con la complicit\u00e0 del suo capo Leo: con una moglie durante il giorno e l'altra di notte, il lavoro diventa la scusa per le continue assenze. Il destino, per\u00f2, porta a galla tutto: Micki e Maude vanno al travaglio nello stesso momento, nello stesso ospedale, sullo stesso piano.\nEmersa la verit\u00e0, le due donne finiscono col diventare amiche. Entrambe per\u00f2 sono indignate della disonest\u00e0 di Rob, e pertanto gli vietano di rientrare nelle loro vite e di vedere bambini. L'uomo passa quindi i mesi successivi a seguire in incognito le donne, spiandole solo per vedere i propri figli a distanza. Alla fine Rob si riconcilia sia con Micki che con Maude, anche se non si chiarisce a quale livello di consapevolezza reciproca. Le due donne proseguono nelle loro carriere: Micki come giudice in un'aula di tribunale, Maude al violoncello in un'orchestra sinfonica. Il film si chiude con Rob in un parco anni dopo, con due bambini e gli altri sei figli avuti nel corso degli anni sia da Micki che da Maude."}
{"id": "1582598", "revid": "8596", "url": "https://it.wikipedia.org/wiki?curid=1582598", "title": "Micki &amp; Maude", "text": ""}
{"id": "1582600", "revid": "1516566", "url": "https://it.wikipedia.org/wiki?curid=1582600", "title": "Trovatello", "text": " \nCon i termini trovatello, esposto o proietto veniva indicato, specialmente in passato, il bambino abbandonato dai genitori in tenera et\u00e0 o non riconosciuto alla nascita.\nSpesso si trattava di bambini illegittimi, ma i due concetti non vanno confusi.\nStoria del fenomeno.\nL'abbandono dei neonati \u00e8 un fenomeno antichissimo. Esso era ampiamente utilizzato in alcune societ\u00e0 antiche. Per esempio, nella societ\u00e0 dell'antica Roma il 20-40% dei bambini veniva abbandonato, mentre nella Grecia antica la percentuale s'attestava sul 10%.\nAll'epoca i trovatelli erano raccolti dai mercanti di schiavi che, dopo averlo affidato a una balia, vendevano il bambino appena questo era in grado di lavorare.\nNel Medioevo tale fenomeno \u00e8 rientrato per effetto della morale cristiana, ma ha ripreso vigore a partire dal XVI secolo.\nNell'Ottocento il fenomeno dei bambini esposti raggiunse proporzioni enormi. A Milano e in altre citt\u00e0 europee sfior\u00f2 un terzo delle nascite. Secondo alcune stime, nell'Europa occidentale, negli anni attorno al 1850, sarebbero stati abbandonati pi\u00f9 di 100.000 bambini all'anno.\nIn Paesi cattolici, quali Italia e Francia, il fenomeno del non riconoscimento alla nascita era pi\u00f9 rilevante che nei Paesi a prevalenza protestante, poich\u00e9, a differenza di questi ultimi, la legge garantiva il segreto della maternit\u00e0 ed era consentito a una donna nubile di partorire anonimamente in strutture pubbliche e lasciare il bambino presso le stesse. Tuttavia la met\u00e0 circa dei figli non riconosciuti non erano illegittimi. Inoltre circa il 40% degli esposti venivano poi riconosciuti e ripresi dai loro genitori dopo il dodicesimo mese di vita, al termine del periodo di allattamento. Al momento dell'abbandono infatti venivano spesso lasciati oggetti o scritti, in modo da poter riconoscere il bambino per poterlo riavere.\nIn Italia fino all'unit\u00e0 il fenomeno fu prevalente al Nord, mentre sul finire del XIX secolo fu prevalente nel Mezzogiorno. Nel XX secolo il fenomeno si \u00e8 ridotto rimanendo comunque di proporzioni rilevanti: negli Anni Cinquanta i casi di non riconoscimento alla nascita, ai quali \u00e8 necessario aggiungere anche alcuni casi di abbandono successivi, erano circa 5.000 all\u2019anno. Da allora le nascite sono diminuite circa del 39%, mentre i non riconoscimenti alla nascita sono calati del 90% arrivando circa a 400 casi ogni anno.\nIl caso di Milano nell'Ottocento.\nEmblematico \u00e8 il caso di Milano. Il fenomeno a met\u00e0 Ottocento assunse grande rilevanza. Tra il 1845 e il 1864 vennero abbandonati nella \"Pia Casa degli Esposti e delle Partorienti in Santa Caterina alla Ruota di Milano\", 85.267 bambini, con una media di 4.263 trovatelli all'anno. Si trattava del 30% circa dei bambini nati in citt\u00e0. Le famiglie operaie, infatti, non riuscivano a mantenere pi\u00f9 di 4-5 figli alla volta e ogni nuova nascita era un problema per l'economia familiare, anche perch\u00e9 spesso le donne operaie lavoravano e non avevano molto tempo da dedicare alla cura dei bambini piccoli.\nQuesto fenomeno cre\u00f2 una iper-fecondit\u00e0 delle donne milanesi, in particolare operaie. Infatti, dati gli effetti frenanti alla fecondit\u00e0 creati dall'allattamento, in assenza di contraccettivi, le donne, abbandonati i figli, divenivano immediatamente pronte per una nuova gravidanza. Cos\u00ec le operaie milanesi, a met\u00e0 Ottocento, partorirono in media 13,7 figli contro gli 8,4 della media nazionale.\nQuesta dinamica era comune a diverse grandi citt\u00e0. Basti pensare che nei quartieri operai e poveri di Napoli nei primi anni ottanta dell'Ottocento si sfiorava un tasso di natalit\u00e0 del 50\u2030 contro una natalit\u00e0 nazionale del 38\u2030.\nLa ruota degli esposti.\nIl fenomeno era molto rilevante nei secoli scorsi, tant'\u00e8 che tutte le citt\u00e0 avevano un luogo apposito dove lasciare i neonati, la cosiddetta ruota degli esposti. Le ruote erano collocate vicino alle chiese accanto a un portone. Il neonato veniva appoggiato nella struttura che, fatta ruotare con una breve spinta, portava il bambino dentro l'edificio. Attaccata alla ruota c'erano delle campanelle in modo che, girando la ruota, si avvisasse l'addetto alla ruota della presenza di un bambino.\nLa ruota degli esposti era concepita dalle famiglie povere come una forma assistenziale che veniva offerta alla societ\u00e0.\nIn Sicilia, la pratica era comune, e la maggior parte dei villaggi aveva una ruota dei proietti, curata da una donna chiamata custode o ricevitrice dei proietti, o semplicemente \"la Ruotaia\".\nDa tale luogo i bambini venivano prelevati e affidati a una balia (spesso una donna che aveva appena perso un neonato) e, finito l'allattamento, erano mandati negli orfanotrofi. A volte gli orfanotrofi riuscivano a fare adottare, specie nelle campagne, i bambini.\nLa mortalit\u00e0 infantile dei trovatelli all'interno degli orfanotrofi era elevatissima a causa del mancato allattamento con il latte materno e delle condizioni igienico-sanitarie di questi luoghi. Ad esempio, tra 1761 e il 1770 in un brefotrofio di Milano, veniva registrata una mortalit\u00e0 di circa il 43%. A seguito di un'ispezione ordinata dall'Imperatrice, venne riportato: \u00abAngustie di luogo assai nocive alla salute di questi poveri bambini trovasi nello spedal maggiore per maniera che \u00e8 necessario condensare perfino cinquanta bambini in tre sole, altronde non molto grandi, stanze e tenerveli quattro per letto\u00bb.\nCognomi.\nAi bambini abbandonati si davano cognomi convenzionali, con varianti da citt\u00e0 a citt\u00e0. Era consuetudine dare cognomi dal significato religioso, che proteggessero i bambini (Diotisalvi, Diotaiuti, Diotallevi, Servodidio, Acquistapace, Di Dio). A Milano era tipico il cognome Colombo (dal simbolo dell'ospedale Maggiore), a Napoli era invece tipico il cognome Esposito (esposto), a Firenze si usava Innocenti o Degl'Innocenti (dal nome dello Spedale degli Innocenti). A Roma, durante il papato, era comune chiamare i trovatelli con il termine \"projetti\", da cui deriva uno dei pi\u00f9 comuni cognomi romani: Proietti. A Genova venivano usati i cognomi Casagrande, Dellacasa, Dellach\u00e0, Dellacasagrande per i bambini consegnati o ritrovati presso l'Ospedale di Pammatone.\nVenivano usati anche cognomi come Del Signore, Del Papa, Del Re e simili."}
{"id": "1582604", "revid": "339392", "url": "https://it.wikipedia.org/wiki?curid=1582604", "title": "Stade L\u00e9on-Boll\u00e9e", "text": ""}
{"id": "1582607", "revid": "438678", "url": "https://it.wikipedia.org/wiki?curid=1582607", "title": "S.O.B.", "text": "S.O.B. \u00e8 un film di Blake Edwards del 1981 con protagonisti Julie Andrews e William Holden. Il sottotitolo italiano della pellicola \u00e8 \"Son of Bitch\" ma in originale ha anche altre allusioni. Questo \u00e8 l'ultimo film interpretato da William Holden, morto il 12 novembre 1981.\nTrama.\nTrattasi di una graffiante commedia sul cinema hollywoodiano dei primi anni ottanta. In essa Felix Farmer, produttore di successo, si ritrova a dover affrontare il suo primo fiasco al botteghino: un musical per bambini interpretato da sua moglie, Sally Miles, star del cinema specializzata in prodotti per famiglie. Nel tentativo di salvare il film decide di ritirare tutte le copie dalla programmazione e di rigirarlo, mantenendo la trama originaria ma rileggendola in chiave pornografica. La protagonista, da ragazza della porta accanto che duetta con cartoni animati e pagliacci, diventer\u00e0 una ninfomane che si abbandona a lascivie con clown inquetanti in un sogno erotico in cui affronta la propria lussuria. Da segnalare la famosa scena in cui una recalcitrante e divertentissima Julie Andrews viene drogata dal marito/produttore affinch\u00e9 mostri il seno nudo in modo \"artistico\" (in realt\u00e0 per soli motivi di cassetta), alla fine di una lunga ripresa musicale, tra lo stupore e le ovazioni dei presenti nello studio. La riedizione pornografica del film batte tutti i record di incassi mettendo sottosopra l'intera Hollywood. La casa di produzione, dalla quale Farmer aveva acquistato i diritti, esige una fetta del ricavato e cerca di incastrare il produttore con cavilli contrattuali. Nel tentativo di impedire qualunque tipo di imbroglio, il volitivo Felix Farmer viene ucciso negli studios. Il suo funerale diventa una fiera di vanit\u00e0 e ipocrisia. L'intero mondo del cinema \u00e8 presente, anche gli \"sciacalli\" che volevano distruggerlo. La moglie/attrice, che nel frattempo si \u00e8 rivelata essere - persino lei - venale e opportunista, canta la canzone preferita dal marito defunto mentre la platea di agenti, produttori, mogul, attori e altri addetti ai lavori, conclude contratti e pianifica nuove produzioni. L'ultima risata, per\u00f2, spetta al cadavere di Felix. Viene trafugato dai suoi tre amici del cuore che lo celebrano con un funerale vichingo abbandonandolo, su una barca in fiamme, nell'oceano d'avanti alla sua Malib\u00f9.\nTratti autobiografici.\nConsiderato che nel personaggio di \"Farmer\" (interpretato da Richard Mulligan) si notano molti degli elementi della vita e della carriera del suo creatore e che il personaggio di \"Sally\" allude volutamente all'attrice che lo interpreta (Julie Andrews, moglie nella vita di Edwards sin dal 1969) e al disneyano \"Mary Poppins\", personaggio \"cult\" del 1964, ecco che ci troviamo di fronte ad uno dei film pi\u00f9 autobiografici e corrosivi del regista statunitense."}
{"id": "1582609", "revid": "237256", "url": "https://it.wikipedia.org/wiki?curid=1582609", "title": "Natalia Romanovna Makarova", "text": ""}
{"id": "1582613", "revid": "4175", "url": "https://it.wikipedia.org/wiki?curid=1582613", "title": "Stade Municipal Saint-Symphorien", "text": ""}
{"id": "1582616", "revid": "13945", "url": "https://it.wikipedia.org/wiki?curid=1582616", "title": "Complesso delle lavatrici", "text": ""}
{"id": "1582621", "revid": "53885919", "url": "https://it.wikipedia.org/wiki?curid=1582621", "title": "Le lavatrici", "text": ""}
{"id": "1582623", "revid": "118398646", "url": "https://it.wikipedia.org/wiki?curid=1582623", "title": "Sicurezza di funzionamento", "text": "La sicurezza di funzionamento di un sistema, che le norme UNI descrivono come fidatezza, \u00e8 la valutazione del livello di fiducia che pu\u00f2 essere attribuito ad un sistema riguardo al suo buon funzionamento.\nPu\u00f2 designare parecchie cose:\nLa sicurezza di funzionamento raggruppa le attivit\u00e0 di valutazione dell'affidabilit\u00e0, della manutenibilit\u00e0, della disponibilit\u00e0 e della sicurezza (RAMS) di un'organizzazione, di un sistema, di un prodotto o di un mezzo. Queste valutazioni permettono, per confronto con gli obiettivi o in senso assoluto, di identificare le azioni di costruzione (o miglioramento) della sicurezza di funzionamento dell'entit\u00e0. Queste valutazioni sono predittive e si basano essenzialmente su analisi induttive o deduttive degli effetti dei guasti, disfunzioni, errori di utilizzo o aggressioni all'entit\u00e0.\nSicurezza di funzionamento \u00e8 la traduzione dell'inglese Dependability, mentre RAMS (affidabilit\u00e0, manutenibilit\u00e0, disponibilit\u00e0 e sicurezza), \u00e8 un acronimo che deriva dalla composizione di quattro parole inglesi: Reliability, Availability, Maintainability and Safety.\nLa sicurezza di funzionamento \u00e8 un insieme di strumenti e di metodi che permettono, in tutte le fasi di vita di un prodotto, di assicurarsi che questo compia la missione per la quale \u00e8 stato concepito, e ci\u00f2 nelle condizioni di affidabilit\u00e0, di manutenibilit\u00e0, di disponibilit\u00e0 e di sicurezza ben definita. Lo SdF deve essere considerato tutto lungo il ciclo di vita del prodotto.\nL'affidabilit\u00e0.\n\u00c8 la probabilit\u00e0 che un componente o un sistema funzionino nell'intervallo di tempo [0,t] nelle condizioni specificate.\nL'affidabilit\u00e0 previsionale.\nL'affidabilit\u00e0 previsionale permette di prevedere l'affidabilit\u00e0 \"a priori\" di un componente, di un'attrezzatura, di un sistema. A tal fine si struttura, usando i modelli di probabilit\u00e0 matematica e di invecchiamento fisico, il comportamento di ogni costituente elementare. Questi modelli sono basati sull'esperienza e sulla realizzazione di prove mirate alla costruzione di modelli affidabilitstici. Nel caso dell'elettronica, esistono parecchie raccolte di modelli di predizione per i componenti elementari quali: resistenze, condensatori, circuiti integrati, ecc. Nell'elettronica i riferimenti bibliografici per una previsione di affidabilit\u00e0 dei componenti sono:\nPer i componenti non elettronici, esistono raccolte che contengono valutazioni su componenti elementari quali viti, paratoie, giunti, ecc. Si distingue per esempio: \nI risultati dei calcoli ottenuti tramite queste raccolte, permettono di stimare il tasso di guasto dei sistemi elettronici, e non, con i quali supportare le analisi di RAMS, gli alberi di guasto, la FMECA, ecc.\nLa manutenibilit\u00e0.\n\u00c8 l'attitudine di un'entit\u00e0 ad essere mantenuta o ripristinata nello stato di funzionamento antecedente una avaria. L'attitudine di un sistema di supporto a mantenere o a rimettere in funzione una entit\u00e0 del campo fa parte del dominio del cd Supporto Logistico Integrato (in inglese ILS, Integrated Logistic Support).\nLa disponibilit\u00e0.\n\u00c8 la probabilit\u00e0 che un componente o un sistema siano in stato di marcia ad un dato istante t.\nLa sicurezza.\n\u00c8 l'attitudine di un prodotto a rispettare, durante tutte le fasi della sua vita, un livello accettabile di rischi di incidente, suscettibili di provocare un infortunio del personale o un maggiore degrado del prodotto o un degrado dell'ambiente circostante."}
{"id": "1582624", "revid": "767487", "url": "https://it.wikipedia.org/wiki?curid=1582624", "title": "10 (film)", "text": "10 \u00e8 una commedia romantica del 1979, diretta dal maestro del genere Blake Edwards e interpretata da Dudley Moore e Julie Andrews. Il film sembra anticipare di un lustro per similitudine con il soggetto, un'altra commedia di successo del decennio, \"La signora in rosso\".\nTrama.\nGeorge Webber \u00e8 un musicista celebre, ricco ed innamorato della sua compagna, ma ha da poco superato la quarantina e attraversa una crisi esistenziale. Incrociando per caso un corteo nuziale, rimane folgorato dalla bellezza della sposa, Jenny. Avvezzo a dare una votazione da uno a dieci per ogni bellezza che egli incontra, Jenny supera il massimo dei voti. In breve George apprende che la bella sconosciuta \u00e8 in viaggio di nozze ad Acapulco, cos\u00ec decide di seguirla con la massima discrezione. Qualche giorno dopo George salva la vita al marito di Jenny e lei per ringraziarlo, approfittando del ricovero dello sposo, gli si offre per una notte. I sensi di colpa prendono per\u00f2 il sopravvento.\nProduzione.\nNel cast vi \u00e8 un biondo e prestante Sam J. Jones, nel ruolo dello sposo della protagonista, che l'anno seguente avr\u00e0 una fulminea quanto brevissima notoriet\u00e0 con il fantascientifico \"Flash Gordon\". La colonna sonora ripropone il \"Bol\u00e9ro\" di Ravel che nel film viene consigliato come brano ideale per fare l'amore.\nDistribuzione.\nIl film ebbe un enorme successo al botteghino e lanci\u00f2 l'allora sconosciuta modella Bo Derek, facendola diventare la pin-up pi\u00f9 conosciuta degli anni ottanta senza per\u00f2 sfondare sul grande schermo."}
{"id": "1582627", "revid": "1725819", "url": "https://it.wikipedia.org/wiki?curid=1582627", "title": "TIMB 1", "text": "TIMB 1 \u00e8 uno dei multiplex della televisione digitale terrestre a copertura nazionale presenti nel sistema DVB-T italiano. Appartiene a Persidera, operatore di rete nazionale italiano.\nCaratteristiche.\nIl TIMB 1 trasmette in SFN sul canale 47 della banda UHF V in tutta Italia, a eccezione di Piemonte, Lombardia, Trentino-Alto Adige ed Emilia-Romagna dove trasmette sui canali 45 e 47 della banda UHF V.\nCopre il 95% della popolazione italiana.\nServizi televisivi.\nSul multiplex TIMB 1 sono presenti televisioni del gruppo Discovery Italia e di altri operatori televisivi. Sono inoltre presenti alcuni servizi interattivi HbbTV gratuiti."}
{"id": "1582628", "revid": "125008592", "url": "https://it.wikipedia.org/wiki?curid=1582628", "title": "Internazionali di Tennis di Bergamo", "text": "Gli Internazionali di Tennis di Bergamo sono un torneo di tennis indoor maschile organizzati annualmente, nel mese di febbraio, dall'Associazione Sportiva Dilettantistica Olme Sport.\nNati per sopperire alla fine del torneo di Milano, sono uno dei principali tornei italiani per montepremi (64.000 \u20ac) e fanno parte del circuito ATP Challenger Tour. \nGli incontri si svolgono principalmente al Palasport di Bergamo, viene anche utilizzato il Palazzetto dello Sport di Alzano Lombardo per le prime fasi del torneo.\nSono in programma sia il torneo di singolare maschile sia quello di doppio maschile.\nDurante l'edizione del 2020 si sono svolte tutte le partite tranne la finale del 23 febbraio che \u00e8 stata cancellata a causa della pandemia di COVID-19 in Europa. "}
{"id": "1582629", "revid": "4175", "url": "https://it.wikipedia.org/wiki?curid=1582629", "title": "Stadio Municipal Saint-Symphorien", "text": ""}
{"id": "1582630", "revid": "729019", "url": "https://it.wikipedia.org/wiki?curid=1582630", "title": "Monte (Berzo Demo)", "text": "Monte \u00e8 una frazione del comune di Berzo Demo, in media Val Camonica, provincia di Brescia.\nMonumenti e luoghi d'interesse.\nArchitetture religiose.\nLe chiese di Monte sono:\nFeste e sagre.\nIn dicembre, a cavallo della festa dell'Immacolata Concezione, il paese organizza le \"Ere de Nadal dal M\u00f9t\", mercatini natalizi nelle caratteristiche strade del paese."}
{"id": "1582631", "revid": "123567", "url": "https://it.wikipedia.org/wiki?curid=1582631", "title": "Villa da Legno", "text": ""}
{"id": "1582632", "revid": "1573940", "url": "https://it.wikipedia.org/wiki?curid=1582632", "title": "Cydia pomonella", "text": "La carpocapsa del melo (Cydia pomonella ()) \u00e8 un lepidottero Tortricide tra i pi\u00f9 dannosi per le Pomacee.\nDescrizione.\nLe larve (carpofaghe) sono di colore biancastro, con il capo scuro poi si inscuriscono sempre di pi\u00f9 diventando giallastre ed infine rosee; la loro lunghezza \u00e8 di circa 15-20 mm. Gli adulti sono, invece, farfalle di dimensioni medio-piccole (15-22 mm di apertura alare); questi hanno ali anteriori di colore grigiastro, marezzato con striature bronzee trasversali, pi\u00f9 intense nel margine distale. La carpocapsa sverna come larva matura racchiusa in un bozzolo negli anfratti della scorza della pianta ospite, oppure alla base della stessa, nel terreno. Pu\u00f2 compiere fino a 3 generazioni annuali.\nIncidenza.\nLe larve danneggiano i frutti, scavando gallerie al loro interno. Queste, in seguito, si riempiono di escrementi e le larve vi rimangono fino a terminare lo sviluppo; in seguito scavano una galleria d'uscita e si incrisalidano negli organi legnosi. Il danno sui frutti determina la cascola diretta e i frutti non possono essere commercializzati.\nOltre al melo pu\u00f2 colpire anche pero, noce, pesco, nashi, nespolo, susino, albicocco, ciliegio, kaki, sorbo, arancio, melograno e castagno.\nLe cultivar di melo Staiman Red e Red Chief e quelle di pero Abate F\u00e8tel e Kaiser appaiono maggiormente suscettibili.\nDel pero, le cv. Decana e Pacham's Triumph risultano poco suscettibili o addirittura resistenti.\nLotta.\nLa lotta si esegue con metodi di lotta integrata e guidata.\nIl monitoraggio mediante trappole feromoniche \u00e8 utile per determinare la massima presenza di adulti nel frutteto e quindi applicare i mezzi di difesa adeguati e nei momenti di maggiore susettibilit\u00e0 di uova e larve giovani (se gi\u00e0 all'interno dei frutti la lotta anche con insetticidi di sintesi chimica diventa difficile.\nIn base alla soglia di intervento, se supera una certa soglia, si possono effettuare trattamenti insetticidi, mediante: solo con i diversi principi attivi consentiti nei disciplinari di produzione integrata. Attualmente molti insetticidi se non ci sono deroghe particolari non sono pi\u00f9 ammessi es.\"Clorpirifos-etile\", \"Fenitrotion\", ecc.\nSi stanno mettendo in pratica anche varie \nmetodologie biotecnologiche, quali la confusione sessuale, disorientamento e distrazione sessuale condotte mediante applicazione di feromone sessuale che viene diffuso nei frutteti con diversi tipi di erogatori (in alcuni casi sono di materiale biodegradabile) e diverse concentrazioni; oppure, nella lotta biologica, si stanno utilizzando preparati a base di \"Cydia pomonella\" GV, un virus che pu\u00f2 sostituire e/o integrare la lotta chimica.\nInfine vi si pu\u00f2 anche applicare il fungo \"Beauveria bassiana\", come lotta microbiologica oppure in periodo autunnale contro le larve svernanti in diapausa si sono sperimentati i nematodi entomopatogeni."}
{"id": "1582634", "revid": "73843", "url": "https://it.wikipedia.org/wiki?curid=1582634", "title": "Barbara Contini", "text": "Biografia.\nLaureata con lode in Scienze politiche e Lingua giapponese all'Universit\u00e0 di Napoli \"L'Orientale\", si \u00e8 specializzata in \"peacekeeping\" e negoziazioni internazionali.\nIn Iraq.\nNel 2003 \u00e8 stata nominata dalla \"Coalition Provisional Authority\" (CPA), l'autorit\u00e0 provvisoria di occupazione della coalizione anglo-americana nella guerra d'Iraq, responsabile delle infrastrutture e della ricostruzione a Bassora in Iraq. L'anno successivo l'ambasciatore statunitense in Iraq Paul Bremer la nomina a capo dell'amministrazione civile del Governatorato di Dhi Qar, comprendente 20 citt\u00e0 tra cui il capoluogo Nasiriyya, in cui erano stanziate le truppe italiane sotto comando inglese. In tale ruolo avvia un dialogo con Aus Al Kharfaji, luogotenente delle milizie sciite di Moqtada al-Sadr..\nDall'autunno 2004 al dicembre 2005 Contini \u00e8 inviata speciale della Presidenza del Consiglio dal governo Berlusconi III in Darfur, nonostante sia formalmente inquadrata al Ministero degli Esteri solo come \"esperto esterno di cooperazione\"; quindi nel 2006 \u00e8 responsabile dell\"International management group\" (Img), un organismo internazionale finanziato anche dalla Farnesina. Contini agisce di fatto sul campo come mediatrice, incontrando delegati dei ribelli del Movimento per la Liberazione del Sudan e presentandosi ai negoziati tra governo e ribelli ad Abuja in Nigeria.\nIl conflitto a fuoco.\nIl 13 gennaio 2005 \u00e8 stata coinvolta in uno scontro a fuoco, probabilmente con militari dell'esercito sudanese; i militari italiani di scorta (Fucilieri di Marina del Battaglione San Marco), rispondendo al fuoco, uccisero quattro aggressori. L'uso da parte della Contini di una scorta armata \u00e8 stato criticato da vari operatori umanitari perch\u00e9 a rischio di compromettere il lavoro e l'immagine delle ONG impegnate nel Darfur. \nL'episodio avrebbe causato anche ripercussioni diplomatiche, con il blocco dei visti d'ingresso in Sudan per gli operatori italiani.\nCarriera politica.\nRientrata in Italia, nel 2007 Contini viene nominata da Silvio Berlusconi responsabile di \"Azzurri nel mondo\", il movimento politico internazionale di Forza Italia.\nAlle Elezioni politiche italiane del 2008 \u00e8 capolista per il Popolo della Libert\u00e0 al Senato nella regione Campania, risultando quindi eletta senatrice.\nNel luglio 2010 aderisce al neonato gruppo parlamentare di Futuro e Libert\u00e0 per l'Italia (decima senatrice, necessaria alla costituzione del gruppo parlamentare) e poi nel 2013 passa al Gruppo misto.\nDurante la legislatura 2008/2013 ha presentato come prima firmataria pi\u00f9 disegni di legge, fra l'altro per l'istituzione di un Dipartimento per la sicurezza dei cittadini italiani all'estero presso l'Agenzia informazioni e sicurezza esterna (servizi segreti), e per l'istituzione dell'Agenzia Nazionale per la promozione e la protezione dei diritti umani e la tutela dei diritti delle persone detenute o private della libert\u00e0 personale.\nDal 2009 al 2016 \u00e8 Presidente dell'Alleanza degli Ospedali Italiani nel Mondo.\nAltri incarichi e posizioni.\nNel gennaio 2015 collabora con la ricostruzione storica delle guerre italiane dopo la seconda guerra mondiale attraverso un'intervista sulla battaglia dei ponti di Nasiriyya e della crisi del maggio 2004 con il mensile di storia BBC History Magazine.\nDal dicembre 2015 al 2019 \u00e8 membro del direttivo della Societ\u00e0 Italiana di Storia Militare (SIMS).\nDal 2016 al 2020 \u00e8 stata Vice Segretario Generale di Croce Rossa Italiana e direttore delle Operazioni della nuova associazione, dal 2018 al 2020 \u00e8 stata anche Delegata ai Corpi Ausiliari.\nControversie.\nNel 2013 il settimanale \"L'Espresso\" ha rilanciato affermazioni di Victoria Fontan, che in un suo libro ha narrato di trattative diplomatiche condotte in modo asseritamente disinvolto nel 2001 da una tale \"Ms. C.\" in Bosnia, quando vi operava per conto dell'OSCE e negoziava con il leader croato Drago Tokmadjia; il settimanale italiano identificava la Ms. C. nella Contini, pur gi\u00e0 riconoscibile nel libro per la menzione di successivi incarichi ricoperti, e riportava stralci di conversazioni definite \"bollenti\" avvenute secondo la Fontan al cospetto della medesima e comunque in pubblico. L'articolo suggerisce che dal fatto possa essere derivato grave nocumento di natura diplomatica, eventualit\u00e0 che la Fontan nel libro afferma con decisione. Il settimanale afferma di avere contattato la Contini e ne riporta la piena smentita e la dichiarazione di \"totale estraneit\u00e0 ai fatti\".\nOnorificenze.\nTra 2004 e 2010 riceve onorificenze tra le quali il Commendatorato del Presidente della Repubblica, l'Ambrogino d'oro, e la Medaglia d\u2019oro al valore della Giunta Regione Lombardia."}
{"id": "1582636", "revid": "599013", "url": "https://it.wikipedia.org/wiki?curid=1582636", "title": "Passaggio", "text": ""}
{"id": "1582642", "revid": "767487", "url": "https://it.wikipedia.org/wiki?curid=1582642", "title": "La Cabra Mec\u00e1nica", "text": "La Cabra Mec\u00e1nica (in italiano \"La capra meccanica\") \u00e8 un gruppo pop rock spagnolo formato da Miguel \u00c1ngel Hernando (detto \"Lichis\") e altri musicisti che sono cambiati durante gli anni, ed \u00e8 caratterizzato da una musica che unisce molti stili diversi.\nOpere.\nIl primo disco, uscito nel 1997, intitolato \"Cuando me suenan las tripas\" (\"quando mi suona la pancia\"), prodotto da Cataldo Torelli per la casa discografica Discos Radiactivos Organizados (\"DRO\"), viene ben accolto dalla critica e il singolo \"Reina de la Mantequilla\" (\"regina del burro\") raggiunge le trasmissioni radiofoniche.\nNel 1999 esce il secondo disco, intitolato \"Cabr\u00f3n\" (\"caprone\"), prodotto da Juanjo Melero, che ottiene dalla critica una accoglienza molto pi\u00f9 modesta, tuttavia il gruppo Celtas Cortos chiama La Cabra Mec\u00e1nica come gruppo di supporto per il suo tour del 2000, dando loro la possibilit\u00e0 di provare le proprie canzoni dal vivo.\nIl terzo disco, del 2001, intitolato \"Vestidos de domingo\" (\"vestiti della domenica\"), prodotto da Alejo Stivel, \u00e8 un notevole successo, soprattutto il primo singolo \"La lista de la compra\" (\"la lista della spesa\"), in collaborazione con Mar\u00eda Jim\u00e9nez.\nNel 2003 pubblicano il loro primo disco live, intitolato \"Ni jaulas ni peceras\" (\"n\u00e9 gabbie n\u00e9 acquari\"), registrato il 25 e 28 novembre nel teatro Jacinto Benavente in Galapagar, che include buona parte delle loro canzoni pi\u00f9 conosciute pi\u00f9 quattro inediti. Sono presenti anche vari \"guest\", tra cui Ismael Serrano e i Fito &amp; Fitipaldis. Il disco contiene come bonus track la canzone \"No me llames iluso\", che \u00e8 stata la colonna sonora dello spot della lotteria di beneficenza ONCE nel 2003.\nNel 2005 esce quello che fino ad adesso \u00e8 l'ultimo disco, intitolato \"Hotel Lichis\", in cui appaiono 13 inediti."}
{"id": "1582643", "revid": "235044", "url": "https://it.wikipedia.org/wiki?curid=1582643", "title": "Coefficiente di correlazione di Pearson", "text": ""}
{"id": "1582647", "revid": "105826", "url": "https://it.wikipedia.org/wiki?curid=1582647", "title": "Angelo Ranuzzi", "text": ""}
{"id": "1582648", "revid": "1516087", "url": "https://it.wikipedia.org/wiki?curid=1582648", "title": "Episodi di Juniper Lee (prima stagione)", "text": "Messa in onda:"}
{"id": "1582649", "revid": "110157", "url": "https://it.wikipedia.org/wiki?curid=1582649", "title": "Il vento di Kabul", "text": "Il vento di Kabul \u00e8 un libro scritto da Tiziana Ferrario, giornalista Rai, la cui prima edizione \u00e8 stata ufficialmente presentata il 13 giugno 2006 presso la Sala Mappamondo del Palazzo Venezia a Roma, alla presenza di Emma Bonino e Alberto Cairo, delegato della Croce Rossa Internazionale.\nUn anno dopo, per le edizioni tascabili della Baldini Castoldi Dalai, \u00e8 uscita una versione aggiornata, con l'aggiunta di un nuovo capitolo, riferito all'anno 2007.\n\"Il vento di Kabul\" \u00e8 un viaggio nell'Afghanistan del dopo talebani; un viaggio per capire perch\u00e9 la pace e la stabilit\u00e0 siano ancora cos\u00ec lontane nella terra che ha ospitato Osama Bin Laden e i campi di addestramento di al-Q\u0101\u02bfida.\nNel suo lavoro, la Ferrario, racconta le grandi sfide che si devono superare, prima di poter dire che la democrazia sia veramente arrivata in Afghanistan, un Paese che viene descritto totalmente dipendente dagli aiuti internazionali e prigioniero di una corruzione dilagante, un Paese che, nonostante gli sforzi degli Occidentali, rimane il maggiore produttore al mondo di oppio, con uno Stato in bal\u00eca dei signori della guerra, e una giustizia e una libert\u00e0 di stampa a dir poco, approssimative.\nTiziana Ferrario racconta tutto questo partendo dalla vita degli afghani, uomini e donne, che ha incontrato nei suoi numerosi viaggi in quella terra come inviata del Tg1; una riflessione su un Paese nel quale l'Italia si sta impegnando molto, ma del quale si parla troppo poco e, se lo si fa, \u00e8 solo a causa di eventi tragici che attirano l'attenzione dell'opinione pubblica."}
{"id": "1582653", "revid": "122102057", "url": "https://it.wikipedia.org/wiki?curid=1582653", "title": "Pile ad ossido solido", "text": "Le pile a combustibile ad ossido solido (SOFC) sono dispositivi elettrochimici che producono energia elettrica direttamente dal combustibile. Le pile a combustibile sono caratterizzate dall'elettrolita usato; le SOFC impiegano un elettrolita a ossido solido (in genere zirconia drogata con ossido d'ittrio, materiale ceramico). Questa tipologia di celle opera a temperatura molto pi\u00f9 alta di quelle polimeriche.\nIn queste pile gli ioni d'ossigeno vengono trasferiti attraverso un materiale elettrolita solido (un ossido) ad alta temperatura per reagire con l'idrogeno sull'anodo.\nIntroduzione.\nLe pile SOFC sono usate principalmente per applicazioni stazionarie, con resa tra 100 Watt e 2\u00a0MW. Operano in genere tra i 700 e i 1.000 \u00b0C ed i loro gas residui possono essere usati per alimentare una turbina a gas, con l'effetto di aumentare l'efficienza energetica dell'impianto. In questi sistemi ibridi, chiamati dispositivi CHP (\"combined heat and power\") o impianti cogenerativi, l'efficienza pu\u00f2 raggiungere anche punte del 90%.\nData l'alta temperatura operativa le pile SOFC non hanno bisogno di un catalizzatore costoso, come \u00e8 il caso delle pile a membrana a scambio protonico (PEM) (che usano il platino) o di altre pile a bassa temperatura. Questo porta il vantaggio dell'assenza del processo di avvelenamento catalitico dovuto all'ossido di carbonio e rende quindi il dispositivo altamente flessibile nella scelta del combustibile utilizzato. Le pile SOFC hanno utilizzato finora combustibili come metano, propano, butano, gas di fermentazione, gas di biomassa. Prima di essere usati per\u00f2, i combustibile devono essere privati dei composti di zolfo, operazione facilmente realizzabile con un letto di carbone attivo o zinco assorbente.\nA causa del coefficiente di dilatazione termica del materiale ceramico, il riscaldamento deve essere uniforme e graduale. In genere servono otto ore, o pi\u00f9. L'uso di materiale a geometria microtubulare promette una fase d'avvio pi\u00f9 rapida (nell'ordine dei minuti).\nA differenza di altri tipi di pila a combustione, le pile SOFC possono avere diverse geometrie oltre a quella planare. La \"forma planare\" \u00e8 la tipica geometria a sandwich delle altre pile, in cui l'elettrolita \u00e8 alternato agli elettrodi. Le SOFC possono anche essere costruire in \"forma tubolare\", in cui scorre all'interno e all'esterno l'aria o il combustibile. Questa design \u00e8 pi\u00f9 semplice della forma planare ed \u00e8 pi\u00f9 efficace per separare l'aria dal combustibile stesso. L'efficienza della forma planare, invece, \u00e8 superiore a causa della minore resistenza aerodinamica. Altre geometrie sono la \"geometria planare modificata\" (MPC oppure MP-SOFC) con struttura ondulare. Questa geometria \u00e8 molto promettente dato che unisce i vantaggi della planare (bassa resistenza) con i vantaggi della tubolare (separazione dei fluidi).\nFunzionamento.\nUna pila \u00e8 composta da quattro strati, di cui tre in materiale ceramico. Ogni singolo strato ha uno spessore che varia da pochi micrometri a pochi millimetri. Centinaia di queste pile elementari sono connesse in serie per formare quello che viene chiamati una pila SOFC o stack di pile SOFC. I materiali impiegati diventano attivi (elettricamente e ionicamente) solo ad alta temperatura, per cui la pila deve essere riscaldata tra 700 e 1200\u00a0\u00b0C.\nAnodo.\nLo strato che costituisce l'anodo della pila deve essere molto poroso per consentire il passaggio del reagente (liquido o gassoso) dall'anodo alla TPB ( \"triple phase boundary\", zona di contatto fra elettrolita solido, elettrodo e reagente). Come il catodo \u00e8 naturalmente conduttivo. Il materiale pi\u00f9 comune \u00e8 un cermet (metallo-ceramica) fatto di nichel su base ceramica (la stessa dell'elettrolita della pila). Questo \u00e8 comunemente lo strato pi\u00f9 robusto e spesso del sandwich di ogni pila individuale e fornisce il supporto meccanico per gli altri strati (si parla in questo caso di cella ad \"anodo supportante)\".\nDal punto di vista elettrochimico, il lavoro dell'anodo \u00e8 permettere agli ioni di ossigeno di ossidare l'idrogeno contenuto nel combustibile. La reazione di ossido-riduzione tra ossigeno e idrogeno produce acqua ed elettroni (ergo energia elettrica)\nElettrolita.\nLo strato elettrolitico \u00e8 uno strato denso di ceramica che permette lo scambio di ioni di ossigeno senza lasciare passare il gas. Deve anche avere un'alta resistenza elettrica per \"costringere\" gli elettroni a compiere lavoro sul circuito esterno. Si usa comunemente \"ossido di zirconio stabilizzato\" (chiamato zirconia) e \"ossido di cerio drogato\" (chiamato ceria).\nCatodo.\nIl catodo, o elettrodo gassoso, \u00e8 un sottile strato poroso su cui avviene la riduzione dell'ossigeno. La reazione nella notazione di Kr\u00f6ger-Vink si scrive:\nIl materiale del catodo \u00e8 un conduttore. Commercialmente, si usa manganite di lantanio e stronzio (detta LSM) data la sua compatibilit\u00e0 con lo strato di zirconia. Dato che l'LSM \u00e8 un cattivo conduttore ionico la reazione \u00e8 limitata sul margine della fase tripla (TPB, \"triple phase boundary\") dove si incontrano l'elettrolita, l'aria e l'elettrodo. L'LSM lavora bene come catodo ad altissime temperature e molto male a temperature operative sotto gli 800\u00a0\u00b0C. Per incrementare la fase reattiva oltre il TPB un materiale catodico deve essere in grado di condurre sia elettroni sia ioni. Sono allo studio materiali ceramici, detti MIEC (\"Mixed ionic/electronic ceramics\"), come la perovskite) con caratteristiche migliori a temperature intermedie (anche se con energie di attivazione della reazione maggiori).\nSubstrato di connessione.\nLo strato di connessione, o \"piatto bipolare\", pu\u00f2 esser metallico o ceramico. La sua funzione \u00e8 di collegare elettricamente in serie le celle. Data la sua esposizione sia al lato ossidativo che a quello riduttivo della reazione e all'alta temperatura, deve essere estremamente stabile. Sul lungo periodo si \u00e8 vista la migliore tenuta delle ceramiche (anche se molto pi\u00f9 costose di uno strato metallico). Fortunatamente dei materiali metallici possono essere impiegati nelle nuove celle SOFC a bassa temperatura (600-800\u00a0\u00b0C), in fase di sviluppo.\nRicerca.\nLa ricerca si sposta sulle pile SOFC a bassa temperatura (500-600\u00a0\u00b0C) che permetterebbero l'impiego di materiali metallici con migliori caratteristiche meccaniche e di conducibilit\u00e0 termica, riducendone anche il costo.\nAltro campo di studio \u00e8 la riduzione del tempo di avvio per usare le pile SOFC in applicazioni mobili (auto). Infatti grazie alla variet\u00e0 di combustibili utilizzabili potrebbero essere impiegate in motori diesel modificati o come interessanti unit\u00e0 ausiliarie di potenza (APU) in trasporti refrigerati.\nIn particolare le ditte automobilistiche BMW e Delphi Automotive Systems stanno sviluppando una SOFC come APU su automobili. Una SOFC ad alta temperatura potrebbe produrre tutta l'energia elettrica necessaria per avere motori pi\u00f9 piccoli ed efficienti. La pila si potrebbe montare sullo stesso motore diesel dell'auto e produrre abbastanza energia per alimentare il condizionamento dell'aria (ed altri sistemi elettrici) quando il motore non \u00e8 in funzione.\nLa Rolls-Royce Fuel Cell Systems Ltd \u00e8 attualmente impegnata a sviluppare un sistema ibrido con pila SOFC e turbina a gas naturale con potenza dell'ordine del megawatt prodotta attraverso tecnologia serigrafica impiegante materiali ceramici economici.\nUna SOFC a bassa temperatura (500-600\u00a0\u00b0C) \u00e8 stata prodotta dalla \"Ceres power Ltd\" impegnando ossido di cerio-gadolinio (CGO), zirconia stabilizzata drogata con ittrio (YSZ) e connessione in acciaio inossidabile.\nGli studi sulle pile a combustione diventano sempre pi\u00f9 popolari negli istituti di ricerca. Lo HITEC (Centro di elettrochimica delle alte temperature) dell'Universit\u00e0 della Florida a Gainesville, guidato dal Dott. E.D. Wachsman \u00e8 impegnato sullo studio del trasporto ionico, il fenomeno catalitico e la caratterizzazione microstrutturale dei materiali ionicamente conduttivi.\nIT-SOFC.\nLe pile SOFC operanti a media temperatura, tra 600 e 800\u00a0\u00b0C, vengono chiamate IT-SOFC (o ITSOFC). Sono generalmente migliori delle SOFC dato il veloce degrado dei materiali che si ha per temperature superiori ai 900\u00a0\u00b0C, oltre ad essere pi\u00f9 economiche. Attualmente la ricerca \u00e8 pi\u00f9 attiva su questo tipo di pile, ed il focus \u00e8 spesso sul materiale catodico. Si crede, infatti, che la reazione dell'ossigeno sia la responsabile della perdita di efficienza. Quindi l'attivit\u00e0 del catalizzatore \u00e8 oggetto di studio con varie metodologie, inclusa \"l'impregnazione del catalizzatore\"."}
{"id": "1582662", "revid": "767487", "url": "https://it.wikipedia.org/wiki?curid=1582662", "title": "Baia di Ungava", "text": "La baia di Ungava (in inglese: \"Ungava Bay\"; in francese: \"baie d'Ungava\") \u00e8 una vasta insenatura dell'oceano Atlantico in corrispondenza della costa settentrionale del Labrador nel Canada nord-orientale.\nGeografia.\nLa baia ha una ampiezza di circa 260\u00a0km e una lunghezza di circa 320\u00a0km. Le sue acque sono generalmente poco profonde raggiungendo una profondit\u00e0 massima di circa 300 metri nell'area settentrionale. La baia di Ungava \u00e8 delimitata a nord dallo stretto di Hudson, ad est e a sud dalla costa della penisola del Labrador e a ovest dalla costa della penisola omonima. \nL'isola maggiore che vi affiora \u00e8 l'isola di Akpatok posta all'ingresso della baia. Nella baia sfociano numerosi fiumi. I principali sono: Arnaud, Riviere a la Baleine, Riviere aux Feuilles, Koksoak e George. Le coste sono basse e sabbiose e scarsamente popolate. L'insediamento umano principale \u00e8 il villaggio di Kuujjuaq posto alla foce del fiume Koksoak nel sud della baia. \nClima.\nLa baia rimane bloccata dai ghiacci per circa 8 mesi l'anno da novembre a giugno. La vegetazione costiera \u00e8 quella tipica della tundra."}
{"id": "1582672", "revid": "6923", "url": "https://it.wikipedia.org/wiki?curid=1582672", "title": "Motomondiale 2008", "text": "L'edizione 2008 del motomondiale \u00e8 stata la 60\u00aa dalla sua istituzione nel 1949; i gran premi furono per il secondo anno di seguito 18 con la sostituzione, dopo sole tre edizioni effettuate, del Gran Premio motociclistico di Turchia con una nuova prova disputata negli Stati Uniti d'America, il Gran Premio motociclistico di Indianapolis. A differenza di quella disputata a Laguna Seca, in questa nuova gara sono teoricamente presenti tutte le classi e non solo la MotoGP; si mise per\u00f2 l'uragano Ike a scombussolare i programmi, impedendo l'effettuazione della gara riservata alla classe 250.\nIl contesto.\nLa stagione ha avuto inizio il 9 marzo con la disputa del Gran Premio motociclistico del Qatar, primo Gran Premio di motociclismo della storia disputato in notturna. La gara conclusiva si \u00e8 tenuta il 26 ottobre a Valencia.\nAl termine della stagione i titoli piloti sono stati di Valentino Rossi in MotoGP, di Marco Simoncelli in classe 250 e di Mike Di Meglio in classe 125.\nSistema di punteggio e legenda.\n!width=5%|Pos.||width=6%| 1|| width=6%| 2|| width=6%| 3|| width=6%| 4|| width=6%| 5|| width=6%| 6|| width=6%| 7|| width=6%| 8|| width=6%| 9|| width=6%|10 ||width=6%|11|| width=6%|12 || width=6%|13 || width=6%|14 || width=6%|15 || width=6%|16 &gt;\n!width=5%|Punti\nLe classi.\nMotoGP.\nLa Ducati present\u00f2 al via della stagione la coppia di piloti composta da Casey Stoner, campione del mondo in carica, e Marco Melandri, nuovo acquisto della stagione in arrivo dalla Honda del team Gresini Racing di Fausto Gresini con cui aveva gareggiato nel motomondiale 2007. Le Ducati Desmosedici erano gestite anche dal Alice Team, che schierava al via lo spagnolo Toni El\u00edas ed il francese Sylvain Guintoli.\nLa Honda inizi\u00f2 la stagione con la stessa accoppiata di piloti dell'anno precedente, Daniel Pedrosa e Nicky Hayden. Il primo era ormai alla terza stagione nella classe MotoGP e il secondo \u00e8 stato campione mondiale nella stagione 2006. Oltre al team ufficiale erano presenti altre moto affidate a team privati con alla guida, tra gli altri, Andrea Dovizioso con il JiR Team Scot, Randy De Puniet con il Team LCR dell'ex pilota Lucio Cecchinello, Alex De Angelis e Shin'ya Nakano con il team Gresini Racing.\nLa Yamaha presentava due team: quello ufficiale con alla guida Valentino Rossi, sette volte campione del mondo, ed il debuttante nella categoria, bicampione della classe 250, Jorge Lorenzo; il team satellite Yamaha Tech 3 con alla guida Colin Edwards e James Toseland, quest'ultimo fresco campione mondiale Superbike (anche in questo caso il secondo era un debuttante per la categoria). Una particolarit\u00e0 del team Fiat Yamaha \u00e8 quella che i due piloti correvano con pneumatici di marche diverse, Bridgestone per Rossi e Michelin per Lorenzo.\nLa Suzuki presentava al via il veterano Loris Capirossi, ex pilota della Ducati negli anni precedenti e il riconfermato Chris Vermeulen mentre la Kawasaki gareggiava con John Hopkins (trasferitosi dalla Suzuki) e Anthony West.\nErano quindi al via di questo campionato solo 18 piloti: usc\u00ec infatti definitivamente di scena il Team Roberts dell'ex campione del mondo Kenny Roberts, cosa che rese gli schieramenti di partenza della classe regina ridotti al minimo, soprattutto se paragonata alla classe 125 che presentava regolarmente al via una quarantina di piloti.\nNella MotoGP, sui 18 piloti iscritti all'inizio della stagione, quest'anno le gomme Michelin erano montate soltanto da 7 moto (39%): 3 Yamaha (fa eccezione quella di Rossi) e 4 Honda (fa eccezione il team Gresini); le rimanenti erano equipaggiate da pneumatici della Bridgestone. Nel corso dell'anno anche Pedrosa che aveva iniziato con Michelin pass\u00f2 agli pneumatici giapponesi.\nIl titolo piloti and\u00f2 a Valentino Rossi sulla Yamaha YZR-M1, al suo quinto titolo nella MotoGP, che lo ottenne matematicamente con alcune gare di anticipo, in occasione del GP del Giappone. Nella stagione ottenne anche 9 vittorie nei gran premi e precedette in classifica Casey Stoner sulla Ducati Desmosedici e Daniel Pedrosa sulla Honda RC212V.\nNella classifica riservata ai costruttori, le prime tre posizioni furono occupate da Yamaha, Ducati e Honda mentre per quanto riguarda le squadre il primo posto fu di Yamaha Racing che schierava Rossi e Jorge Lorenzo.\nIn occasione del GP di Francia Valentino Rossi ottenne la sua novantesima vittoria in carriera, raggiungendo \u00c1ngel Nieto al secondo posto assoluto tra i piloti pi\u00f9 vittoriosi della storia, alle spalle del solo Giacomo Agostini; nel gran premio precedente aveva appena ottenuto anche la 50\u00aa vittoria nella classe regina.\nClasse 250.\nDiversamente che nella MotoGP nella 250 vige il fornitore unico di pneumatici, si tratta dell'azienda britannica Dunlop.\nDopo 16 prove, viste la non presenza a Laguna Seca e l'annullamento del Gran Premio motociclistico di Indianapolis, il titolo piloti fu di Marco Simoncelli su Gilera che precedette \u00c1lvaro Bautista su Aprilia e Mika Kallio su KTM.\nSimoncelli ottenne anche sei vittorie nei singoli Gran Premi, Bautista si impose 4 volte e Kallio 3; le restanti vittorie furono di Alex Deb\u00f3n in due occasioni e di Mattia Pasini nella prova inaugurale.\nPer quanto riguarda il titolo costruttori, nelle prime tre posizioni arrivarono Aprilia, Gilera e KTM.\nClasse 125.\nAnche in questa classe, come nelle 250 il fornitore di pneumatici \u00e8 unico, la Dunlop.\nDopo 17 prove effettuate, il titolo piloti fu di Mike Di Meglio alla guida di una Derbi (4 vittorie in stagione) che precedette Simone Corsi (anche lui vittorioso in 4 occasioni) e G\u00e1bor Talm\u00e1csi (3 successi) su due Aprilia.\nCon la vittoria ottenuta nel GP di Gran Bretagna Scott Redding divenne il pi\u00f9 giovane vincitore di un gran premio della storia del motomondiale, con 15 anni e 169 giorni, superando il record precedente di Marco Melandri.\nIl titolo costruttori fu di Aprilia che precedette Derbi e KTM.\nIn due occasioni, nel GP di Francia e in quello d'Olanda, la corsa venne interrotta e venne data una seconda partenza con percorrenza ridotta.\nCon la vittoria a Indianapolis la Aprilia raggiunse la 250\u00aa vittoria nei gran premi del motomondiale."}
{"id": "1582675", "revid": "180559", "url": "https://it.wikipedia.org/wiki?curid=1582675", "title": "Episodi di Juniper Lee (seconda stagione)", "text": ""}
{"id": "1582677", "revid": "1935652", "url": "https://it.wikipedia.org/wiki?curid=1582677", "title": "Angelo Maria Ranuzzi", "text": "Biografia.\nNacque nel palazzo di via Galliera il 19 Maggio 1626 dal senatore Marco Antonio conte della Porretta, e da Orinzia Albergati. Fu battezzato quello stesso giorno avendo per padrino il senatore Marco Antonio Bianchetti. La sua famiglia, nel contesto cittadino e dello Stato pontificio, si considerava in ascesa. Il padre, discendente da esponenti delle societ\u00e0 d'arti divenuti feudatari della Chiesa nel XV secolo, oltre a essere membro del Senato locale, fu insignito di varie cariche, fra cui quella di ambasciatore bolognese a Roma (1654-1659). I suoi figli segnarono un culmine della storia familiare: il primogenito Annibale si trasfer\u00ec in una nuova sede, un palazzo degno delle migliori residenze europee; il secondogenito Angelo divenne il primo cardinale del casato. Un terzo fratello, Silvio Antonio,ecclesiastico, mor\u00ec in giovane et\u00e0, mentre una sorella, Anna Maria, spos\u00f2 Cesare Marsili, unendosi a un altro importante clan senatorio, quello appunto dei Marsili. Ancora giovanissimo, ricopr\u00ec la carica di Ufficiale delle Acque per l'anno 1649 e con patente rilasciatagli dal Senato il 10 agosto di quell'anno fu preposto capitano di una delle compagnie di fanteria appena istituite. Qualche anno pi\u00f9 tardi, il cardinale legato Lomellini gli rilasci\u00f2 la patente di podest\u00e0 di Galliera per il secondo semestre del 1654. Dimor\u00f2 per qualche tempo alla corte di Toscana dove conobbe Dorotea Cospi, che a quel tempo era dama della granduchessa Vittoria della Rovere, e pens\u00f2 di chiederla in sposa. Allo stesso tempo fece pressioni al fratello Annibale perch\u00e9 rinunciasse alla successione della contea dei Bagni della Porretta, ma non si riusc\u00ec a raggiungere un accordo, per cui la convinzione di sposarsi si affievol\u00ec e Dorotea fin\u00ec per sposare Annibale. Forse deluso nei suoi progetti di vita, Angelo part\u00ec per un grand tour alla rovescia, dal sud al Nord dell'Europa, di cui lasci\u00f2 nell'archivio familiare un diario dal 1654 al 1657. Il viaggio inizi\u00f2 a Roma e qui termin\u00f2;dopo una partenza dalle coste toscane, tocc\u00f2 Genova, poi la Francia, l'Inghilterra, l'Olanda, la Germania e l'Europa centrale per conoscere l'indole e i costumi delle diverse nazioni.\nRanuzzi compr\u00f2 quadri, stampe, cartografie, strumenti scientifici e musicali, e molti libri, specialmente ad Amsterdam, dimostrando gli interessi di un uomo colto del Seicento, che spaziavano dalla politica alla memorialistica, dall'arte militare alla geografia e alla navigazione. Abbiamo le sue impressioni sull'Olanda, l'Inghilterra di Cromwell, la Francia di Mazzarino, dove venne presentato al re e alla regina madre.Furono i primi approcci con l'ambiente e le persone che avrebbero avuto tanto peso nei suoi anni pi\u00f9 celebri e difficili: \"Parigi, ch' \u00e8 un mondo, pi\u00f9 che una citt\u00e0, o s'\u00e8 citt\u00e0, non ha pari\". Al ritorno dal viaggio, intanto laureatosi in giurisprudenza e pi\u00f9 specificamente in utroque iure all'Universit\u00e0 di Padova nel 1657, accett\u00f2 la volont\u00e0 del padre, ancora ambasciatore a Roma, di fargli intraprendere la carriera ecclesiastica, a cui da allora in poi si dedic\u00f2 con impegno. Infatti era morto nel frattempo Silvio Antonio nel 1656 e il padre pens\u00f2 di sostituirlo nella carriera ecclesiastica con Angelo. Nel 1657 \u00e8 definito per la prima volta clericus in un atto notarile, beneficiando della laurea in utroque iure, titolo necessario per ottenere la prelatura. Dopo aver insegnato diritto canonico nella citt\u00e0 di Fano, si rec\u00f2 a Roma dove prendendo l'abito prelatizio fu nominato referendario dell'una e dell'altra Segnatura. Mentre era referendario delle due segnature e quindi passato al servizio della Santa sede, fu inviato come governatore nella citt\u00e0 di Rimini. Seguirono il governo della citt\u00e0 di Rieti, Camerino e Ancona, in cui si distinse per le sue capacit\u00e0 e con fama di somma giustizia e saggezza. I consoli della citt\u00e0 di Rimini, in data 26 agosto 1660, gli concessero la cittadinanza nobile, e il medesimo privilegio ricevette dal Consiglio e dal Senato di Rieti il 10 dicembre 1660. Per le capacit\u00e0 dimostrate nello svolgere questi uffici divenne poi vice legato di Urbino (1664) e commissario generale delle milizie pontificie per nomina di Alessandro VII il 1\u00ba febbraio 1664. Due anni dopo Alessandro VII, con brevi del 15 e 16 novembre 1666 lo invi\u00f2 a Malta come inquisitore generale del Sant'Uffizio, nonch\u00e9 delegato generale della Santa Sede, con facolt\u00e0 di conoscere, giudicare e terminare tutte le cause criminali che riguardavano quella giurisdizione. La prima fase della sua carriera termin\u00f2 con il memoriale redatto durante l'inquisitorato, che era una specie di anticamera della nunziatura, sulla Religione, e Cavalieri di Malta, e remedij proposti per levare in essa alcuni abusi introdotti. Dopo Malta, torn\u00f2 a Roma, il nuovo pontefice Clemente IX, il 30 aprile 1668, lo nomin\u00f2 arcivescovo titolare di Damiata il 24 giugno 1668 (Damietta, nel basso Egitto) e il 24 giugno ricevette la consacrazione episcopale a Roma dal cardinale Cesare Facchinetti, per essere poi nominato, alcune settimane dopo, il 6 luglio assistente al soglio pontificio o prelato domestico del Papa. \nIl 30 giugno del 1668 Clemente IX lo invi\u00f2 come nunzio apostolico in Savoia, a Torino, alla corte Sabauda, la prima nunziatura, ricevuta all'et\u00e0 di 42 anni; gli fu assegnato insieme il governo del feudo pontificio di Tigliole in Piemonte. Durante il soggiorno piemontese Angelo fu incaricato di ascoltare, giudicare e terminare le cause nel principato di Masserano, anch'esso feudo della S. Sede. \nIl 13 maggio 1671 papa Clemente X lo invi\u00f2 in Polonia, alla corte di re Michele I di Polonia. Part\u00ec da Torino per raggiungere la nuova sede di Varsavia con un seguito sfarzoso e il nipote primogenito, annotando le spese di rappresentanza, che avrebbero finito per costituire il suo problema economico pi\u00f9 rilevante. Nunziatura particolarmente delicata per il pericolo incombente legata all'avanzata turca, ma anche per le discordie interne all'aristocrazia polacca. Con la sua abilit\u00e0 e prudenza sed\u00f2 le discordie che laceravano quel regno, seppe introdursi con le sue qualit\u00e0 diplomatiche e morali, intrattenendo ottimi rapporti con i sovrani, persuadendoli a una pur momentanea riappacificazione e a combattere contro il nemico della civilt\u00e0 e della Chiesa. Mancando il denaro necessario a sostenere la guerra, egli primo fra tutti, contribu\u00ec con duemila scudi in contanti, e don\u00f2 a quella zecca le proprie argenterie, affinch\u00e9 fossero convertite in moneta. L'esempio venne seguito dal clero che contribu\u00ec con denaro per poter compiere quella campagna. Ma vari fattori tra cui le risorte inimicizie tra magnati, il clima polacco troppo rigido che non era propizio alla sua salute, l'ostilit\u00e0 fra lui e il nunzio straordinario Francesco Buonvisi, inviato dal papa Clemente X a causa delle minacce di una guerra civile polacca, fecero s\u00ec che Ranuzzi chiese di essere richiamato.\nAvendo richiesto il richiamo a Clemente X, ritornato a Roma nel 1673 venne rimandato a Urbino dove venne nominato vice-legato, poi alla prefettura di Macerata, arrivando infine a essere governatore delle Marca anconitana (20 novembre 1675). Dopo quasi tre anni Innocenzo XI, che ne apprezzava le virt\u00f9 e i meriti, lo nomin\u00f2 il 18 aprile 1678 e fu consacrato il 6 maggio 1678 vescovo di Fano, dove fece costruire a sue spese un nuovo palazzo episcopale. Si fece amare dai fedeli, ampli\u00f2 il Seminario, ridusse a coltura i terreni della mensa episcopale fino ad allora trascurati, cur\u00f2 la formazione del clero e ivi rimase fino al 1683, mentre non cessava di richiedere un altro incarico diplomatico. Le sue doti personali rispondenti a canoni di comportamento essenziali per la carriera di un prelato di Curia, gli valsero nel 1683, preparata da lunghi anni di cariche provinciali e legazioni internazionali, la nunziatura di Francia. Dopo cinque anni, nel 1683, fu inviato presso la corte di Luigi XIV di Francia da Innocenzo XI, che sperava di poter guadagnare l'appoggio del sovrano nell'ormai prossimo assedio di Vienna. Angelo ebbe l'incarico di evitare la rottura dell'amicizia tra la Francia e l'Impero per formare una potente lega contro i Turchi. Altro compito importante era quello dell'assoluzione delle scomuniche a quegli eretici che si fossero convertiti, e di riceverli nel seno della Chiesa. Nel viaggio in Francia Monsignor Ranuzzi fu accompagnato dai nipoti Giovan Carlo Ranuzzi e Silvio Marsili e da un seguito di quaranta persone che, giunti a Marsiglia, furono ricevuti dai ministri del re che li avrebbero scortati per il resto del percorso fino a Orl\u00e9ans, dove si trovava la corte essendo tempo di villeggiatura. L'incarico francese era delicatissimo dati i rapporti tesi fra la S.Sede e Luigi XIV. Ebbe un ruolo nel suo successo, oltre le pregresse esperienze all'estero, il sostegno della famiglia Medici e delle amicizie a Roma: i cardinali Alderano Cibo Malaspina, Federico Baldeschi Colonna e Girolamo Casanate, o lo stesso De Luca, in quegli anni stretto collaboratore di Papa Odescalchi e uno dei pi\u00f9 assidui corrispondenti di Ranuzzi. Cybo, segretario di Stato, aveva appoggiato la sua nomina a Fano e contribu\u00ec anche all'ultima nunziatura. Monsignor Ranuzzi ebbe contatti anche con la corte della regina Cristina, dalla quale un astrologo gli invi\u00f2 una lettera che gli prediceva il pontificato. Lo disponevano a quelle amicizie l'eleganza diplomatica, il carattere amabile,il gusto arcadico per la poesia latina. Dopo soli tre mesi Angelo fu richiamato a Roma per supplire il cardinale Paluzzo Paluzzi Altieri degli Albertoni nella presidenza di Urbino, ma quasi subito dopo il pontefice gli ordin\u00f2 di portare in qualit\u00e0 di Ablegato Apostolico, con evidente significato politico, le fasce battesimali in occasione della nascita del duca di Borgogna, figlio del re di Francia, come era usanza pontificia. Il breve di nomina \u00e8 del 22 aprile 1683 e la solenne presentazione delle fasce avvenne a Fontainebleau il 22 agosto. Il momento era propizio per manifestare la buona volont\u00e0 del pontefice dopo i precedenti contrasti, e, come afferma Pastor \"evidentemente questa decisione fu determinata anche dalla considerazione della guerra turca, per la quale Innocenzo XI sperava di guadagnare il re\". Durante questo secondo soggiorno francese Angelo si adoper\u00f2 inizialmente con successo per riavvicinare le due corti pontificia e francese, i cui rapporti si erano da qualche tempo raffreddati. Quantunque la nomina del prelato bolognese, \"uomo che aveva molto viaggiato ed era esperto del mondo\" venisse accolta favorevolmente incominciarono subito le ostilit\u00e0: al rappresentante del Papa non fu subito concesso di recarsi a Parigi nel timore che egli si potesse incontrare con il clero ribelle ai soprusi regali e l'udienza di Luigi XIV venne procrastinata finch\u00e9 i Turchi non raggiunsero le mura di Vienna, dove si attendeva da un momento all'altro la capitolazione. La missione di Ranuzzi aveva come scopo anche la riconciliazione del re con l'imperatore, e di questo, appena giunse a Parigi il 23 luglio 1683 il nunzio tratt\u00f2 con il ministro Croissy, senza trascurare altre questioni sul tappeto, relative alle regalie e alla invadenza regia in campo ecclesiastico. Il governo francese per\u00f2 restava fermo sulle sue posizioni e cercava piuttosto di strappare concessioni nella questione degli articoli gallicani sulle nomine ecclesiastiche. Il rapporto con Luigi XIV, vincitore della pace di Nimega e simbolo stesso dell'assolutismo, la politica del re sul Reno, i pregiudizi contro il nunzio, la revoca dell'editto di Nantes nel 1685, poco apprezzata dal papa per la persistenza dei \"vescovi sismatici\", la promozione di vescovati vacanti, il bombardamento che nel maggio del 1684 rovin\u00f2 la citt\u00e0 di Genova, per la quale Ranuzzi riusc\u00ec a ottenere dal re un congruo risarcimento per il restauro delle chiese distrutte, le rappresaglie per il trattamento ricevuto a Roma dall'ambasciatore di Francia marchese di Lavardin. Questi problemi resero assai dura e difficile la nunziatura di Ranuzzi, che fu sottoposto a sorveglianza poliziesca e a restrizioni della libert\u00e0. \nMentre si trovava ancora presso la nunziatura di Parigi, venne elevato al rango di cardinale nel concistoro del 2 settembre 1686 in seguito alle benemerenze e all'opera svolta nelle varie nunziature. Secondo la tradizione, con breve del 7 Settembre 1686, fu lo stesso sovrano francese a imporgli la berretta cardinalizia, recata in Francia dall'abate Hugues-Humbert de Servien, Cameriere segreto di S.S., nel corso di una cerimonia tenutasi a Fontainebleau il 6 novembre seguente, Negli anni della sua missione in Francia, i rapporti fra la Santa Sede e la corona francese si fecero sempre pi\u00f9 accesi, a tal punto che fu posto sotto continua sorveglianza e relegato all'interno della nunziatura. Innocenzo XI concedette al cardinal Ranuzzi la facolt\u00e0 di elargire benefici ecclesiastici di qualunque genere, riservati alla Santa Sede, e con breve del 17 Maggio 1688 nominato arcivescovo di Bologna il 17 maggio 1688, riusc\u00ec a partire alla volta dell'Italia solamente il 16 luglio dell'anno seguente. Conferitogli l'arcivescovado di Bologna, considerata una delle diocesi pi\u00f9 ricche, dove non giunse mai, che era rimasto vacante dal gennaio 1684 per la morte del cardinale Girolamo Boncompagni. Alla morte di Innocenzo XI, Ranuzzi lasci\u00f2 la Francia non senza difficolt\u00e0, non volendo il Re Sole che il nunzio lasciasse Parigi, la sorveglianza verso di lui fu intensificata e come lui stesso riporta tenuto \"in perpetua schiavit\u00f9\" e spiato dal cortigiano Monsieur Pidou de Saint Olon. Solo in seguito al richiamo dell'ambasciatore di Francia marchese di Lavardin, Ranuzzi pot\u00e9 finalmente godere di un po' di libert\u00e0 e il 16 luglio 1689 riusc\u00ec a partire per l'Italia per partecipare all'imminente conclave e ricevere il galero e il titolo cardinalizio. Parecchie voci davano per vincente la sua candidatura.Ma durante il viaggio sulle montagne della Savoia il convoglio nel quale viaggiava il cardinale fu assalito da briganti e rivoltosi ugonotti che agivano forse di intelligenza con il rappresentante del Re Sole a Torino, assalirono le vetture cardinalizie e le spogliarono di tutto, specialmente delle lettere inviategli dalla Segreteria di Stato e dei documenti relativi alla nunziatura. La corte francese fu la principale indiziata. Il resto del viaggio fu assai travagliato, Mentre era ancora in viaggio, il 12 agosto 1689 mor\u00ec Innocenzo XI e, proseguendo sulla via di Roma per recarsi al conclave, sost\u00f2 presso il palazzo vescovile di Fano, dove giunse esausto per le disavventure e febbricitante, Fu raggiunto e assistito dal nipote secondogenito Vincenzo Ferdinando che per ordine del granduca lo aveva accompagnato da Faenza e dal fratello Annibale. Due giorni prima della fine il cardinale Angelo aveva dettato le sue ultime volont\u00e0 al notaio Pietro Giovanni Belleni ordinando di essere sepolto nella cattedrale di Fano e disponendo diversi legati ai nipoti Ranuzzi e Marsili e alle sue chiese episcopali. Alla chiesa di Porretta lasci\u00f2 mille scudi per la fabbrica che si andava facendo, oltre a due calici d'argento, a due pianete di tela d'oro e altri apparati minori. Alla comunit\u00e0 porrettana destin\u00f2 quaranta scudi annui, in perpetuo, in aumento del salario che la medesima soleva dare al maestro di grammatica, e a uno che insegnasse ai poveri a leggere, a scrivere e a fare i conti. Lasci\u00f2 pure dieci scudi annui da donarsi a quello scolaro che in un determinato giorno avesse scritto con miglior calligrafia. Alla sacrestia del duomo di Fano lasci\u00f2 trecento scudi, e alla locale congregazione di S.Filippo Neri altri trecento scudi. Seguirono altri legati a favore dei nipoti Ranuzzi, Marsili, della sorella suor Angela Brigida, e di altri familiari; erede universale fu chiamato il fratello Annibale. Esecutori testamentari furono nominati Monsignor Taddeo Luigi Dal Verme vescovo di Fano,poi cardinale, e padre Domenico Federici della congregazione di San Filippo Neri. Lasci\u00f2 alla chiesa metropolitana di Bologna il suo anello episcopale con la pietra di smeraldo, la pianeta di broccato e il relativo piviale. Dal padre aveva ereditato i beni di Via Galliera, di vicolo Bertiera, di vicolo Quartirolo, un casamento grande e nobile situato in Porta di Castello, oltre a una rendita di diecimila lire da prendersi dai cambi limitati o censi.\nMentre si trovava presso la cittadina marchigiana, il 27 settembre, venne colto da un improvviso malore, morendo all'et\u00e0 di 63 anni. Fu sepolto nella cattedrale di Fano. Nella cattedrale di S. Pietro a Bologna lo ricorda un medaglione dorato che lo ritrae a mezzo busto. Quella fine prematura, nel momento in cui la famiglia prevedeva la sua ascesa al pontificato, lasciava dietro a s\u00e9 grande rimpianto e glorificazioni attestate da ritratti, memorie e oggetti tuttora conservati.\nGenealogia episcopale.\nLa genealogia episcopale \u00e8:"}
{"id": "1582689", "revid": "1516087", "url": "https://it.wikipedia.org/wiki?curid=1582689", "title": "Episodi di Juniper Lee (terza stagione)", "text": "La terza stagione \u00e8 andata in onda:"}
{"id": "1582694", "revid": "155613", "url": "https://it.wikipedia.org/wiki?curid=1582694", "title": "Alessandro Gherardesca", "text": "Fu uno dei principali architetti toscani della prima met\u00e0 del XIX secolo, attivo soprattutto a Pisa e Livorno.\nBiografia.\nFiglio del musicista di origini pistoiesi Filippo Maria Gherardeschi, il giovane Alessandro si form\u00f2 nella propria citt\u00e0 natale e a Roma.\nSvolse i primi incarichi sotto il dominio francese, quando prest\u00f2 la sua opera nel Dipartimento dell'Ombrone, nel \u201cServizio imperiale dei ponti e argini\u201d.\nNel 1821 si spos\u00f2 con Luisa Curandai, dalla quale ebbe cinque figli.\nIntanto, con il ritorno dei Lorena al trono del granducato, la carriera professionale di Gherardesca sub\u00ec una rapida ascesa: nel 1822 divenne \"Ingegnere dell'ufficio generale delle comunit\u00e0 toscane\", nel 1826 entr\u00f2 a far parte dell'Accademia di Belle Arti di Firenze e nel 1827 fu nominato insegnante all'Accademia di Belle Arti di Pisa.\nQuesta fase coincise con la stesura di diverse pubblicazioni su temi d'architettura, ingegneria, geometria ed agrimensura.\nPer circa 15 anni fu \"Architetto della Primaziale\", ovvero si occup\u00f2 dei restauri del Duomo di Pisa e, per estensione, di tutti i monumenti della piazza del Duomo gestiti dall'Opera della Primaziale Pisana; inoltre, nel 1839 divenne direttore della \"Deputazione delle opere di pubblica utilit\u00e0 ed ornato\" di Livorno, l'ente a cui spettava il compito di programmare e seguire la realizzazione delle opere pubbliche della citt\u00e0.\nMor\u00ec all'et\u00e0 di 74 anni e fu sepolto nel chiostro della chiesa di San Donnino, a Pisa; tuttavia i bombardamenti aerei della seconda guerra mondiale danneggiarono gravemente il convento e la tomba di Gherardesca and\u00f2 distrutta.\nOggi, presso la ricostruita chiesa, resta solo la lapide sepolcrale di una Maria Lorenzina Zaira, penultima genita di Alessandro.\nCi\u00f2 nonostante, presso il Camposanto monumentale di Pisa \u00e8 tuttora visibile un monumento commemorativo all'architetto, realizzato da Emilio Santarelli nel 1853.\nOpere principali.\nL'attivit\u00e0 a Pisa.\nAlessandro Gherardesca fu autore di numerose opere pubbliche nella citt\u00e0 di Pisa; tra le prime realizzazioni \u00e8 doveroso ricordare il progetto per il Teatro Ernesto Rossi (1798), redatto con Antonio Niccolini.\nAlcuni anni dopo Gherardesca segu\u00ec la sistemazione degli apparati per la Luminara dei lungarni del 1819, posticipata al 13 luglio in occasione della visita in citt\u00e0 dell'imperatore Francesco II d'Asburgo-Lorena.\nSi occup\u00f2 poi del complesso restauro di Palazzo Pretorio e della sistemazione della piazza a margine della chiesa di Santa Caterina (completata nel 1835), dove disegn\u00f2 anche il basamento neoclassico per il monumento a Pietro Leopoldo, con decorazioni di Temistocle Guerrazzi ed Emilio Santarelli.\nTuttavia, nel 1826 fu allontanato dal cantiere di Palazzo Pretorio a causa di prolungate controversie; inoltre l'intervento del Gherardesca fu completamente stravolto intorno agli anni cinquanta del Novecento, quando il palazzo, parzialmente distrutto durante la seconda guerra mondiale, fu ricostruito con profonde modifiche rispetto all'assetto originario.\nMalgrado le vicende del Palazzo Pretorio, in seguito Gherardesca realizz\u00f2 la nuova facciata per il Palazzo Prini-Aulla, sul lungarno Pacinotti: l'edificio, caratterizzato da aperture con timpani e cornici, presenta un portale d'ingresso sormontato da un architrave classicheggiante, sul quale \u00e8 impostato il balcone del piano nobile.\nSuccessivamente, intorno agli anni trenta, esegu\u00ec i disegni per la sistemazione del Palazzo Toscanelli, completato nel 1832; particolare attenzione fu riposta nel disegno della facciata, sempre sul lungarno, dove furono inserite cornici in marmo bianco in luogo del precedente apparato decorativo in pietra serena.\nRicevette poi incarico di riorganizzare l'area del Palazzo Franchetti (attuale sede dell'Ufficio dei Fiumi e Fossi) e, tra il 1836 ed il 1838, costru\u00ec, in stile neogotico, la nuova residenza capitolare presso la Torre pendente (demolita nel 1863).\nGherardesca si interess\u00f2 anche al restauro dei monumenti della celebre piazza del Duomo (suo ad esempio \u00e8 l'isolamento del basamento del campanile del Duomo): demol\u00ec alcuni edifici che si trovavano nei pressi della medesima piazza, estendendo l'area del prato anche nella parte di levante e, nel 1841, present\u00f2 un progetto per il riassetto dell'intera area, con una riorganizzazione dei percorsi.\nLe ville ed i giardini.\nLe ville ed i giardini rappresentano un elemento importante nell'attivit\u00e0 professionale di Alessandro Gherardesca.\nLe tematiche romantiche del giardino all'inglese e dell'architettura neogotica confluirono, sin dagli anni venti dell'Ottocento, in uno dei suoi progetti pi\u00f9 significativi: la Bigattiera di villa Roncioni, nel comune di San Giuliano Terme (PI).\nLa bigattiera, un edificio a carattere industriale, fu realizzata sotto forma di un'abbazia medioevale nella quale sono riscontrabili i riferimenti alle chiese gotiche pisane di Santa Maria della Spina e Santa Caterina.\nSempre per la Villa Roncioni, nel 1846, realizz\u00f2 una cappella, ancora neogotica, nella quale impieg\u00f2 alcuni elementi provenienti da fabbricati medioevali di Pisa; la struttura si rifaceva ad una prima edicola costruita nel giardino della famiglia Veronesi Pesciolini, sempre nella citt\u00e0 alfea (1820-1826, oggi pressoch\u00e9 distrutta).\nProprio l'intervento di Gherardesca aveva fatto assumere al parco della famiglia Veronesi Pesciolini la morfologia di un giardino all'inglese: qui, nel 1837 aveva edificato anche il cosiddetto \"Casino\", un fabbricato su due livelli di matrice neoclassica.\nL'attivit\u00e0 di ristrutturazione delle residenze sparse nel territorio pisano lo port\u00f2 ad occuparsi anche della Villa Grassi, della Villa Del Lupo (attribuita) e della Villa Riccardi Toscanelli.\nA Pistoia, sul finire degli anni venti, invece si interess\u00f2 alla Villa Puccini di Scornio, dove progett\u00f2 il Pantheon in stile neoclassico; sempre nella medesima citt\u00e0 toscana ricevette l'incarico di disegnare la facciata del Casino De' Rossi, ancora una volta ripiegando su un apparato formale tradizionale.\nL'attivit\u00e0 a Livorno.\nIl ritorno dei Lorena alla guida del Granducato di Toscana (1814) coincise con un forte sviluppo della citt\u00e0 di Livorno, che all'epoca contava oltre 60.000 abitanti, met\u00e0 dei quali concentrati nei sobborghi sorti intorno alle fortificazioni medicee.\nPer far fronte alle esigenze della popolazione venne istituita una commissione per il controllo e la programmazione delle opere di pubblica utilit\u00e0, guidata inizialmente da Alessandro Manetti.\nAlessandro Gherardesca ne assunse la direzione nel febbraio 1839 e tra le prime opere seguite dalla cosiddetta \"Deputazione\" si ricorda la costruzione della chiesa di San Giuseppe, disegnata da Giuseppe Puini.\nA questo cantiere fece seguito quello della non distante chiesa di Sant'Andrea e dell'adiacente seminario Gavi, opera di Gaetano Gherardi; al Gherardesca si devono ad esempio alcuni rinforzi strutturali nel peristilio del seminario, dove si erano presentate alcune preoccupanti lesioni.\nNel 1842, dopo aver espresso alcuni pareri sulla costruzione del nuovo ospedale di Livorno, progett\u00f2 il grandioso complesso della Pia Casa di Lavoro, una sorta di Albergo dei Poveri, il cui disegno per\u00f2 fu portato a termine, seppur non interamente, da Angiolo della Valle.\nSegu\u00ec inoltre la costruzione del Teatro Goldoni, di Giuseppe Cappellini, dove approv\u00f2 la realizzazione del portico dell'edificio e avanz\u00f2 dubbi sulla struttura della lanterna proposta in un primo progetto.\nInfine appront\u00f2 alcuni disegni per l'ampliamento della chiesa di San Simone all'Ardenza; i piani, non realizzati, costituirono per\u00f2 un importante punto di riferimento per i successivi lavori svolti nella chiesa.\nL'architettura di Alessandro Gherardesca.\nAlessandro Gherardesca fu equidistante dalle influenze neoclassiche e neogotiche in voga nella prima met\u00e0 dell'Ottocento.\nStrettamente classici, o comunque neorinascimentali, sono i progetti per le opere di pubblica utilit\u00e0, come il Palazzo Pretorio di Pisa e la Pia Casa di Lavoro di Livorno, in cui si rifece alla tradizione toscana portata avanti anche dai contemporanei Pasquale Poccianti, Luigi de Cambray Digny, Giuseppe Cacialli ed altri.\nIl suo stile leggero, fatto di superfici lisce o a bugnato, \u00e8 riscontrabile anche in alcune architetture religiose, come la chiesa di San Giovanni Evangelista di Ponsacco (costruita tra gli anni venti e trenta del secolo in forme neorinascimentali) e il progetto non realizzato per l'ampliamento della chiesa di Santo Stefano dei Cavalieri a Pisa.\nIl neogotico, influenzato dalle costruzioni medievali di Pisa, fu invece lo stile dei restauri ideati per la piazza del Duomo, della Bigattiera di villa Roncioni, della cappella costruita nel parco della medesima villa, dell'edicola del giardino Veronesi Pesciolini e del tabernacolo di Colognole (quest'ultimo risalente al 1831). Un caso particolare viene mostrato nei disegni per la facciata della chiesa del Carmine in Pisa, per la quale il Gherardesca, intorno al 1837, present\u00f2 due progetti distinti: il primo di gusto neoclassico ed il secondo di chiara matrice neogotica, ispirato alle architetture medioevali pisane."}
{"id": "1582698", "revid": "155613", "url": "https://it.wikipedia.org/wiki?curid=1582698", "title": "Alessandro della Gherardesca", "text": ""}
{"id": "1582701", "revid": "6923", "url": "https://it.wikipedia.org/wiki?curid=1582701", "title": "Giacomo Boncompagni (politico)", "text": "Biografia.\nL'infanzia.\nGiacomo nacque dalla relazione tra Ugo Boncompagni, chierico, e Maddalena Fulchini di Carpi che lavorava alle dipendenze della cognata di lui Laura del Ferro, quando Ugo si trovava a Bologna per seguire il Concilio di Trento (che si era trasferito, dal 1545 al 1547, nella citt\u00e0 emiliana), e alloggiava presso l'abitazione del fratello. Il 5 luglio 1548 Ugo fece riconoscere il piccolo come suo figlio legittimo dal vescovo di Feltre. Il giovane Giacomo verr\u00e0 in seguito affidato all'insegnamento dei Gesuiti, a Bologna.\nLa carriera.\nUgo Boncompagni, nel 1558, a dieci anni dalla nascita del figlio, divent\u00f2 vescovo di Vieste, nel 1565 cardinale di San Sisto; infine il 13 maggio del 1572 venne eletto 225\u00ba successore di Pietro, con il nome di Gregorio XIII. Giacomo si trasfer\u00ec allora a Roma dove, il 23 maggio, fu nominato prefetto di Castel Sant'Angelo, con l'appannaggio di 700 scudi d'oro: carica che manterr\u00e0 per tutta la durata del pontificato paterno. Quindi il papa concesse al figlio la prefettura delle castellanie dello Stato della Chiesa e lo nomin\u00f2 inoltre Governatore Generale delle milizie pontificie (Generale di Santa Romana Chiesa): una carriera rapidissima, sintomo di un nepotismo che era proprio di quasi tutti i pontefici del periodo. Nell'adempimento di tale carica Giacomo si rec\u00f2 prima ad Ancona e poi a Ferrara dove rest\u00f2 fino al 1574. Nel 1575 Filippo II lo nomin\u00f2 \"Capitano Generale delle genti d'armi\" nel ducato di Milano.\nIntanto, dopo aver preso in considerazione varie pretendenti dell'aristocrazia italiana, nel marzo 1576 Giacomo sposava Costanza Sforza dei conti di Santa Fiora, pi\u00f9 giovane di una decina d'anni, da cui ebbe 14 figli, 10 femmine e 4 maschi, senza contare quelli nati da relazioni precedenti al matrimonio.\nSempre nel 1576, Gregorio XIII lo nomin\u00f2 Governatore di Fermo, incarico triennale che gli sar\u00e0 rinnovato due volte, nel 1581 e nel 1584, con il compito di provvedere alla tratta del grano dal Regno di Napoli alla Marca anconitana. Giacomo Boncompagni era ormai un personaggio di primo piano nel panorama politico italiano. Gli venivano continuamente offerte cariche onorifiche e riconoscimenti e molte citt\u00e0 facevano a gara per averlo nel proprio ceto nobiliare.\nNel 1581 Giacomo ricevette dal padre l'incarico di procedere, assieme a Latino Orsini, alla repressione del banditismo, fenomeno endemico nell'Italia centrale e meridionale, che sar\u00e0 eliminato soltanto trecento anni dopo.\nIl Ducato di Sora.\nGregorio XIII aveva un ambizioso proposito per il figlio: creargli un vero e proprio Stato. Dopo il fallimento del tentativo di acquisto del marchesato di Saluzzo nel 1577 (per il quale vennero offerti 600.000 scudi d'oro), nello stesso anno il papa acquist\u00f2 per 70.000 scudi d'oro ferraresi, da Alfonso II d'Este, il piccolo marchesato di Vignola con i feudi minori di Savignano e di Montefestino. Poi, fallite le trattative per l'acquisto del feudo di Valditaro, nel 1579 Gregorio XIII fece da intermediario per l'acquisto del pi\u00f9 consistente ducato di Sora e di Arce, che frutt\u00f2 a Francesco Maria II della Rovere 100.000 scudi d'oro, di cui 30.000 pagati dal Papa.\nMa il Boncompagni riuscir\u00e0 ad estendere la sua piccola signoria tra Stato Pontificio e Regno di Napoli molto al di l\u00e0 dei limitati confini in cui l'aveva trovato: l'acquisto della finitima contea di Alvito fall\u00ec, ma nel 1583, grazie all'esborso di 243.000 ducati versati ad Alfonso Felice d'Avalos divenne altres\u00ec Duca di Aquino e di Arpino (della famiglia dei signori di Aquino aveva fatto parte San Tommaso).\nAll'et\u00e0 di soli 35 anni quindi Giacomo riuniva nella sua persona le cariche di Generale di Santa Romana Chiesa, di Governatore di Fermo, di marchese di Vignola e di duca di Sora, Arce, Arpino ed Aquino; in pi\u00f9, la concessione del \"ritratto dei malefici\" nel territorio di Fermo, ossia il ricavato delle multe inflitte agli operatori di arti magiche e occulte o la possibilit\u00e0 di emettere salvacondotti \"ad personam\" per l'intero Stato della Chiesa.\nIl padre mor\u00ec il 10 aprile del 1585. A lui fu affidato il compito di garantire la pace nello Stato della Chiesa durante il periodo della \"sede vacante\": gli si affid\u00f2 un esercito di 2000 fanti e quattro compagnie di cavalleria leggera. Ma con l'elezione del nuovo pontefice Sisto V perder\u00e0 tutte le cariche accumulate.\nNel suo ducato di Vignola l'8 maggio del 1590 la moglie Costanza partor\u00ec Gregorio, che sar\u00e0 il secondo duca di Sora.\nGli ultimi anni.\nPoich\u00e9 Filippo II pretendeva giustamente che Giacomo si occupasse dei compiti derivanti dalla sua carica di Capitano Generale a Milano, questi fu obbligato a restare nel capoluogo lombardo. La famiglia, nel 1602, decise cos\u00ec di trasferirsi nel ducato di Sora, nel Palazzo Ducale di \"Isola di Sora\" (oggi Isola del Liri), dove la moglie Costanza si occupava dell'amministrazione del feudo.\nNel 1610 Giacomo si trovava nella citt\u00e0 ambrosiana dove, ormai in pessime condizioni di salute, cercava di sottrarsi all'incarico militare. L'anno successivo, svincolatosi finalmente dalla carica, lasci\u00f2 Milano e si ricongiunse alla famiglia nel Ducato di Sora, dove mor\u00ec il 18 agosto del 1612, all'et\u00e0 di 64 anni.\nAttivit\u00e0 di governo.\nGiacomo, nonostante non fosse sempre presente, diviso com'era tra Milano, Roma e i suoi feudi, seppe prendersi cura del rinnovamento della struttura economica e sociale dei suoi possedimenti.\nEgli si interess\u00f2 dell'introduzione della lavorazione della lana, attivit\u00e0 industriale impiantata ad Isola dal fiorentino Meo Neri grazie alle sollecitazioni del Boncompagni (1581). Nel 1583 acquist\u00f2 la cartiera di Carnello posta sul fiume Fibreno, primo nucleo di quello che in seguito diventer\u00e0 il grande complesso industriale cartario di Isola, per il quale il Duca sbors\u00f2 a Francesco Angelico Fantoni, fiorentino ma sorano d'adozione, 1.500 ducati.\nTra le preoccupazioni di Giacomo rientrava anche lo sviluppo urbanistico oltre alla preservazione degli edifici di maggiore importanza: va ricordata la ristrutturazione del palazzo di Isola del Liri (a testimonianza di ci\u00f2 sul contrafforte del castello \u00e8 incisa la data del 1582), che venne scelto come sede ducale, e la costruzione del centro abitato di Coldragone, l'odierna Colfelice, allora in territorio di Rocca d'Arce, ultimato nel corso del 1583, a cui i Boncompagni si interessarono nuovamente in seguito per risollevarlo dalla rovina dopo il terremoto del 1654.\nNotevole fu anche l'attivit\u00e0 politica mirante a preservare le prerogative del suo feudo dalle ingerenze dei due Stati confinanti, il Regno di Napoli a sud e lo Stato Pontificio a nord, pur se maggiormente orientata verso posizioni filo-spagnole.\nAttivit\u00e0 culturali.\nL'attivit\u00e0 del Boncompagni risalt\u00f2 in maniera pi\u00f9 che evidente nel campo culturale, nel quale si impegn\u00f2 con grande passione: oltre alla raccolta dei documenti relativi agli anni del pontificato del padre (pi\u00f9 tardi raccolti negli Annali dal Maffei), il duca fece realizzare nel suo palazzo ad Isola un piccolo teatro, chiamandovi a recitare gli artisti da Roma.\nNon si pu\u00f2 ignorare il suo grande interesse per la musica: significative le frequentazioni con il musicista Pier Luigi da Palestrina, che gli valsero la dedica sul primo libro dei suoi Madrigali e sul secondo libro dei Mottetti, e con il compositore veronese Vincenzo Ruffo. Fu inoltre un grande appassionato del gioco degli scacchi e a lui furono dedicati alcuni trattati sulla materia."}
{"id": "1582706", "revid": "1851848", "url": "https://it.wikipedia.org/wiki?curid=1582706", "title": "Ezio Bertuzzo", "text": "\u00c8 scomparso nel 2014 all'et\u00e0 di 61 anni a seguito di un male incurabile.\nCarriera.\nGiocatore.\nCrebbe calcisticamente tra le file del . Partito dalle categorie inferiori in societ\u00e0 piemontesi (tra cui l' del giovane Giancarlo Antognoni con la quale sfior\u00f2 la promozione in Serie C), emerse grazie al trasferimento al , societ\u00e0 con la quale disput\u00f2 tre campionati di Serie B, durante i quali si mise in luce con complessivi 25 gol in 80 presenze, meritandosi il trasferimento al , in Serie A,segnando al suo debutto contro il Torino il suo unico gol di quell'anno.\nDopo un solo anno ritorn\u00f2 in Serie B, questa volta all', dove disput\u00f2 un ottimo campionato, risultando determinante con 13 reti all'attivo per la promozione della squadra bergamasca nella massima serie. Al termine della stagione venne ceduto al , tanto da provocare una vera e propria sollevazione popolare tra i tifosi bergamaschi: la protesta indusse il presidente atalantino a riacquistarlo pochi mesi dopo, durante la sessione autunnale di calciomercato. A Bergamo divenne un idolo della tifoseria, che lo soprannomin\u00f2 \"Ezio-gol\", vestendo la maglia nerazzurra anche dopo la doppia retrocessione in Serie C1.\nDopo l'esperienza con l'Asti, in Serie C2 nel 1983, nella stagione 1983-1984, disputa un campionato di serie D con il vincendo il girone, il suo bottino personale fu di 6 gol di cui quello memorabile nel derby contro la diventando l'idolo incontrastato della tifoseria pitagorica. Continua la carriera nelle serie minori giocando con il Pinerolo FC e la , prima in Promozione (che vince) e poi in Interregionale. Chiude con il calcio giocato nel (Promozione piemontese) realizzando, tra il 1988 e il 1990, 54 presenze e 19 reti. \nIn carriera ha totalizzato complessivamente 41 presenze e 5 reti in Serie A e 185 presenze e 45 reti in Serie B.\nAllenatore.\nTerminata la carriera si \u00e8 trasferito a Bassano del Grappa, citt\u00e0 d'origine dei suoi genitori, dove ha allenato alcune squadre a livello giovanile."}
{"id": "1582711", "revid": "33689", "url": "https://it.wikipedia.org/wiki?curid=1582711", "title": "Rachel (Ninja Gaiden)", "text": ""}
{"id": "1582714", "revid": "372624", "url": "https://it.wikipedia.org/wiki?curid=1582714", "title": "Pittura illusionistica", "text": "La Pittura illusionistica, che include tecniche come il sotto in su e la quadratura, \u00e8 un genere pittorico del Rinascimento, del Barocco e del Rococ\u00f2, nel quale il \"trompe-l'\u0153il\", la prospettiva e altri effetti spaziali vengono impiegati per creare l'illusione di uno spazio tridimensionale dal punto di vista dello spettatore, su una superficie piatta, semicurva o curva. \u00c8 di frequente utilizzato per simulare uno spazio a cielo aperto, come nel tondo di Andrea Mantegna dipinto nella Camera degli Sposi, o per la decorazione di cupole delle chiese come nel caso degli affreschi di Andrea Pozzo nella Chiesa di Sant'Ignazio di Loyola in Campo Marzio, a Roma. Si esprime anche con la pittura su superfici esterne, piatte o meno, quali false facciate, falsi angoli, ecc.\nSotto in su.\nIl \"sotto in su\" fu una tecnica che si svilupp\u00f2 nel Quattrocento e i cui pi\u00f9 grandi rappresentanti furono Andrea Mantegna (che dipinse la Camera degli Sposi a Mantova) e Melozzo da Forl\u00ec, la cui posizione di \"pictor papalis\" ed i cui affreschi in luoghi pubblici, come le chiese, ne resero le opere molto pi\u00f9 celebri e capaci di esercitare ampia e profonda influenza. Il suo primato in questa tecnica \u00e8 celebrato in una lapide, in lingua latina, posta oggi nello scalone d'onore del Palazzo del Quirinale, sotto un celebre lacerto d'affresco: il \"Cristo benedicente\" dello stesso Melozzo . Proprio da lui, infatti, gli artisti italiani di questa tecnica trarranno la cosiddetta \"prospettiva melozziana\". Un artista influenzato da Melozzo, fu ad esempio Antonio da Correggio che oper\u00f2 nel Duomo di Parma.\nSolitamente questa tecnica si avvale di finte strutture architettoniche che svaniscono in uno sfondo naturalistico (spesso un cielo) di modo da dare l'illusione della profondit\u00e0 della prospettiva.\nQuadratura.\n\"Quadratura\", \u00e8 un termine che venne introdotto dagli artisti di affreschi illusionistici del Seicento barocco. In Italia la scuola principale di quadraturisti fu quella di Bologna, il cui capostipite fu Girolamo Curti \"il dentone\" e i suoi allievi e collaboratori Agostino Mitelli e Angelo Michele Colonna. A differenza del \"trompe-l'\u0153il\" o del precedente \"sotto in su\", la \"quadratura\" \u00e8 direttamente legata alle prospettive ed alla rappresentazione di architetture. Questa tecnica pittorica comprendeva anche la pittura di statue e decorazioni a stucco illusorie.\nLa pittura veniva eseguita su soffitti piatti o con volta a botte, integrando sovente l'architettura gi\u00e0 esistente, incentrando la prospettiva su un punto focale centrale. L'utilizzo di nuvole dipinte per simulare un cielo aperto.\nLa quadratura includeva talvolta la tecnica di pittura dell'anamorfosi.\nEsempi di questa tecnica:\nTra gli esponenti di questo genere furono i Galli Bibiena, famiglia bolognese di scenografi ed architetti specializzati in costruzioni di teatri."}
{"id": "1582717", "revid": "782150", "url": "https://it.wikipedia.org/wiki?curid=1582717", "title": "Geografia dell'Egitto", "text": "L'Egitto con un'area di 1 010 000km\u00b2 \u00e8 il 24\u00ba Paese del mondo per superficie e il 13\u00ba del continente africano.\nSi trova nel nord-est dell'Africa e si affaccia a nord sul Mediterraneo e a est sul mar Rosso e il golfo di Suez. Una parte del suo territorio (penisola del Sinai) si estende anche sul continente asiatico, facendone quindi uno Stato \"transcontinentale\". Confina a ovest con la Libia, a est con Israele e a sud con il Sudan.\nDati generali.\nArea:\n\"Totale:\" \n1\u00a0001\u00a0451\u00a0km\u00b2\n\"Terre:\"\n995\u00a0440\u00a0km\u00b2\n\"Acque:\"\n6\u00a0000\u00a0km\u00b2\nterre\n\"Totale:\"\n2\u00a0665\u00a0km\n\"Paesi confinanti:\"\nStriscia di Gaza, Sudan, Israele e Libia\nMorfologia.\nIl territorio dell'Egitto \u00e8 costituito quasi totalmente (circa 95%) dal deserto; il Nilo attraversa longitudinalmente il Paese, creando intorno a s\u00e9 una delle zone pi\u00f9 fertili al mondo.\nL'Egitto pu\u00f2 essere suddiviso in quattro regioni naturali:\nValle del Nilo e delta.\nLa valle del Nilo cio\u00e8 il delta si estende in territorio egiziano per circa 1\u00a0500\u00a0km, dal confine con il Sudan fino al Mediterraneo, e una larghezza che, esclusa la zona del delta, varia da 5 a 20\u00a0km.\nIl Nilo entra in territorio egiziano poco a nord della citt\u00e0 sudanese di Wadi Halfa, all'altezza del 22\u00ba parallelo. Qui il fiume, dal 1970 anno di costruzione della diga di Assuan, si allarga a formare il lago Nasser, che si estende a sud della diga per circa 478\u00a0km di cui 320\u00a0km circa in territorio egiziano. L'altezza sul livello del mare del lago Nasser \u00e8 di circa 180 m. Dopo la diga il fiume riassume il suo corso naturale disegnando una specie di S allungata che si snoda nel deserto dalla citt\u00e0 di Assuan fino al Cairo. Lungo questo percorso di circa 850\u00a0km si trovano le molte importanti citt\u00e0 e siti archeologici dell'antico Egitto. Dopo Assuan si incontra K\u00f4m Ombo ove la valle si allarga fino a 20\u00a0km per poi restringersi successivamente, quindi Edfu ed Esna. Qui la valle si allarga nuovamente tra gli 8 e i 15\u00a0km, a nord di Esna il fiume disegna una curva verso nord est incontrando Luxor, Copto, Qena e Dendera, dove una scogliera di calcare alta circa 300 metri costringe il fiume a cambiare direzione verso sud-ovest per circa 60\u00a0km per poi prendere la direzione verso nord-ovest. Il fiume prosegue in questa direzione per circa 160\u00a0km fino ad Asy\u016b\u1e6d incontrando le citt\u00e0 di Nag Hammadi, Abido, Sohag, Tahta. Dopo Asy\u016b\u1e6d le scarpate su entrambi i lati del fiume diminuiscono di altezza, la valle si allarga fino a circa 22\u00a0km e il fiume punta verso nord incontrando Amarna, Ermopoli, Al-Minya, Beni Suef, Faiyum, Abu Rawash, Dahshur, Menfi, Abusir, Giza e Il Cairo.\nPoco a nord del Cairo inizia il delta del Nilo dove il fiume si biforca in due rami principali, il ramo di Rosetta a ovest lungo circa 235\u00a0km, e il ramo di Damietta a est lungo circa 240\u00a0km. All'interno e nelle immediate vicinanze di questi due rami, si trovano numerosi rami secondari e canali artificiali costruiti principalmente a scopo irriguo. Nel nord, vicino alla costa, il delta abbraccia una serie di saline e laghi. I pi\u00f9 importanti tra loro sono, da ovest verso est, i laghi Maryut, Idku, al-Burullus, e Manzila.\nDeserto orientale.\nIl deserto orientale inizia a est del delta del Nilo, si estende a sud fino al Sudan nord-orientale, e a est fino al golfo di Suez e al Mar Rosso, comprende una superficie di circa 222\u00a0000\u00a0km\u00b2, pari a quasi un quarto della superficie dell'Egitto.\nIl territorio consiste in altopiano sabbioso che s'innalza bruscamente dalla valle del Nilo e si estende verso est per una larghezza che va dagli 80 ai 170\u00a0km fino alle cosiddette \"Colline del Mar Rosso\", una catena di montagne che si sviluppano in direzione nord-sud da Suez fino al confine con il Sudan e raggiungono l'altezza massima di 2\u00a0187 m con il Monte Shaiyb al-Banat.\nA est si sviluppa una stretta pianura costiera che si estende verso sud parallelamente alla costa.\nIl deserto orientale, per la sua posizione, riceve maggiori precipitazioni rispetto al deserto occidentale, che sono tuttavia insufficienti a far superare la configurazione stagionale ai torrenti, che solcano numerosi i wadi presenti nel territorio.\nLa zona desertica \u00e8 abitata da nomadi che vivono di pastorizia e commerci. La maggior parte della popolazione vive lungo le citt\u00e0 e villaggi della costa.\nDeserto occidentale.\nIl deserto occidentale occupa la parte di territorio egiziano che va dalla Valle del Nilo fino al confine con la Libia e dal Mediterraneo al confine con il Sudan per una superficie di circa 700\u00a0000\u00a0km\u00b2.\nIl territorio \u00e8 generalmente piatto e sabbioso, costituito da tavolati che si innalzano gradatamente da nord verso sud e raggiungono la massima altezza nella zona sud ovest al confine con la Libia e il Sudan con l'altopiano del Gilf Kebir con il Gebel el Auenat di 1\u00a0934 m.\nNella parte centrale e settentrionale il motivo dominante del territorio \u00e8 costituito dalle depressioni nelle quali si sviluppano delle oasi. La depressione pi\u00f9 estesa \u00e8 quella di Qatt\u00e2ra, che raggiunge i -133 m, fiancheggiata da quella pi\u00f9 piccola di Siwa. Pi\u00f9 a sud si trova l'Oasi del Fayyum vicina al corso del Nilo, da cui riceve le acque per mezzo di un antico canale artificiale che consente lo sviluppo di colture agricole. Altre depressioni, meno profonde, si trovano ancora pi\u00f9 a sud: Bahariya, Farafra, Dakhla e Kharga.\nA nord della depressione di Qatt\u00e2ra il deserto degrada sul Mediterraneo con basse scarpate rocciose che lasciano spazio a una stretta pianura costiera.\nNelle oasi vengono coltivati datteri, cereali e legumi. Sulla costa mediterranea, dove in inverno si hanno anche delle precipitazioni, le rare popolazioni nomadi allevano dromedari, ovini e caprini.\nPenisola del Sinai.\nLa penisola del Sinai, pur essendo politicamente appartenente all'Egitto, fa parte geograficamente del continente asiatico. \u00c8 delimitata a est dal deserto israeliano del Negev e dal golfo di Aqaba, a nord dal mare Mediterraneo, a ovest dal golfo e dal canale di Suez e a sud dal mar Rosso.\nLa penisola ha una lunghezza da nord a sud di circa 380\u00a0km e una larghezza da ovest a est di circa 210\u00a0km, per una superficie complessiva di circa 61\u00a0000\u00a0km\u00b2.\nNella parte sud della penisola si trovano i rilievi maggiori, il monte Caterina che con i suoi 2\u00a0637 metri \u00e8 la montagna pi\u00f9 alta dell'Egitto, e il monte Sinai.\nLa zona orientale della penisola \u00e8 conosciuta come la Great Rift Valley, e si tratta di una fossa geologica che si estende dalla valle del fiume Giordano verso sud, attraverso, il mar Rosso fin dentro l'Africa nel Kenya.\nGeografia fisica.\nRilievi.\nNella penisola del Sinai il territorio \u00e8 prevalentemente arido e montuoso, culmina a sud nel Gebel Caterina (2\u00a0637 metri).\nL'Egitto \u00e8 un altopiano con pochi rilievi bagnato a nord dal Mar Mediterraneo, e a est dal Mar Rosso.\nFiumi e laghi.\nIl fiume principale dell'Egitto \u00e8 il Nilo, che si contende il titolo del \" fiume pi\u00f9 lungo del mondo\" con il Rio delle Amazzoni, e attraversa l'Egitto per quasi 2\u00a0000 km per un complesso di circa 7\u00a0000 km\u00b2. Il lago principale \u00e8 il Nasser (o Assuan, dalla sua diga), un lago artificiale al confine con il Sudan.\nL'Egitto ha pochissimi fiumi. Il Nilo \u00e8 il pi\u00f9 importante del Paese. Esso nasce dai grandi laghi africani, nella zona centrale del continente, e nel suo ultimo tratto attraversa da sud verso nord la parte orientale dell'Egitto. Il Nilo \u00e8 stato di vitale importanza per il fiorire delle antiche civilt\u00e0, e lo \u00e8 ancor oggi poich\u00e9 \u00e8 una fonte inesauribile di acqua per l'irrigazione dei campi. Senza di esso l'Egitto sarebbe un'isolata landa desertica senza vita, trovandosi su uno dei territori pi\u00f9 aridi del deserto sahariano, il deserto libico, poverissimo di oasi.\nIl Nilo \u00e8 quasi tutto navigabile, con l'eccezione del corso in prossimit\u00e0 della prima cateratta, a sud. Scorre su un ampio letto per alcuni tratti incassato fra alte pareti rocciose. Poco a nord de Il Cairo, si divide in due rami principali.\nIl delta del Nilo, chiamato Kantar, \u00e8 ricco di cordoni sabbiosi, ed \u00e8 solcato da una fitta rete di canali artificiali.\nClima.\nIl clima dell'Egitto \u00e8 mediterraneo nelle zone costiere e desertico nel resto del territorio.\nL'Egitto \u00e8 caratterizzato da forti escursioni termiche. La vegetazione \u00e8 spontanea e molto ridotta e compare solo lungo le rive del Nilo e nelle oasi, dove la pianta pi\u00f9 diffusa \u00e8 la palma da datteri."}
{"id": "1582720", "revid": "1869172", "url": "https://it.wikipedia.org/wiki?curid=1582720", "title": "Giovanni Battista Stucchi", "text": "Biografia.\nNato a Monza in una famiglia di piccoli industriali, a diciotto anni, dopo gli studi al liceo classico Parini di Milano, visse la prima esperienza militare durante la Prima Guerra Mondiale, come uno dei ragazzi del '99, inviato a combattere col grado di sottotenente di fanteria sul fronte del Piave.\nSi laure\u00f2 in legge all'Universit\u00e0 di Pavia nel 1922, dove conobbe Ferruccio Ghinaglia prima dell'assassinio da parte dei fascisti, e apr\u00ec nella sua citt\u00e0 natale uno studio legale come avvocato civilista, avvicinandosi al contempo ai valori dell'antifascismo ma senza impegnarsi direttamente nell'attivit\u00e0 politica.\nFu richiamato nel 1939 col grado di capitano nel battaglione Valtellina del 5\u00ba Reggimento Alpini, allora appartenente alla Tridentina, e inviato in Russia col Corpo di spedizione italiano tra il 1941 e il 1942.\nPartecip\u00f2 alla drammatica ritirata del Don e alla battaglia di Nikolaevka, riuscendo infine a rientrare in Italia e a riallacciare i contatti con gli amici Gianni Citterio, Leopoldo Gasparotto e Antonio Gambacorti Passerini, gi\u00e0 impegnati nella Resistenza.\nL'armistizio colse Stucchi ancora mobilitato col comando del 5\u00ba Reggimento presso la citt\u00e0 tirolese di Fortezza, dove, unico fra gli ufficiali, riusc\u00ec a sfuggire alla cattura dei tedeschi calandosi da una finestra del suo alloggio.\nPonendosi alla guida di un gruppo di alpini sbandati riusc\u00ec ad attraversare l'Alto Adige e a giungere con soli 15 uomini in Val di Sole. Da l\u00ec prosegu\u00ec verso la zona di Sondrio dove, appreso della liberazione di Mussolini, decise di abbandonare la divisa e di unirsi alla lotta partigiana.\nAder\u00ec col nome di \"Magni\" all'organizzazione clandestina del Partito Socialista, coordinato a Milano dal suo amico Roberto Veratti, e venne designato a rappresentare il suo partito nel Comitato militare del CLNAI, il Corpo volontari della libert\u00e0, con il compito di organizzare i nascenti gruppi di combattenti partigiani nelle zone della Val d'Ossola, di Varese e della Brianza.\nDal marzo del 1944 venne nominato Delegato militare del CLNAI in Svizzera, col compito di mantenere i contatti e stipulare accordi coi rappresentanti degli eserciti alleati, assumendo il nome di battaglia con cui \u00e8 pi\u00f9 noto \"Marco Federici\".\nDesideroso di rientrare in Italia per partecipare in prima persona alla guerra di Liberazione, riusc\u00ec infine nel settembre 1944 a farsi assegnare in Val d'Ossola, liberata in seguito ad azioni partigiane da ogni presenza tedesca e repubblichina e considerata decisiva per le sorti della guerra.\nA seguito della nascita della Repubblica partigiana dell'Ossola fu nominato dalla Giunta provvisoria di Governo Comandante militare unico, constatando per\u00f2 l'impossibilit\u00e0 di coordinare efficacemente bande partigiane frazionate e schieramenti politici cos\u00ec eterogenei.\nAttaccati da forze fasciste superiori e meglio armate, privi dell'aiuto logistico promesso dagli eserciti alleati, l'esperienza della Repubblica partigiana si concluse nel corso di ottobre costringendo il comandante Federici, i membri del Governo provvisorio e parte della popolazione ossolana timorosa di rappresaglie a varcare il confine svizzero, dove furono arrestati e internati come rifugiati.\nStucchi riusc\u00ec nuovamente a scappare dall'internamento e a raggiungere Lugano dove riprese le funzioni di Delegato militare del CLNAI e continu\u00f2 a sostenere la resistenza ossolana, rientrando infine a Milano nel febbraio 1945 per sostituire Sandro Pertini come membro per il PSIUP del Comando Generale del Corpo volontari della libert\u00e0 e rappresentante delle Brigate Matteotti.\nDopo aver vissuto le giornate dell'insurrezione generale, sfil\u00f2 per le vie di Milano con tutti i componenti del Comando generale della Resistenza.\nDopo la guerra riprese la professione di avvocato e intraprese la carriera politica.\nNel 1953 fu eletto deputato della II Legislatura del Parlamento Italiano nelle file del Partito Socialista e dal 1946 al 1975 ricopr\u00ec l'incarico di consigliere comunale a Monza.\nScrisse numerose memorie e testimonianze sul periodo della Resistenza.\n\u00c8 sepolto nel Cimitero Urbano di Monza assieme agli 80 caduti della Guerra di Liberazione."}
{"id": "1582723", "revid": "1305772", "url": "https://it.wikipedia.org/wiki?curid=1582723", "title": "Total Immersion Racing", "text": "Total Immersion Racing (noto anche come TIR) \u00e8 un gioco di guida per PlayStation 2, Xbox e PC prodotto dalla Empire Interactive nel 2002.\nModalit\u00e0 di gioco.\nIl gioco consiste nel gareggiare in tre diverse classi automobilistiche: GT, GTS e PRO. Ci sono quattro diversi livelli di difficolt\u00e0: Esordiente, Professionista, Leggenda ed Estremo, in questo livello \u00e8 possibile fare dai 25 ai 99 giri contro i 25 dei livelli inferiori; nel livello \u00e8 presente anche il consumo di carburante.\nAutomobili.\nSono presenti in totale in TIR quattordici diverse automobili (pi\u00f9 tre auto bonus) e 12 tracciati tra cui 3 immaginari. Nel videogioco le auto non si danneggiano. Il cambio pu\u00f2 essere manuale o automatico.\nLe auto presenti sono:\nGT\nGTS\nPRO\nTracciati.\nCi sono in totale 12 tracciati:\nSfide.\nGT\nGTS\nPRO\nProduttore\nEndurance"}
{"id": "1582728", "revid": "290948", "url": "https://it.wikipedia.org/wiki?curid=1582728", "title": "Vergella", "text": ""}
{"id": "1582730", "revid": "712828", "url": "https://it.wikipedia.org/wiki?curid=1582730", "title": "Scorpius Malfoy", "text": ""}
{"id": "1582731", "revid": "287204", "url": "https://it.wikipedia.org/wiki?curid=1582731", "title": "Vello (Marone)", "text": "Vello \u00e8 una frazione del comune lombardo di Marone.\nStoria.\nIl piccolo centro lacustre di Vello appartenne storicamente alla quadra di Iseo.\nIn et\u00e0 napoleonica (1809-1816) fu frazione di Marone, recuperando l'autonomia con la costituzione del Regno Lombardo-Veneto.\nAll'Unit\u00e0 d'Italia (1861) il comune contava 225 abitanti.\nNel 1927 il comune di Vello fu aggregato al comune di Marone."}
{"id": "1582736", "revid": "1005847", "url": "https://it.wikipedia.org/wiki?curid=1582736", "title": "Aldo Cosentino", "text": "Direttore generale della pubblica amministrazione, \u00e8 stato in servizio presso il Ministero dell'ambiente e della tutela del territorio e del mare.\nBiografia.\nDopo la maturit\u00e0 classica e la laurea in giurisprudenza \u00e8 entrato nella pubblica amministrazione, inizialmente con il Ministero della pubblica istruzione, passando in seguito nelle Ferrovie dello Stato e poi nel Ministero dei trasporti.\nHa ricoperto vari incarichi ad alto livello nel Ministero dei trasporti, tra cui anche quello di capo del personale delle Ferrovie, ed \u00e8 stato per 15 anni rappresentante delle Ferrovie nel consiglio di amministrazione della Compagnia Italiana Turismo (CIT)\nPassato nel 1991 all'allora Ministero dell'Ambiente da poco creato, come Componente della commissione tecnico-scientifica di valutazione dei progetti, dal maggio del 1998 fino al pensionamento \u00e8 stato a capo della Direzione per la Protezione della Natura, che accorpa l'ex servizio conservazione della natura e l'ex Ispettorato generale per la difesa del mare del soppresso Ministero della marina mercantile.\nCompetenze attuali.\nDirigente ministeriale.\nAldo Cosentino \u00e8 stato per circa 10 anni responsabile delle politiche di protezione della natura italiane, del Sistema nazionale delle aree protette, della difesa del mare e delle coste dagli inquinamenti accidentali e dei rapporti con i principali accordi e convenzioni internazionali, europei e mediterranei per la difesa dell'ambiente e della biodiversit\u00e0. \u00c8 stato infatti per:\n\u00c8 stato inoltre il presidente del Comitato nazionale dell'IUCN per l'Italia e dell'iniziativa globale Countdown 2010 che si propone di fermare la perdita di biodiversit\u00e0 entro il 2010, in adempimento agli Obiettivi di Sviluppo del Millennio che si \u00e8 data l'Assemblea generale delle Nazioni Unite.\nAldo Cosentino \u00e8 stato responsabile tecnico/scientifico, sotto la guida del ministro dell'ambiente Stefania Prestigiacomo, della sessione biodiversit\u00e0 del G8 Ambiente di Siracusa, ove \u00e8 stata approvata la Carta di Siracusa sulla biodiversit\u00e0, poi fatta propria dal Summit G8 dell'Aquila .\n\u00c8 stato anche membro del consiglio di amministrazione dell'Ispra.\nCommissario alle Cinque Terre.\nIl 30 settembre 2010 \u00e8 stato nominato dal ministro Prestigiacomo commissario del Parco Nazionale delle Cinque Terre, incarico che ha mantenuto fino alla sua revoca, da parte della stessa Prestigiacomo, il 10 novembre 2011. Fu sostituito dall'ex prefetto della Spezia, Vincenzo Santoro, non senza polemiche. Pochi mesi pi\u00f9 tardi \u00e8 accusato dall'assessore regionale Enrico Vesco di aver sostenuto spese eccessive in consulenze durante il suo mandato e nella sua replica denuncia tutte le mancanze degli amministratori locali nei confronti del Parco nazionale delle Cinque Terre.\nOnorificenze.\nOnorificenze straniere.\nInoltre al Cosentino nel 2006, \u00e8 stato poi conferito dal Segretariato dell'iniziativa Countdown 2010 il titolo di , per il suo impegno a livello internazionale nella difesa dell'ambiente e la tutela della biodiversit\u00e0."}
{"id": "1582739", "revid": "110157", "url": "https://it.wikipedia.org/wiki?curid=1582739", "title": "Cristina (Brasile)", "text": "Cristina \u00e8 un comune del Brasile nello Stato del Minas Gerais, parte della mesoregione del Sul e Sudoeste de Minas e della microregione di Itajub\u00e1.\nVenne fondata il 13 maggio 1774, da una spedizione guidata dal padre portoghese, Jos\u00e9 Dutra da Luz, bench\u00e9 di tale evento non rimanga documentazione scritta.\nPrende nome da Teresa Cristina di Borbone-Due Sicilie, principessa napoletana, figlia di re Francesco I delle Due Sicilie, moglie dell'imperatore Pietro II, nata a Napoli il 14 marzo 1822. Tanto che la cittadina \u00e8 nota, anche, come \"citt\u00e0 imperatrice\" (\"cidade imperatriz\").\nIl nome venne suggerito da un consigliere del municipio, tal Joaquim Delfino Ribeiro da Luz. Per tale ragione, il 1\u00ba dicembre 1868 \"Vila Christina\" accolse la figlia dell'Imperatrice, la principessa imperiale Isabella di Braganza, allora ventitreenne, accompagnata dal consorte Gastone d'Orl\u00e9ans, conte di Eu."}
{"id": "1582740", "revid": "133248", "url": "https://it.wikipedia.org/wiki?curid=1582740", "title": "Cern\u0103u\u021bi", "text": ""}
{"id": "1582745", "revid": "11694", "url": "https://it.wikipedia.org/wiki?curid=1582745", "title": "Czernowitz", "text": ""}
{"id": "1582747", "revid": "11694", "url": "https://it.wikipedia.org/wiki?curid=1582747", "title": "Chernovtsy", "text": ""}
{"id": "1582748", "revid": "47767", "url": "https://it.wikipedia.org/wiki?curid=1582748", "title": "Chernivtsi", "text": ""}
{"id": "1582750", "revid": "1522738", "url": "https://it.wikipedia.org/wiki?curid=1582750", "title": "Scoglio", "text": "Uno scoglio \u00e8 una porzione di roccia che emerge dalle acque del mare, normalmente nelle vicinanze di una costa rocciosa alta detta falesia.\nCaratteristiche.\nLo scoglio \u00e8 costituito da roccia dura e scoscesa e le sue dimensioni sono variabili: pu\u00f2 avere le dimensioni di una pietra trasportabile da un uomo o di un enorme macigno. \u00c8 possibile osservarne di diverse colorazioni, in base al tipo di minerali che lo costituiscono e delle forme di vita sviluppatesi sulla sua superficie; normalmente, la fauna adiacente a uno scoglio \u00e8 composta da vari tipi di alghe, crostacei e molluschi.\nPer l'azione dell'erosione marina, gli scogli possono diventare interamente separati dalla costa, come i noti faraglioni di Capri.\nPericolosit\u00e0.\nCon il ciclo delle maree, gli scogli possono essere emersi o sommersi, e in quest'ultimo caso \u00e8 possibile che si trovino poco al di sotto della superficie dell'acqua, rendendo pericolosa la navigazione e pertanto sono segnati nelle carte nautiche; sulle scogliere particolarmente pericolose, o sulle falesie vicine, sono solitamente posti dei fari."}
{"id": "1582751", "revid": "11694", "url": "https://it.wikipedia.org/wiki?curid=1582751", "title": "Csernovic", "text": ""}
{"id": "1582752", "revid": "11694", "url": "https://it.wikipedia.org/wiki?curid=1582752", "title": "\u010cernovcy", "text": ""}
{"id": "1582760", "revid": "281944", "url": "https://it.wikipedia.org/wiki?curid=1582760", "title": "Fiat 520", "text": "La Fiat 520 \u00e8 un'autovettura di alta classe prodotta dalla FIAT. Gi\u00e0 dal 1921 al 1922 era stata prodotta una vettura denominata \"520\" maggiormente conosciuta come \"Superfiat\", la seconda vettura con la stessa denominazione venne invece prodotta dal 1927 al 1931, fu la prima automobile della Casa automobilistica torinese ad avere la guida a sinistra, e fu anche la capostipite delle automobili Fiat a 6 cilindri. Sar\u00e0 sostituita dalla Fiat 521.\nIl contesto.\nIl modello aveva un motore pi\u00f9 piccolo che erogava una potenza minore rispetto alla \"Superfiat\". Il propulsore aveva, infatti, una cilindrata di 2244 cm\u00b3 con sei cilindri in linea ed erogava 46 CV. Era a trazione posteriore con quattro porte. Fu commercializzata in versione berlina, landaulet, limousine, cabriolet e torpedo a 2, 4 o 5 posti.\nLa trasmissione era con un cambio a quattro rapporti. Era a trazione posteriore e presentava quattro freni a tamburo. Dopo la sperimentazione gi\u00e0 effettuata sulla 520 precedente, venne presentata per la prima volta nella produzione di serie l'accensione a spinterogeno.\nPer le automobili europee dell'inizio del XX secolo lo sterzo era posizionato centralmente con la posizione di guida a destra. All'epoca non c'era comunque una normativa che regolamentava il flusso dei veicoli a destra oppure a sinistra della carreggiata.\nAll'inizio degli anni venti il numero delle autovetture aument\u00f2 considerevolmente e si ebbe la necessit\u00e0 di regolamentare il flusso dei veicoli in modo univoco. Si decise di propendere per la guida a sinistra. Gi\u00e0 nel 1927, la \u201cFiat 520\u201d fu tra le prime vetture ad avere questa guida.\nFu sostituita nel 1928 dalla Fiat 521, ma la produzione continu\u00f2 fino 1931 con pi\u00f9 di 20.000 esemplari prodotti.\nLa \"Fiat 520\" appena uscita costava circa 30.000 lire e raggiungeva i 100 km/h.\nDal 1928 fu prodotta la \"Fiat 520 T\", destinata ad essere impiegata come Taxi. Prendeva il posto della \"Fiat 501 T\" ed aveva una carrozzeria landaulet con quattro posti. Era equipaggiata di un motore da sei cilindri di 1866\u00a0cm\u00b3 di cilindrata che sviluppava 35 \u00a0CV di potenza; ne furono costruiti pi\u00f9 di 600 esemplari."}
{"id": "1582764", "revid": "767487", "url": "https://it.wikipedia.org/wiki?curid=1582764", "title": "Bertrand de Thessy", "text": "Egli succedette al Gran Maestro Guerin de Montaigu nel 1228. Per sua sfortuna non pot\u00e9 mantenere questa carica per molto tempo in quanto mor\u00ec nell'ottobre del 1231.\nEgli disegn\u00f2 lo stemma dell'ordine."}
{"id": "1582768", "revid": "111670986", "url": "https://it.wikipedia.org/wiki?curid=1582768", "title": "Draga (Italia)", "text": "Draga (\"Draga Sant'Elia\" nella tradizione italiana, \"Draga\" in sloveno) \u00e8 una frazione del comune di San Dorligo della Valle (TS), nei pressi del confine con la Slovenia.\nGiace ai piedi del monte Stena (442\u00a0m), nei cui pressi, a picco sulla Val Rosandra, si trovano anche le rovine del Tabor di Draga, costruito nella seconda met\u00e0 del quattrocento dagli abitanti di Draga per difendersi dalle scorribande dei turchi. A sud del paese scorre infatti il Rosandra, mentre ad est, per un brevissimo tratto e vicino al confine con la Slovenia, scorre il Rio del Sangue (\"Krvavi potok\" in sloveno).\n\u00c8 nota anche come \"Draga Sant'Elia\", dovendo il suo appellativo alla chiesa di Sant'Elia (\"Sv. Elija\") nell'attiguo insediamento di Micheli (\"Mihele\") del comune sloveno di Erpelle-Cosina.\nIl paese \u00e8 attraversato inoltre dal vecchio tracciato della ferrovia Trieste-Erpelle, ora riconvertita come pista ciclabile.\nIn passato la localit\u00e0 di Draga era frazione del comune di Occisla-San Pietro; nel 1923 venne suddivisa fra i comuni di San Dorligo della Valle ed Erpelle-Cosina."}
{"id": "1582769", "revid": "599013", "url": "https://it.wikipedia.org/wiki?curid=1582769", "title": "Battista Festa", "text": "Carriera.\nComincia la carriera nelle file della Pergolettese, prima nelle giovanili e poi in prima squadra, per un totale di 11 anni. Con la prima squadra \u00e8 protagonista della prima promozione in Serie D della societ\u00e0 cremasca.\nSuccessivamente approda al , dove disputa due stagioni in Serie B, e poi al , societ\u00e0 con la quale raggiunge la promozione in Serie A nella stagione 1972-73.\nCon i romagnoli disputa tre stagioni nella massima serie, dopodich\u00e9 viene ceduto all'Atalanta in Serie B. Con la squadra bergamasca si rende protagonista di una stagione culminata con una nuova promozione in Serie A. Divenne quindi un titolare del centrocampo neroazzurro. Dopo un biennio nella massima serie, l'Atalanta retrocede nuovamente nella categoria cadetta. Chiuder\u00e0 la carriera nel 1981, culminata con la retrocessione in Serie C1.\nStatistiche.\nPresenze e reti nei club.\n\"Statistiche aggiornate al 21 giugno 1981\""}
{"id": "1582770", "revid": "712828", "url": "https://it.wikipedia.org/wiki?curid=1582770", "title": "Regulus Arcturus Black", "text": ""}
{"id": "1582773", "revid": "104458", "url": "https://it.wikipedia.org/wiki?curid=1582773", "title": "Municipalit\u00e0 regionali di contea e territori equivalenti del Qu\u00e9bec", "text": "La provincia canadese del Qu\u00e9bec \u00e8 suddivisa per scopi statistici in Municipalit\u00e0 Regionali di Contea (RCM o MRC) e territori equivalenti (TE). Ogni suddivisione ha un codice specifico determinato dall'Institut de la Statistique du Qu\u00e9bec e dalle regioni amministrative di appartenenza.\nLe MRC sono unit\u00e0 amministrative sopralocali, sebbene non tutte le municipalit\u00e0 della provincia facciano parte di una MRC. Per scopi statistici alcune municipalit\u00e0 (per lo pi\u00f9 riserve indiane) vengono accorpate alle MRC, a cui non appartengono amministrativamente, costituendo cos\u00ec delle \"municipalit\u00e9s r\u00e9gionales de comt\u00e9 g\u00e9ographiques\" (MRCG) al posto di quelle giuridiche, dette \"municipalit\u00e9s r\u00e9gionales de comt\u00e9 juridiques\" (MRCJ). Le municipalit\u00e0 rimanenti sono raggruppate in \"territori equivalenti alle MRC\" (\"territoires \u00e9quivalents \u00e0 une MRC\") o TE, anch'essi considerati MRCG. Le MRCG coprono quindi la totalit\u00e0 del territorio della provincia e non si sovrappongono.\nEsistono 86 MRC e 18 TE nel Qu\u00e9bec, per un totale di 104 MRCG. Dodici TE corrispondono esattamente alle citt\u00e0 o agglomerazioni urbane e altre due, Qu\u00e9bec e La Tuque corrispondono all'incirca. \nLista.\nSono segnalate le municipalit\u00e0 con almeno 5.000 abitanti, mentre quelle con pi\u00f9 di 20.000 abitanti sono evidenziate. Il capoluogo della MRC \u00e8 indicato con un asterisco (*), se la sua popolazione \u00e8 minore di 5.000 abitanti appare in corsivo.\nDivisioni censuarie.\nStatistiche del Canada dividono Quebec in 98 divisioni censuarie. \nFonti.\nDatabase dei codici geografici del Qu\u00e9bec"}
{"id": "1582774", "revid": "228587", "url": "https://it.wikipedia.org/wiki?curid=1582774", "title": "Ribozima hairpin", "text": "Il ribozima hairpin (letteralmente \"ribozima a forcina\") \u00e8 un ribozima dalla struttura secondaria molto complessa. Il \"core\" di questo ribozima include due loop non appaiati appoggiati sulle adiacenti braccia di una giunzione con quattro eliche. La giunzione non \u00e8 indispensabile per l'attivit\u00e0, ma il ripiegamento proteico \u00e8 pi\u00f9 efficiente, se presente."}
{"id": "1582779", "revid": "38120", "url": "https://it.wikipedia.org/wiki?curid=1582779", "title": "Il Vento di Kabul", "text": ""}
{"id": "1582783", "revid": "322321", "url": "https://it.wikipedia.org/wiki?curid=1582783", "title": "Giacomo Boncompagni (cardinale)", "text": "Biografia.\nNacque a Isola del Liri, presso Sora, nel Lazio, il 15 maggio 1652. Fu pronipote del cardinale Francesco Boncompagni e nipote del cardinale Girolamo Boncompagni, gi\u00e0 arcivescovo di Bologna. Fu inoltre prozio del cardinale Gregorio Anton Maria Salviati.\nStudi\u00f2 all'universit\u00e0 La Sapienza di Roma, ottenendo la laurea sia in diritto civile che in diritto canonico nel 1676.\nAncora in giovane et\u00e0 fu cavaliere del Sovrano Ordine di Malta. Stabilitosi a Roma, durante il pontificato di papa Alessandro VIII fu governatore di Orvieto e vice-governatore di Fermo.\nIl 17 aprile 1690 fu nominato arcivescovo di Bologna, con una speciale dispensa in quanto non aveva ancora ricevuto l'ordinazione sacerdotale.\nPapa Innocenzo XII lo elev\u00f2 al rango di cardinale nel concistoro del 12 dicembre 1695. Partecip\u00f2 a quattro conclavi: quello del 1700, che elesse papa Clemente XI; quello del 1721, dove fu eletto papa Innocenzo XIII; quello del 1724, in cui fu eletto papa Benedetto XIII; infine, quello del 1730, conclusosi con l'elezione di papa Clemente XII.\nMor\u00ec il 24 marzo 1731 all'et\u00e0 di 78 anni.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "1582796", "revid": "767487", "url": "https://it.wikipedia.org/wiki?curid=1582796", "title": "Pierre de Vielle-Bride", "text": "Proveniente da una famiglia di cavalieri che reggeva la fortezza di Vieille-Brioude, a sud dell'Alvernia (nella regione dell'Alta Loira).\nGiunse in Oriente a seguito dell'Ordine nel febbraio del 1217, assieme a Guerin de Montaigu, altro gran maestro dell'Ordine. Egli succedette a Bertrand de Comps nel 1240, trascorrendo dalla sua elezione pi\u00f9 di sei mesi nel castello di Margat, in Siria, a causa di una guerra contro il sultano di Aleppo. Il 17 ottobre 1244, Ospitalieri, Templari, Teutoni e un contingente locale affrontarono i Khwarezm nella battaglia di Forbie presso Gaza. La battaglia fu un fallimento totale, anche per i confronti interni tra Templari ed Ospitalieri. Pierre de Vieille-Brioude si trova nel computo nelle vittime, anche se alcuni lo ritennero morto in prigionia al Cairo.\nIl suo epitaffio, situato nella cappella funeraria della chiesa di San Giovanni d'Acri, non riporta la data esatta della sua morte. Alcuni ritengono che Pierre de Vieille-Brioude fosse ancora vivo nel 1253 come testimonierebbe un documento degli ospitalieri."}
{"id": "1582800", "revid": "486946", "url": "https://it.wikipedia.org/wiki?curid=1582800", "title": "Pallacanestro Vigevano", "text": ""}
{"id": "1582801", "revid": "237256", "url": "https://it.wikipedia.org/wiki?curid=1582801", "title": "Isaac Emmanuilovi\u010d Babel", "text": ""}
{"id": "1582804", "revid": "729019", "url": "https://it.wikipedia.org/wiki?curid=1582804", "title": "Akpatok", "text": "Akpatok \u00e8 un'isola canadese che fa parte del territorio di Nunavut.\nGeografia.\nL'isola \u00e8 posta all'imbocco della baia di Ungava nel Canada nord-orientale a circa 65 km dalla costa occidentale della baia e a circa 180\u00a0km a sud dall'isola di Baffin. Copre una superficie di 1427 km\u00b2 e raggiunge i 283 metri di elevazione. \u00c8 prevalentemente calcarea ed \u00e8 caratterizzata da alte scogliere che rendono difficile l'accesso via mare. Ha una ricca fauna. In particolare \u00e8 un importante luogo di sosta per gli uccelli marini.\nDeriva il nome dall'uria lomvia chiamata \"Akpat\" dalle popolazioni Inuit. L'isola \u00e8 stata abbandonata dagli Inuit agli inizi del Novecento. Sulla costa meridionale sono presenti resti archeologici della cultura Dorset."}
{"id": "1582808", "revid": "767487", "url": "https://it.wikipedia.org/wiki?curid=1582808", "title": "Guillaume de Chateauneuf", "text": "Nel 1244 si batt\u00e9 valorosamente nella battaglia ingaggiata presso Gaza, dove venne ferito.\nNel 1256 si rec\u00f2 a Venezia ed a Genova per ragioni diplomatiche in rappresentanza dell'Ordine, il quale aveva ancora molti contrasti con i Templari (v. Guerra di San Saba)."}
{"id": "1582809", "revid": "4711", "url": "https://it.wikipedia.org/wiki?curid=1582809", "title": "Pedro \u00c1lvarez Munitis", "text": ""}
{"id": "1582815", "revid": "363629", "url": "https://it.wikipedia.org/wiki?curid=1582815", "title": "Lega Nazionale (associazione)", "text": "La Lega Nazionale \u00e8 una associazione italiana con ideali irredentisti operante nelle cinque province italiane rimaste sotto il dominio austriaco dopo la terza guerra d'indipendenza del 1866. All'inizio questo sodalizio si proponeva di creare circoli culturali e scuole private di lingua italiana dove il governo austriaco ne sopprimeva le pubbliche. Le regioni interessate furono il Trentino, l'Alto-Adige, il Friuli orientale (contea principesca di Gorizia e Gradisca), la citt\u00e0 di Trieste, l'Istria e la Dalmazia. \nStoria.\nFu fondata da Carlo Seppenhofer nel 1891 a Trieste.\nLa Lega Nazionale nasceva dalle ceneri della precedente associazione \"Pro Patria\", sciolta nel 1890 per decreto imperiale, ed era impegnata nella diffusione della cultura italiana ed in manifestazioni patriottiche tra i cittadini di lingua italiana presenti nei territori dell'Impero austro-ungarico. Delegazioni della Lega si trovavano in ogni centro urbano delle cinque province austriache. Fra le delegazioni pi\u00f9 rappresentative vi fu quella di Cervignano del Friuli che per definizione di uno dei presidenti della societ\u00e0, Riccardo Pitelli, veniva indicata come \"la rocca dell'italianit\u00e0 nel Friuli austriaco\".\nIl 2 giugno 1968 l'associazione ha ricevuto la Medaglia d'oro ai benemeriti della scuola della cultura e dell'arte da parte del presidente della Repubblica Giuseppe Saragat.\nPromotrice di varie attivit\u00e0 che avevano il loro culmine nella \"festa della Lega\" che si svolgeva durante il mese d'agosto e vi si organizzavano giochi, competizioni sportive, lotterie, balli i cui utili servivano a diffondere l'insegnamento della lingua della cultura italiana nelle terre dell'Impero.\nAll'entrata in guerra dell'Italia nel 1915, la Lega Nazionale fu sciolta dalle autorit\u00e0 austriache e il suo patrimonio (sedi e istituti scolastici) sequestrato. Riprese l'attivit\u00e0 dopo la conclusione della prima guerra mondiale.\nSciolta dal regime fascista alla fine degli anni venti, nel 1946, con la fine della seconda guerra mondiale e la ripresa della travagliata questione del confine orientale italiano, la Lega Nazionale si ricostitu\u00ec e fece propria la causa per il riconoscimento dell'italianit\u00e0 di Trieste, dell'Istria e della Dalmazia. Nei primi anni cinquanta la Lega si impegn\u00f2 in prima linea per chiedere il ritorno della zona A (attuale Provincia di Trieste) e della zona B (Istria settentrionale) del TLT sotto l'amministrazione e la sovranit\u00e0 italiana.\nL'associazione \u00e8 ancora attiva a Trieste, Gorizia ed in altre localit\u00e0 italiane.\nInni.\nStrofa del primo inno della Lega, scritto da Virginio Mengotti e musicato da Erminio Mengotti:\nNel 1913 fu realizzato il canto ufficiale, l'\"Inno della Lega Nazionale\", scritto da Riccardo Pitteri e musicato da Ruggero Leoncavallo."}
{"id": "1582817", "revid": "580197", "url": "https://it.wikipedia.org/wiki?curid=1582817", "title": "Jogging Volley Altamura", "text": "La Jogging Volley Altamura \u00e8 stata una societ\u00e0 di pallavolo femminile di Altamura, nella citt\u00e0 metropolitana di Bari.\nStoria della societ\u00e0.\nIl club nacque nel 1996 dalle ceneri del \"Jaws Volley Altamura\", che aveva rinunciato in quell'anno a prendere parte al campionato di Serie A1. Vinse immediatamente il campionato di Serie B1, approdando in A2. Vincendo i play-off promozione contro la di Busto Arsizio, nell'annata 2005-06, ottenne la promozione in Serie A1, categoria nella quale ha militato fino alla stagione 2007-08.\nNel giugno 2008 il titolo sportivo e i quadri societari sono stati inglobati dalla societ\u00e0 Pallavolo Cesena."}
{"id": "1582819", "revid": "72811", "url": "https://it.wikipedia.org/wiki?curid=1582819", "title": "Villa Malfoy", "text": ""}
{"id": "1582820", "revid": "614400", "url": "https://it.wikipedia.org/wiki?curid=1582820", "title": "Zak Penn", "text": "Biografia.\nSi \u00e8 laureato alla Wesleyan University nel 1990. La sua prima sceneggiatura, scritta in coppia con Adam Leff, per il film \"Last Action Hero - L'ultimo grande eroe\" \u00e8 stata candidata ai Razzie Awards del 1993 per la peggior storia. Negli anni seguenti ha collaborato alla stesura di script per \"Behind Enemy Lines - Dietro le linee nemiche\", \"X-Men 2\", \"Elektra\" e \"X-Men - Conflitto finale\".\nNel 2004 debutta alla regia con \"Incident at Loch Ness\", scritto in coppia con il regista e sceneggiatore tedesco Werner Herzog; per il suo secondo lungometraggio, \"The Grand\", torna a collaborare con Herzog, questa volta solo come interprete al fianco di Woody Harrelson.\nNel 2011 \u00e8 co-creatore e produttore esecutivo della serie televisiva fantascientifica \"Alphas\", per il network via cavo Syfy."}
{"id": "1582821", "revid": "599013", "url": "https://it.wikipedia.org/wiki?curid=1582821", "title": "Rom\u00e1n Gonz\u00e1lez", "text": "Era un centro in grado di far valere la sua grande massa fisica, dotato inoltre di buone doti offensive. Poteva difettare talvolta di concentrazione o impegno, ma le sue qualit\u00e0 sono comunque arrivate a fargli vestire la maglia della Nazionale argentina.\nCarriera.\nClub.\nInizia la carriera al Deportivo San Andr\u00e9s, in seconda divisione, dove rimane fino al 2000. Avviene poi il trasferimento al Libertad de Sunchales, con cui Rom\u00e1n disputa tre stagioni, intervallate da una breve parentesi spagnola al Murcia (2002) e una uruguayana all'Aguada BC (2003).\nLa seconda esperienza europea avviene con la maglia dei Crabs Rimini, dove trascorre due annate giocando in Legadue: le cifre del secondo anno sono di 15,4 punti e 9,5 rimbalzi di media a partita. Poi una serie di trasferimenti: nella stagione 2005-06 indossa la casacca argentina dell'Atl\u00e9tico de Jun\u00edn, per poi finire nel marzo 2006 al Baloncesto Le\u00f3n (seconda divisione spagnola). In estate accetta l'offerta italiana della Carife Ferrara, ma non superer\u00e0 le visite mediche. \"El Chuzo\" (questo il suo soprannome) continua a girare il mondo, firmando un contratto addirittura in Arabia Saudita, con la maglia dell'Al-Ittihad. Pochi mesi dopo ritorna nella massima serie argentina, tra le file del Regatas. A maggio 2007 emigra questa volta in Venezuela per giocare nel Trotamundos de Carabobo, salvo poi fare ritorno in patria con destinazione Pe\u00f1arol Mar del Plata. Al termine della stagione 2008-09, disputata ancora con la maglia del Pe\u00f1arol, viene nominato come miglior giocatore argentino del campionato.\nNazionale.\nL'esordio nella Nazionale argentina avviene nel 2003, in occasione di un match disputato contro il : nello stesso anno viene convocato per i Giochi Panamericani e per il Torneo Sudamericano di pallacanestro, manifestazione che vincer\u00e0 poi l'anno successivo. Con la \"Selecci\u00f3n\" gioca poi altri tornei continentali, tra cui: i FIBA Americas Championship nel 2005 e nel 2007 ottenendo un secondo posto in entrambe le occasioni, i Giochi panamericani 2007 chiusi con un quarto posto e una vittoria al Torneo Sudamericano di pallacanestro 2008.\nIl 2008 \u00e8 anche l'anno delle Olimpiadi di Pechino: l'Argentina viene eliminata in semifinale dagli Stati Uniti di Kobe Bryant e LeBron James: vincendo con la sua squadra la finale per il terzo posto, Gonz\u00e1lez conquista la medaglia di bronzo."}
{"id": "1582823", "revid": "599013", "url": "https://it.wikipedia.org/wiki?curid=1582823", "title": "Rom\u00e1n Gonzalez", "text": ""}
{"id": "1582824", "revid": "91961774", "url": "https://it.wikipedia.org/wiki?curid=1582824", "title": "T7 RNA polimerasi", "text": "La T7 RNA polimerasi \u00e8 una RNA polimerasi () che catalizza la formazione di RNA in senso 5'\u2192 3'. La T7 polimerasi \u00e8 estremamente specifica nel riconoscimento del promotore e trascrive solo DNA proveniente da fago T7, un virus che infetta solo batteri, o DNA contenente promotori di T7. La T7 polimerasi ha un peso molecolare di 99 kDa. \nConfronto con altre polimerasi.\nLa T7 polimerasi, come la maggior parte delle altre polimerasi, richiede anche uno stampo di DNA e ioni Mg2+ come cofattori per la sintesi di RNA. L'enzima \u00e8 fortemente stimolato dalla presenza di albumina di siero bovino (BSA) o da spermidina. A differenza delle RNA polimerasi batteriche, la T7 polymerase non \u00e8 inibita dall'antibiotico rifampicina. \nUtilizzi.\nLa T7 polimerasi \u00e8 comunemente usata per trascrivere DNA clonato in vettori contenenti due promotori fagici con orientamenti opposti. L'RNA pu\u00f2 essere cos\u00ec sintetizzato selettivamente da entrambi i filamenti del DNA inserito con differenti polimerasi. Con questo sistema \u00e8 possibile ottenere filamenti di RNA a singolo filamento marcati in modo omogeneo."}
{"id": "1582828", "revid": "767487", "url": "https://it.wikipedia.org/wiki?curid=1582828", "title": "Jean de Villiers (gran maestro)", "text": "Fu gran maestro dell'Ordine in un periodo molto agitato per la politica del Medio Oriente.\nAnche a causa dei contrasti interni ormai secolari tra Ospitalieri e Templari, le forze cristiane in Palestina stavano diminuendo progressivamente, a vantaggio di quelle musulmane che andavano impadronendosi di tutta la valle del Giordano.\nIl fatto costrinse infine i cavalieri ad abbandonare i loro possedimenti storici in Gerusalemme.\nDopo la caduta del Regno di Gerusalemme (1187) i cavalieri si trovarono confinati nella Contea di Tripoli e quando anche Acri venne catturata, nel 1291, l'Ordine cerc\u00f2 rifugio presso il Regno di Cipro dove Jean de Villiers si trasfer\u00ec con tutti i cavalieri rimasti."}
{"id": "1582833", "revid": "536103", "url": "https://it.wikipedia.org/wiki?curid=1582833", "title": "Melting pot", "text": "Melting pot (tradotto come \"crogiolo\", \"calderone\") \u00e8 l'espressione che si usa per indicare quel tipo di societ\u00e0 che vive e permette la commistione di individui di origini, religioni e culture diverse con il risultato di costruire un'identit\u00e0 condivisa molto diffusa negli USA. \nL'immagine del \"crogiolo\" associata agli statunitensi fu impiegata per la prima volta dal drammaturgo Israel Zangwill nell'opera \"Melting Pot\", pubblicata nel 1908.\nL'espressione \u00e8 utilizzata soprattutto per descrivere la societ\u00e0 degli Stati Uniti d'America, una nazione fondata dall'unione di ex colonie di diverse origini nazionali (inglesi, olandesi, francesi, spagnole) e identit\u00e0 religiose (anglicani, calvinisti, battisti, quaccheri, cattolici), situazione successivamente approfondita dall'immigrazione europea del XIX e XX secolo e dalla conseguente americanizzazione, contemporanea alla Prima Guerra Mondiale. \n\"Melting pot\" \u00e8 anche uno dei nomignoli della citt\u00e0 di New York, in ragione del fatto che una caratteristica della metropoli \u00e8 la convivenza, seppur spesso in condizioni e luoghi diversi, di persone di culture tra loro molto diverse, come in un grosso calderone."}
{"id": "1582841", "revid": "118031", "url": "https://it.wikipedia.org/wiki?curid=1582841", "title": "Papilloma virus", "text": ""}
{"id": "1582842", "revid": "287204", "url": "https://it.wikipedia.org/wiki?curid=1582842", "title": "Anchieta", "text": ""}
{"id": "1582844", "revid": "34928", "url": "https://it.wikipedia.org/wiki?curid=1582844", "title": "Letteratura insubre", "text": ""}
{"id": "1582845", "revid": "237256", "url": "https://it.wikipedia.org/wiki?curid=1582845", "title": "Aleksandr Sergejevi\u010d Gribojedov", "text": ""}
{"id": "1582847", "revid": "767487", "url": "https://it.wikipedia.org/wiki?curid=1582847", "title": "Odon de Pins", "text": "Assiduo sostenitore di Jean de Villiers, fu tra i cavalieri che lo accompagnarono a Cipro nell'ambito del trasferimento dell'ordine dalla Terrasanta, sempre pi\u00f9 pressato dalla presenza islamica."}
{"id": "1582851", "revid": "125367400", "url": "https://it.wikipedia.org/wiki?curid=1582851", "title": "Shirley Jackson", "text": "Biografia.\nNacque a San Francisco, California, il 14 dicembre 1916. A volte la sua nascita viene collocata nel 1919, equivoco nato a causa della stessa Jackson, che non voleva risultare pi\u00f9 vecchia del marito, nato proprio nel 1919. Il padre, Leslie Jackson, lavorava per una ditta litografica, e la madre, Geraldine, era una casalinga.\nNel 1923 la famiglia Jackson si trasfer\u00ec a Burlingame, nei sobborghi di San Francisco. Qui, all'et\u00e0 di 12 anni, la giovane Shirley vinse il suo primo premio letterario con la poesia \"The Pine Tree\". Nel 1930 la famiglia si trasfer\u00ec nuovamente, questa volta a New York, dove la diciottenne Shirley si iscrisse alla facolt\u00e0 di Arti liberali dell'Universit\u00e0 di Rochester. Due anni dopo, nel 1936, si ritir\u00f2 dagli studi a causa della depressione. A casa si prefisse di scrivere almeno mille parole al giorno, abitudine che mantenne fino alla fine della sua vita.\nNel 1937 inizi\u00f2 a frequentare l'Universit\u00e0 di Syracuse, dove studi\u00f2 Giornalismo, per poi dedicarsi alla Lingua e letteratura inglese. Pubblic\u00f2 svariati articoli sulla rivista letteraria studentesca e fond\u00f2 con Stanley Edgar Hyman, suo futuro marito, la rivista \"The Spectre\". Jackson us\u00f2 la sua posizione come membro del giornale accademico per difendere i diritti civili degli studenti, denunciando, tra le altre cose, la scarsa presenza di studenti di colore nella sua universit\u00e0 e il degrado degli studentati. Si laure\u00f2 nel 1940 in Lingua inglese e nello stesso anno spos\u00f2 Stanley Hyman, che divenne in seguito un rispettabile critico letterario.\nUn anno dopo, nel 1941, pubblic\u00f2 la sua prima novella, \"My Life With R. H. Macy\", nella rivista The New Republic.\nFin da bambina soffr\u00ec per le continue critiche, specie sul suo aspetto fisico, rivoltale dalla madre, che arriv\u00f2 a definire la figlia un \"aborto mancato\". Tale conflitto port\u00f2 Jackson ad isolarsi dai coetanei ed a trovare conforto nella scrittura. Anche dopo il matrimonio, la madre continu\u00f2 a criticarla aspramente per le sue scelte di vita, opponendosi al matrimonio con Hyman. La vita da adulta di Jackson divenne un'ostentata ribellione alla madre ed all'ambiente conservatore in cui era stata cresciuta: divenne scrittrice, ingrass\u00f2, spos\u00f2 un intellettuale ebreo e trasform\u00f2 la sua casa in un ritrovo per amici ed intellettuali. Il suo non fu un matrimonio felice: suo marito, che lei aveva visto come un salvatore perch\u00e9 l'amava ed aveva fiducia nelle sue capacit\u00e0, si dimostr\u00f2 maschilista, retrogrado e traditore. Quando nacque il loro primo figlio, la coppia si trasfer\u00ec nel Vermont, dove era stato offerto ad Hyman un impiego presso la facolt\u00e0 di letteratura dell'Universit\u00e0 di Bennington. Fu proprio a Bennington che crebbero i loro quattro figli.\nNonostante la casa fosse spesso frequentata e resa vivace da ospiti d'eccellenza, quali Howard Nemerov, Ralph Ellison, Bernard Malamud, and Walter Bernstein, Jackson si sentiva intrappolata nel suo ruolo di moglie, ed esclusa dalla comunit\u00e0. Si vendic\u00f2 in seguito degli abitanti di Bennington usandoli come spunto per i barbarici abitanti del villaggio ne La lotteria.\nStanley Hyman non fu di certo un marito perfetto, per\u00f2 difese apertamente le opere della moglie: secondo lui, c'\u00e8 stato un fraintendimento riguardo alla visione della vita da parte di Shirley; le sue crude visioni di follia, alienazione e terrore vennero interpretate come inquietudini personali, quando invece, secondo Hyman, non erano altro che rappresentazione della realt\u00e0 del loro tempo: le due guerre, i campi di concentramento, le bombe atomiche ebbero un forte impatto sulla scrittrice.\nI traumi infantili e l'infedelt\u00e0 del marito portarono la scrittrice a fare spesso uso di alcol, tranquillanti ed amfetamine. Nel settembre del 1962, poco dopo la pubblicazione di \"Abbiamo sempre vissuto nel castello\", Jackson ebbe un esaurimento nervoso accompagnato da un'acuta agorafobia che la trattenne chiusa in casa per sei mesi. Per riprendersi impieg\u00f2 due anni, durante i quali non scrisse nulla; verso la fine di questo periodo buio, cominci\u00f2 a scrivere un diario pieno di aspettative per il futuro, in cui si vedeva finalmente libera dall'oppressione del marito, capace di cavarsela da sola senza paura, senza venire degradata da nessuno. Quando si riprese, Jackson cominci\u00f2 a scrivere un romanzo divertente, con uno stile diverso dal solito, positivo. Purtroppo non riusc\u00ec a finirlo perch\u00e9 mor\u00ec colpita nel sonno da insufficienza cardiaca, all'et\u00e0 di quarantotto anni.\nTemi.\nLa consapevolezza che la madre non l'avesse mai amata veramente fu fonte di tristezza per tutta la sua vita. Shirley non le espresse mai apertamente i suoi sentimenti, se non in un'unica lettera, mai spedita. Li manifest\u00f2 per\u00f2 attraverso la scrittura: tutte le eroine dei suoi romanzi sono orfane di madre o hanno madri incapaci di amarle. Molti dei suoi libri includono atti di matricidio. La tematica dell'invasione della privacy compare spesso nelle opere di Jackson: chi si rende colpevole di questi atti \u00e8 la madre, a volte la nonna, e alcuni dettagli, come la rottura del lucchetto della scrivania, i fogli in disordine, sono ricorrenti. In \"The Road through the Wall\", la protagonista Harriet, di ritorno da scuola, si accorge che la madre ha rovistato nella sua stanza , leggendo anche i suoi scritti personali.\nLa scrittrice raccont\u00f2 ai suoi figli che bruci\u00f2 davanti alla madre tutte le opere scritte da bambina, per farla sentire in colpa. Alcune delle sue prime opere per\u00f2 sopravvissero, come \"The pine tree\", in cui si pu\u00f2 notare l'influenza del cristianesimo scientista, movimento di cui facevano parte la madre e la nonna. Racconta la storia di un albero di pino che vive in un bosco deserto ed \u00e8 molto triste per la sua vita solitaria, quando all'improvviso compare un angelo che lo consola e gli fa sapere che il Signore \u00e8 con lui.\nAttraverso le sue opere possiamo comprendere la posizione sociale di molte donne vissute negli anni cinquanta del Novecento: le protagoniste sono isolate, solitarie, con un'identit\u00e0 frammentata, sono incapaci di relazionarsi al mondo esterno o di vivere autonomamente, hanno un vuoto interiore che spesso procura loro malattie mentali. Le donne nei romanzi di Jackson sono prive di identit\u00e0 e ci\u00f2 le porta a cercare una guida e un senso fuori dal loro io, ma proprio quando escono dal sicuro e familiare ambiente domestico, l'incapacit\u00e0 di comunicare e relazionarsi con gli altri e la paura dell'ignoto creano in loro panico e paranoia. L'ansia \u00e8 una delle caratteristiche fondamentali di queste donne: anche Jackson ne soffriva, e infatti defin\u00ec i suoi libri un \"documentario sull'ansia\".\nQuesti elementi distintivi sono rintracciabili in molte delle sue storie brevi, come \"Pillar of Salt\", \"The Tooth\", ed \"A Day in the Jungle\" : in ognuna di queste storie la protagonista lascia la propria casa per spostarsi in una citt\u00e0 pi\u00f9 grande. Margaret, protagonista di \"Pillar of Salt\", si trasferisce a New York e viene colpita da ripetuti attacchi di panico: la citt\u00e0 \u00e8 grande e popolosa, tutto si muove velocemente e lei non riesce a tenere il passo; il senso di alienazione e anonimato la portano ad avere una visione apocalittica di New York. Verso la fine della storia, troppo spaventata persino per attraversare la strada, telefona al marito da una cabina, supplicandolo di andare a salvarla. In \"A Day in the Jungle\", la protagonista Elsa vive un forte desiderio di libert\u00e0 e vuole fuggire dalla vita domestica che la umilia e le provoca incubi, ma alla fine, come Margaret, anche lei chieder\u00e0 l'aiuto del marito. In \"The Tooth\", Clara prova gli stessi sentimenti di alienazione e perdita d'identit\u00e0, ma al contrario delle altre due protagoniste, alla fine abbraccia la nuova s\u00e9 e fugge via, verso una vita nuova, probabilmente pi\u00f9 pericolosa di quella che si lascia alle spalle.\nNel romanzo \"Lizzie\" (in originale \"The bird's nest\"), la protagonista Elizabeth Richmond, in mancanza di personalit\u00e0 o senso del s\u00e9, crea personalit\u00e0 multiple che chiama Beth, Betsy, and Bess. La malattia mentale la porta ad isolarsi al punto che le sembra di non avere pi\u00f9 amici, genitori o piani per il futuro, e la sua persona \u00e8 cos\u00ec poco interessante da non meritare nemmeno un soprannome.\n\"Charles\" (1948), una storia breve semi-autobiografica contenuta nella collezione \"Life among the Savages\" (1953), narra la storia del primo mese di asilo di un bambino di nome Laurie, ed \u00e8 basata sui racconti delle esperienze infantili riportati alla scrittrice dal figlio, Laurence Hyman. I temi trattati sono di ambito psicologico e includono la creazione della propria identit\u00e0, la fantasiosa rielaborazione del s\u00e9, la proiezione di propri atteggiamenti riprovevoli sugli altri e l'ubiquit\u00e0 del male. Nonostante la drammaticit\u00e0 dei contenuti, la scrittrice tratta la questione con ironia e humor. Dopo \"La lotteria\", questa \u00e8 la storia breve pi\u00f9 conosciuta della scrittrice, e ha trovato ampia diffusione anche nelle scuole.\n\"La Lotteria\" (1948) \u00e8 una storia breve ambientata in una citt\u00e0 dove annualmente si tiene una lotteria che coinvolge tutte le famiglie. La mattina del 27 giugno, tutta la citt\u00e0 si raduna in piazza, e ogni persona pesca un pezzo di carta da una scatola nera. Vince chi trova il foglietto che riporta un punto nero. Verso la fine della storia, la vicenda prende una strana piega, perch\u00e9 si scopre che chi vince la lotteria viene lapidato: il sacrificio \u00e8 d\u2019auspicio per un buon raccolto. L\u2019aspetto pi\u00f9 inquietante della vicenda \u00e8 la noncuranza degli abitanti del villaggio. Jackson ha voluto rappresentare simbolicamente l\u2019efferatezza della societ\u00e0 americana del tempo, e il lato primitivo della natura umana: nonostante la civilizzazione, gli istinti barbarici rimangono una caratteristica dell\u2019essere umano. La descrizione scenografica iniziale \u00e8 in netto contrasto col massacro che avviene alla fine: \nAnche il titolo dell\u2019opera \u00e8 molto ironico: una lotteria presuppone la vincita di un premio, non di certo la morte. Per i suoi contenuti, la storia venne aspramente criticata: quando venne pubblicata nel New Yorker nel 1948, molti lettori annullarono la sottoscrizione al giornale, e molte lettere arrivarono sia al New Yorker che alla Jackson.\n\"The Lottery; or, The Adventures of James Harris\" (1949) \u00e8 una raccolta di tre storie che trattano l'invasione domestica. In \"Like Mother Used to Make\", David Turner, la versione maschile delle passive protagoniste femminili di Jackson, ha un appartamento carino ed ordinato, al contrario di quello della vicina Marcia, una donna mascolina e caratterialmente opposta a lui. Un giorno Marcia invita a casa di David un amico di cui lui non aveva mai fatto la conoscenza, e fa finta che la casa, il cibo e le bevande appartengano a lei; David in risposta non dice nulla, anzi, si sposta nel freddo e sporco appartamento di Marcia. La storia finisce proprio come \u00e8 cominciata: con David che fa le pulizie.\n\"Cos\u00ec dolce, cos\u00ec innocente\" (\"We Have Always Lived in the Castle\", 1962) \u00e8 l\u2019ultimo romanzo di Shirley Jackson ed ha come tema l\u2019incapacit\u00e0 della casa di proteggere I suoi abitanti. Le due sorelle Blackwood e il loro zio vivono a casa Blackwood, un\u2019abitazione isolata e ben protetta esternamente. La quotidiana quiete viene interrotta da un intruso: il cugino Charles, la cui invasione psicologica viene seguita dalla distruzione della casa. Il romanzo si conclude con le due sorelle che cercano di ricominciare una vita tra le rovine della loro abitazione.\n\"L'incubo di Hill House\" (\"The Haunting of Hill House\", 1959), considerato una delle storie di fantasmi pi\u00f9 importanti del ventesimo secolo, racconta il tragico destino di Eleanor Vance, una donna che prende parte ad un progetto di ricerca su una casa considerata infestata, Hill House. Lo studioso e appassionato di eventi sovrannaturali, John Montague, inizia l\u2019indagine affiancato da persone da lui selezionate per le loro abilit\u00e0 psichiche. Tra di loro c\u2019\u00e8 Eleanor, che vuole approfittare della situazione per sfuggire a una vita triste ed inappagante. Hill House \u00e8 uno dei numerosi elementi gotici di questo romanzo: un\u2019eroina sfortunata, intrappolata in una casa infestata, che nel tentativo di rimanere mentalmente sana, cade vittima del personaggio cattivo, la casa stessa, dotato di poteri sovrannaturali, capace di manipolare la protagonista, sottometterla e infine ucciderla. La casa viene a rappresentare la rete di aspettative ed obblighi, di doveri femminili che tormenta la protagonista. Ci\u00f2 che rende la storia di Eleanor ancora pi\u00f9 triste \u00e8 il fatto che l\u2019oppressione che lei sente \u00e8 un sentimento che ha interiorizzato nel tempo: non \u00e8 causato da qualcuno, come potrebbe essere un marito, ma \u00e8 frutto dell\u2019ideologia dell\u2019epoca che confinava la donna nel ruolo di madre e casalinga.\nIl giorno di Shirley Jackson.\nDal 2015, la cittadina che fu la casa di Shirley Jackson per molti anni fino alla sua morte, il North Bennington onora la carriera della scrittrice celebrando il suo ricordo ogni anno il 27 giugno, giorno in cui si svolge la vicenda narrata in \"La Lotteria\"."}
{"id": "1582864", "revid": "697352", "url": "https://it.wikipedia.org/wiki?curid=1582864", "title": "Santa Helena", "text": ""}
{"id": "1582865", "revid": "38120", "url": "https://it.wikipedia.org/wiki?curid=1582865", "title": "Un Po' Di Zucchero", "text": ""}
{"id": "1582866", "revid": "1305772", "url": "https://it.wikipedia.org/wiki?curid=1582866", "title": "Phyllodactylus", "text": "Phyllodactylus \u00e8 un genere di piccoli sauri della famiglia Phyllodactylidae, diffusi in quasi tutto il mondo. Molte delle specie inizialmente classificate in questo genere sono state riclassificate in altri generi esistenti o in nuovi generi creati \"ad hoc\". Nonostante questo, il genere \"Phyllodactylus\" comprende tuttora un consistente numero di specie.\nBiologia.\nSi nutrono di insetti.\nTassonomia.\nIl genere \"Phyllodactylus\" comprende attualmente 47 specie:"}
{"id": "1582873", "revid": "287204", "url": "https://it.wikipedia.org/wiki?curid=1582873", "title": "Ultimo stadio. Diario di due malati di calcio", "text": "Ultimo stadio. Diario di due malati di calcio \u00e8 un saggio umoristico sulla vita e le abitudini di due tifosi di calcio scritto a quattro mani da Matteo Maffucci e Sergio Colabona.\nTrama.\nIl libro espone le esperienze biografiche da tifosi di Matteo Maffucci, studente romanista e componente degli Zero Assoluto, e Sergio Colabona, quarantenne regista televisivo laziale, ed \u00e8 composto da brevi racconti che raccontano abitudini e aneddoti tipici del tifoso sfegatato."}
{"id": "1582876", "revid": "1305772", "url": "https://it.wikipedia.org/wiki?curid=1582876", "title": "Santa Teresinha", "text": "Il nome di Santa Teresinha (oppure \"Terezinha\" nella ortografia arcaica) si riferisce a diversi comuni del Brasile:"}
{"id": "1582886", "revid": "122903731", "url": "https://it.wikipedia.org/wiki?curid=1582886", "title": "Serie B d'Eccellenza 1997-1998 (pallacanestro maschile)", "text": "Il campionato di Serie B d'Eccellenza di pallacanestro maschile 1997-1998 \u00e8 stato organizzato in Italia e rappresenta il terzo campionato italiano.\nLe squadre sono suddivise in 2 gironi su base geografica. Dopo la \"stagione regolare\" (girone all'italiana con partite di andata e ritorno) le prime 6 classificate di ogni girone si dividono alternate in 2 gironi denominati \"poule promozione\". Al termine di questi gironi (anche questi con partite di andata e ritorno) le prime classificate incontrano le seconde dell'altro girone. Le vincenti di queste sfide vengono promosse in serie A2. Le 2 perdenti si contendono la terza promozione in una sfida secca su campo neutro.\nLe ultime 6 classificate si incontrano in 2 gironi all'italiana di 6 squadre, dove le ultime retrocedono, le prime 5 restano in categoria.\nVerdetti.\nFormazione: Acunzo, Bonaccorsi, Coppo, Di Furia, Facenda, Franceschin, Gaeta, Meneghin, Pomenti, Rizzo. Coach: Tony Trullo\nFormazione: Andr\u00e8, Burini, Cass\u00ec, Costantino, Maran, Masper, Mayer, Passarelli, Pigliafreddo, Sorrentino. Coach: Massimo Mangano\nFormazione: Compagni, Losavio, Martinetti, Minessi, Muzio, Ogliaro, Piazza, Raggi, Volpato, Zamberlan. Coach: Federico Danna "}
{"id": "1582887", "revid": "237256", "url": "https://it.wikipedia.org/wiki?curid=1582887", "title": "Michail Jurevi\u010d Lermontov", "text": ""}
{"id": "1582888", "revid": "1652635", "url": "https://it.wikipedia.org/wiki?curid=1582888", "title": "Strolghino", "text": "Lo strolghino \u00e8 un salame di dimensioni ridotte tipico delle province italiane di Parma e Piacenza.\nComposizione e preparazione.\n\u00c8 ottenuto dalle rifilature magre del culatello e del fiocco di prosciutto, a loro volta ricavati da suini pesanti italiani. Per dare al culatello la sua tradizionale forma a pera \u00e8 necessario infatti rifilare il pezzo e la pregiata carne che avanza viene destinata a questo prodotto di nicchia. Viste le dimensioni e la composizione magra, questo insaccato ha una stagionatura breve, di solito di 20 giorni.\nLa forma tradizionale \u00e8 a ferro di cavallo, il diametro intorno ai 3 cm e la pezzatura oscilla tra 0,5 e 1 kg. \u00c8 insaccato nella budellina suina ed \u00e8 caratterizzato da una macinatura fine della carne.\nOrigine del nome.\nIl nome \"strolghino\" deriva da \"strolag\" (femminile \"strolga\"), cio\u00e8 astrologo o indovino in emiliano occidentale. \nPrende questo nome dal fatto che veniva utilizzato per prevedere l'andamento della stagionatura dei salami di pezzatura maggiore. Un'altra versione molto diffusa d\u00e0 ragione di questa denominazione nella difficolt\u00e0 di una corretta preparazione e stagionatura del prodotto, per le quali ci vuole appunto un \"indovino\".\nConsumo.\nLo strolghino si presenta molto magro e dal sapore delicato e soprattutto dolce. Va mangiato tenero e, per favorire la rimozione della pelle esterna, lo si pu\u00f2 immergere per pochi minuti in acqua tiepida, ma ancor meglio avvolgere in un panno bagnato col vino bianco misto ad acqua.\nTradizionalmente lo si taglia in fette diagonali molto spesse e lo si serve accompagnato da crostini o pane fragrante come antipasto. Ottimo con la Malvasia.\nConservazione.\nLo strolghino va conservato in un luogo umido e fresco. Bisogna evitare gli ambienti secchi perch\u00e9 tende ad asciugare rapidamente. Per la stessa ragione non va fatto stagionare troppo a lungo, poich\u00e9 in tal caso perderebbe la sua caratteristica dolcezza."}
{"id": "1582889", "revid": "599013", "url": "https://it.wikipedia.org/wiki?curid=1582889", "title": "S\u00e3o Jo\u00e3o Batista", "text": "Il nome di S\u00e3o Jo\u00e3o Batista si riferisce a due diversi comuni Brasiliani: "}
{"id": "1582890", "revid": "287204", "url": "https://it.wikipedia.org/wiki?curid=1582890", "title": "Ore a caso", "text": "Ore a caso. L'epopea di una giornata fotografata da Vanni Natola \u00e8 un romanzo scritto a quattro mani da Matteo Maffucci e Giacomo Beck. Il titolo fa riferimento al nome del protagonista del romanzo."}
{"id": "1582892", "revid": "1848012", "url": "https://it.wikipedia.org/wiki?curid=1582892", "title": "Guillaume de Villaret", "text": "Gli succedette il nipote, Foulques de Villaret, la cui carriera fu una delle migliori nell'ordine.\nBiografia.\nNominato da papa Gregorio X, fu il primo rettore del Contado Venassino (1274 \u2013 1284 o 1287).\nPrima di raggiungere la posizione di Gran Maestro, era stato Priore a Saint-Gilles. Egli trascorse i primi anni del suo comando nel riformare proprio i turni dei priori dell'ordine (in Francia propriamente, nell'Alvernia e in Provenza).\nDe Villaret ottenne diversi privilegi per questa sua carica per ordine del Papa e di molti nobili europei. Egli inoltre si preoccup\u00f2 della riorganizzazione dell'Ordine e promulg\u00f2 una serie di statuti tra il 1300 e il 1304, tra i quali spiccava la definizione dello status di Ammiraglio, un nuovo gran dignitario dell'ordine che venne creato nel 1299.\nI combattimenti in Terrasanta.\nNel 1300, in risposta alle numerose dimostranze dei cavalieri dell'ordine, egli si present\u00f2 a Cipro dove prese residenza stabile. Sotto di lui l'Ordine partecip\u00f2, assieme ai Templari ed ai Teutoni, alle operazioni per lanciare attacchi costieri contro gli egiziani sulle coste palestinesi e siriane, nel 1300. I ciprioti, al comando di Enrico II di Gerusalemme, stabilirono una base sull'isola di Arwad, nel tentativo di assediare e riottenere la citt\u00e0 costiera di Tortosa. Vi furono diversi tentativi di alleanza con l'Impero Mongolo guidato da Ilkhanate; ad ogni modo le truppe promesse dai mongoli non giunsero per tempo e gli Ospitalieri si ritirarono da Ruad, e l'isola torn\u00f2 ai mammelucchi egiziani l'anno successivo."}
{"id": "1582893", "revid": "38120", "url": "https://it.wikipedia.org/wiki?curid=1582893", "title": "I Figli di H\u00farin", "text": ""}
{"id": "1582897", "revid": "767487", "url": "https://it.wikipedia.org/wiki?curid=1582897", "title": "La storia di Jack &amp; Rose", "text": "La storia di Jack &amp; Rose (\"The Ballad of Jack and Rose\") \u00e8 un film del 2005 scritto e diretto da Rebecca Miller, che ha per protagonista il marito Daniel Day-Lewis. Il film \u00e8 uscito in Italia direttamente per il mercato home video.\nTrama.\nJack Slavin \u00e8 un uomo con gravi problemi cardiaci, che vive in una sperduta isoletta al largo della costa canadese, con la figlia adolescente Rose. Padre e figlia vivono in una sorta di isolamento volontario per continuare ad inseguire il sogno di una originaria comune, ormai finita e di cui restano gli unici componenti, e di una possibile societ\u00e0 perfetta in armonia con la natura. I due vivono in simbiosi un intenso rapporto. Ma quando Jack si accorge che il rapporto con Rose rischia di travalicare il classico rapporto padre e figlia decide di spezzare questo equilibrio, portando a vivere con loro Kathleen, la donna (definita da Rose nel film come \"ordinaria\") con la quale ha da tempo occasionali incontri, e i suoi due figli.\nL'incontro tra Rose e il mondo moderno si rivela traumatico, ma la ragazza affronta la situazione con una decisione sorprendente, sembrando l'unica a sapere cosa fare. Rose vuole ad ogni costo dimostrare al padre che questa nuova situazione non potr\u00e0 essere reversibile, e porter\u00e0 a conseguenze indelebili, e per farlo decide di perdere la verginit\u00e0 con uno dei figli di Kathleen. Jack rappresenta la filosofia degli anni sessanta, un modo di vivere la vita possibile ma irrealizzabile a causa della pigrizia insita nella natura umana.\nLa sua lotta contro la realizzazione sull'isola di un quartiere residenziale fatto di case prefabbricate, che a suo dire non sono case ma \"posti per tenere all'asciutto il televisore\" \u00e8 destinata alla sconfitta. Ma tutto ci\u00f2 in cui ha creduto \u00e8 stato inculcato in sua figlia Rose, e sopravviver\u00e0 alla sua morte, trovando una nuova forma di espressione, lasciando alla fine del film la speranza che anche se i grandi ideali sono scomparsi dall'immaginario collettivo, possono continuare a vivere all'interno dei singoli individui e a propagarsi tra loro, in forma di relazioni umane profonde."}
{"id": "1582898", "revid": "110157", "url": "https://it.wikipedia.org/wiki?curid=1582898", "title": "Santo Amaro da Imperatriz", "text": "Santo Amaro da Imperatriz \u00e8 un comune del Brasile nello Stato di Santa Catarina, parte della mesoregione della Grande Florian\u00f3polis e della microregione di Florian\u00f3polis.\nStoria.\nLa colonizzazione fu legata alla scoperta di acque calde termali, a 39\u00a0\u00b0C, avvenuta nel 1813. Non esistendo, a quel tempo, altre localit\u00e0 termali sfruttate in Brasile, Giovanni VI (fuggito in Brasile sin dal 1807, a seguito della invasione napoleonica) vi distacc\u00f2 un contingente di armati, a curare gli indigeni che l'abitavano, ricordati come 'ostili'.\nSegu\u00ec, il 18 marzo 1818, la costruzione di un ospedale: il primo impianto termale dell'intero Brasile.\nNell'ottobre del 1845, il borgo venne onorato della visita del dell'Imperatore Pietro II del Brasile, nipote di Giovanni VI, accompagnato dalla consorte, Maria Teresa Cristina di Borbone-Due Sicilie, principessa napoletana, figlia di re Francesco I delle Due Sicilie.\nQuesti ordinarono la costruzione di una stazione termale, con appartamenti e bagni. In riconoscenza, la cittadina, prima chiamata Caldas do Cubat\u00e3o, venne ribattezzata Caldas da Imperatriz.\nNel 1949 la localit\u00e0 ricevette l'attuale denominazione di Santo Amaro da Imperatriz. Il 10 luglio 1958, in base alla legge n. 344 del precedente 6 gennaio, venne elevata a municipio, per distacco dal municipio di Palho\u00e7a."}
{"id": "1582900", "revid": "71433", "url": "https://it.wikipedia.org/wiki?curid=1582900", "title": "The Ballad of Jack and Rose", "text": ""}
{"id": "1582906", "revid": "124451308", "url": "https://it.wikipedia.org/wiki?curid=1582906", "title": "Pina Lamara", "text": "Biografia.\nDopo aver esercitato la professione di maestra elementare, prende lezioni di canto e nel 1947 partecipa al concorso radiofonico \"L'ora del dilettante\", classificandosi al primo posto e debuttando ai microfoni con le orchestre dirette dai maestri Gino Campese, Giuseppe Anepeta, Nello Segurini e Mario Vinci. Da questo momento, inizia a trasmettere alla Radio, in particolare, con l'Orchestra Anepeta.\nNel 1950, debutta nel cinema, partecipando alla pellicola di Armando Fizzarotti \"Luna rossa\".\nNel 1952 partecipa per la prima volta al Festival di Napoli con \"Lassame sunn\u00e0\" in coppia con Oscar Carboni e \"'A reggina d\"e tarantelle\" in abbinamento con Carla Boni. Nel 1953, prende parte al Festival de la Chanson Italienne del Th\u00e8atre de l\u2019Istitut St. Joseph di Parigi, con Tito Schipa, Enza Dorian e Nunzio Gallo. Nel 1954, partecipa al 2\u00ba Festival Nazionale della Canzone Dialettale di Catania con i brani \"'A scemulella\" e \"Mariastella\". Nello stesso anno, prende parte, con Osvaldo Borzelli, Gabriele Vanorio; Maria Longo, Tina De Paolis e Aurelio Fierro al 2\u00ba Festival della Canzone di Salerno.\nRitorna al Festival di Napoli nel 1956, con le canzoni \"Guardanno 'o mare\", \"Pota po\"' e \"Peppeniello 'o trombettiere.\"\nParte poi per una lunga tourn\u00e9e mondiale ottenendo notevoli consensi soprattutto negli Stati Uniti. L'anno successivo, sorprendendo tutti, lascia le scene e si ritira in convento.\nNel 1965, otto anni dopo, convinta dai suoi estimatori a riprendere l'attivit\u00e0, torna al Festival di Napoli con \"Notte senza fine\" in coppia con l'Equipe 84 e continua a cantare fino ai primi anni settanta.\nDurante il corso della sua carriera, ha inciso dischi per le etichette Columbia, Cetra e Errepp\u00ec."}
{"id": "1582911", "revid": "830939", "url": "https://it.wikipedia.org/wiki?curid=1582911", "title": "Giovanni Sabadino degli Arienti", "text": "Biografia.\nStudi\u00f2 con Manfredo Valturio presso lo Studio di Bologna intraprendendo in seguito la professione di notaio.\nMilit\u00f2 dalla parte dei Bentivoglio e per Ludovico scrisse, tra il 1467 e il 1468, in lingua volgare il \"De civica salute\", un trattato sugli ultimi decenni della citt\u00e0.\nNel 1471 lavor\u00f2 come segretario presso il conte Andrea Bentivoglio, figlio di Ludovico e in questo stesso anno scrisse per Giovanni II un breve trattato che descriveva lo svolgimento di un torneo che si era tenuto il 4 ottobre del 1470.\nFu sempre in ottimi rapporti anche con la corte degli estensi alla quale dedic\u00f2 un'opera di lodi intitolata il \"Libro consolatorio\" e presso la quale, in occasione del matrimonio tra il duca Ercole I d'Este e Eleonora d'Aragona, pronunci\u00f2 un discorso celebrativo.\nGrazie al lavoro di militanza compiuto presso i Bentivoglio che gli affidarono numerosi incarichi pubblici e un modesto sussidio mensile, Giovanni pot\u00e9 scrivere le altre sue opere.\nTra il 1489 e il 1490 dedic\u00f2 a Ginevra Sforza, moglie di Giovanni II, la \"Storia del tempio di Loreto\", un volgarizzamento dell'opera di Battista Spagnoli e, sempre dedicata a Ginevra Sforza, nel 1490 scrisse \"Ginevera de le clare donne\", un'opera composta da 33 biografie di donne famose.\nQuando mor\u00ec il conte Andrea Bentivoglio i rapporti con il casato si incrinarono e Giovanni inizi\u00f2 a prestare il suo servizio per la corte estense da Bologna come informatore. A Ferrara visse solamente nell'anno 1491 e in seguito tra il 1497 e il 1498.\nNel 1498 scrisse la \"Vita di Anna Sforza\" e nel 1501 la \"Descrizione del giardino della Viola\" composto per Isabella d'Este.\nAl duca Ercole I d'Este dedica i 10 libri del \"De Triumphis religionis\", un trattato sulle virt\u00f9 di un principe, in cui il duca viene preso ad esempio per le sue virt\u00f9 di magnificenza e la sua opera pi\u00f9 nota: le 61 \"Novelle porretane\".\nLe novelle, dedicate al duca Ercole d'Este, furono redatte nel 1483 ma nel \"codice Palatino 503\" della Biblioteca Nazionale di Firenze risulta che la redazione definitiva \u00e8 posteriore al 1492.\nSi tratta di una raccolta di novelle, raccontate per passare il tempo da un gruppo di gentiluomini e gentildonne bolognesi trasferitisi ai bagni della Porretta per la cura delle acque, simili per molti aspetti al Decameron di Boccaccio."}
{"id": "1582915", "revid": "339392", "url": "https://it.wikipedia.org/wiki?curid=1582915", "title": "Elisabeth Vig\u00e9e-Lebrun", "text": ""}
{"id": "1582918", "revid": "29244", "url": "https://it.wikipedia.org/wiki?curid=1582918", "title": "Shaddam Corrino IV", "text": ""}
{"id": "1582923", "revid": "124601999", "url": "https://it.wikipedia.org/wiki?curid=1582923", "title": "Tectona", "text": "Tectona \u00e8 un genere di alberi tropicali a legno duro che comprende tre specie comunemente note come teak o teck. Sono specie tipiche delle foreste tropicali e subtropicali del sud e del sud-est dell'Asia.\nIl genere era tradizionalmente attribuito (Sistema Cronquist) alla famiglia delle Verbenacee ma la moderna classificazione filogenetica lo inquadra tra le Lamiacee.\nDescrizione.\nSono alberi dal tronco grosso, diritto e cilindrico, che cresce fino ai 30-40 metri in altezza e fino a 1,5 m di diametro. Il tratto inferiore del tronco, sotto i rami pi\u00f9 bassi, pu\u00f2 superare anche i 10 m.\nLe foglie sono opposte e molto grandi (da 30 a 60\u00a0cm), oblunghe, vellutate. Il teak perde le foglie nella stagione secca.\nI fiori sono raccolti in infiorescenze e sono bianchi e profumati.\nI frutti sono drupe rotonde, commestibili. Il teak fiorisce e fruttifica dall'et\u00e0 di 20 anni circa.\nIl legno ha un colore che varia dal giallo pallido al bronzo e tende a volte al rosso. Contiene una resina oleosa naturale che lo rende estremamente resistente. Non \u00e8 attaccato neppure dalle termiti.\nSistematica.\nLa collocazione del genere \"Tectona\" nella famiglia Verbenaceae \u00e8 stata recentemente messa in discussione dall'analisi filogenetica. Secondo l'ultima classificazione APG il genere va spostato nella famiglia delle Lamiacee.\nEsistono tre specie:\nColtivazione.\nIl teak cresce in foreste naturali della penisola indiana, in particolare in Birmania ed in Thailandia (ex Siam). Le zone pi\u00f9 adatte alla produzione sono quelle pluviali, dove si alterna sempre una stagione decisamente secca ad una fortemente umida, fra il 10\u00ba ed il 25\u00ba grado di latitudine nord, ad altitudini che raggiungono spesso i 1500 m s.l.m. (in Birmania sui monti Chin Hills).\nIn tempi abbastanza recenti sono state realizzate con buoni risultati piantagioni in Costa d'Avorio, Tanzania, Nigeria, Camerun, Togo, Benin ed in America Centrale. I fusti hanno una lunghezza che varia dagli 8 ai 15 m, ed il loro diametro oscilla tra i 50 ed i 100\u00a0cm raggiungendo, in qualche raro caso, addirittura i 200\u00a0cm.\nUsi.\nIl legno \u00e8 usato nella costruzione di manufatti per l'esterno, ponti di navi, strumenti musicali come il didgeridoo e in tutti quei posti dove \u00e8 richiesta una forte resistenza all'acqua. \u00c8 anche usato per i parquet.\nIl teak si lavora facilmente ed ha un olio naturalmente prodotto dalla pianta.\nEsistono anche usi medicinali di questa pianta.\nL'alburno del teak \u00e8 chiaro, mentre il durame \u00e8 bruno-dorato, con venature verdastre, a volte nere e grigie. Al tatto ed alla vista appare oleoso e con un caratteristico odore di cuoio vecchio. Contiene un'apprezzabile percentuale di silice ed \u00e8 refrattario all'impregnazione, anche in autoclave.\nLa sua essiccazione all'aria \u00e8 un processo piuttosto semplice, particolarmente per i fusti ai quali \u00e8 stata praticata \"l'anellatura di base\". L'operazione, che viene effettuata ogniqualvolta si vogliano rendere i tronchi pi\u00f9 galleggianti per farli fluitare facilmente, consiste nell'asportare un anello di corteccia in prossimit\u00e0 della base dell'albero per provocarne la morte in piedi. L'alimentazione risulta cos\u00ec interrotta avendo tagliato i canali principali di ascesa. Probabilmente l'effetto combinato di uno \"svuotamento\" del fusto, per gravit\u00e0 unito al consumo da parte delle foglie di ci\u00f2 che rimane ancora a loro disposizione rende possibile una certa \"pulizia\" del tronco, che si liberer\u00e0 da molte sostanze coloranti assumendo, all'atto della segagione, un aspetto cromatico meno variegato.\nL'impiego nell'industria.\nSopporta molto bene escursioni termiche, l'umidit\u00e0, l'attacco della salsedine, e degli agenti atmosferici, condizioni che mettono al contrario a dura prova qualsiasi altro tipo di legno. Queste caratteristiche lo rendono uno dei legni pi\u00f9 durevoli al mondo insieme al legno ebano, guaiaco e bosso.\nProprio grazie a queste sue caratteristiche di bellezza, durabilit\u00e0, resistenza, duttilit\u00e0, e immarcescibilit\u00e0, il teak risulta un legno eccellente per le applicazioni pi\u00f9 diverse. Carpenteria, costruzioni, edilizia, mobili, interni, industria nautica, sono alcuni tra i maggiori impieghi di questo legno.\nIl teak giunse in Europa gi\u00e0 agli inizi del XIX secolo, quando si scoprirono le sue doti eccezionali per l'impiego nell'industria navale. Infatti il teak grazie alla sua notevole resistenza alle intemperie viene oggi impiegato soprattutto nella realizzazione di ponti di navi (deck) senza richiedere alcun trattamento preservante. Altra sua particolarit\u00e0 molto importante \u00e8 quella di non alterarsi a contatto con viti o ferramenta in genere. L'unico aspetto negativo \u00e8 rappresentato dal prezzo piuttosto elevato, che ne limita l'impiego, ma \u00e8, d'altro canto, la specie legnosa pi\u00f9 indicata ad utilizzi esterni.\nIl teak di piantagione.\nParticolare attenzione merita anche il teak di piantagione prodotto in Africa. In Costa d'Avorio i primi tentativi risalgono alla fine degli anni '20, quindi si possono trovare piante di circa 90 anni. II teak di piantagione, pertanto, cresce bene e con ottimi risultati nella fascia equatoriale, ma cambiando le caratteristiche del terreno, il legno si presenta \"asciutto\" e non oleoso come quello asiatico, pertanto necessita di trattamenti superficiali come per tutti gli altri tipi di legno. \u00c8 una pianta che non cresce velocemente ed \u00e8 molto resistente alle malattie.\nIl teak viene attualmente utilizzato piuttosto di frequente anche nella produzione di pavimenti, di serramenti (note industrie venete, per motivi legati alla sostenibilit\u00e0 ambientale stanno ottenendo eccellenti risultati con lamellari di teak di piantagione) e nella costruzione di mobili da giardino.\n\u00c8 utile precisare che la denominazione \"Teak Siam\" \u00e8 di origine commerciale, \u00e8 tuttora in uso e risale ai tempi in cui l'attuale Thailandia si chiamava Siam ed esportava gran parte del teak in Europa. Attualmente la Birmania \u00e8 il maggior esportatore di teak di origine naturale e si prevede che tra non molto tempo sopravviver\u00e0 soltanto la denominazione di Teak Burma, dal momento che la Thailandia esporta il teak esclusivamente sotto forma di manufatti. Con Teak Burma si intende teak naturale proveniente dalla Birmania.\nIl teak nella letteratura.\nNei romanzi della serie di Sandokan, la Tigre della Malesia, dello scrittore Emilio Salgari, viene usato questo legno per creare porte, rifugi e fortini, poich\u00e9 questo legno \"\u00e8 talmente duro da resistere alle cannonate anche di grosso calibro e alle granate.\" In pi\u00f9 nei libri viene spesso utilizzato dai dayaki per costruire i loro villaggi (kotte).\nInoltre il legno di Teak viene citato dal famoso scrittore George Orwell, nel suo romanzo Giorni in Birmania, in cui il protagonista, l'angloindiano John Flory, \u00e8 il gestore di una societ\u00e0 di legname. Questo legno viene utilizzato per costruire le abitazioni pi\u00f9 moderne, per gli Europei presenti nella colonia e pochi altri."}
{"id": "1582925", "revid": "237256", "url": "https://it.wikipedia.org/wiki?curid=1582925", "title": "Fedor Kuzmi\u010d Sologub", "text": ""}
{"id": "1582942", "revid": "729019", "url": "https://it.wikipedia.org/wiki?curid=1582942", "title": "Stesa", "text": "La stesa o pizza fritta \u00e8 un alimento antico, risalente all'Ottocento. Veniva considerata il pane dei poveri, infatti per realizzarla basta poco tempo e pochi ma buoni ingredienti.\nPreparazione.\nLa stesa \u00e8 un impasto di acqua e farina, steso con il matterello e fritto nell'olio bollente, si serve semplice oppure farcita con salumi, formaggi o verdure.\n\u00c8 un prodotto tipico della Media Valle del Liri. Infatti nel paese di Strangolagalli in provincia di Frosinone, ogni anno si svolge la \"Sagra della stesa\"."}
{"id": "1582943", "revid": "1366281", "url": "https://it.wikipedia.org/wiki?curid=1582943", "title": "Foulques de Villaret", "text": "Gran Maestro dell'Ordine.\nSuo zio aveva influito notevolmente nella sua carriera nell'Ordine. Egli venne nominato Ammiraglio nel 1299, e Gran Comandante due anni dopo. Dal 1303 divenne Luogotenente del Gran Maestro, e avanz\u00f2 quindi al grado di Gran Maestro alla morte dello zio.\nSotto il suo comando, l'Ordine sferr\u00f2 attacchi di successo nel tentativo di conquistare Rodi, (1308 e fine del 1309). Vennero conquistate anche altre isole dell'area (Kastell\u00f3rizo, Bodrum) e l'Ordine si trasfer\u00ec definitivamente a Rodi, dove rimase per i successivi due secoli.\nSecondo la tradizione, Fulcone di Villoret, fratello d'armi cristiane di Amedeo V di Savoia, verso il 1312, viaggiando a bordo di una galea da Rodi alla Francia, in cerca di aiuti, sarebbe stato sorpreso da una furiosa tempesta sul Golfo Ligure, che fece affondare la nave con tutto il suo carico e le armi.\nFulcone ed il suo seguito riuscirono miracolosamente a salvarsi, raggiungendo a nuoto la spiaggia del Giunchetto, insenatura sita tra Ospedaletti e Bordighera nel Ponente Ligure: per riconoscenza per lo scampato pericolo, il Gran Maestro decise allora di erigere sul posto una chiesa dedicata a San Giovanni di Gerusalemme, patrono dei cavalieri del suo ordine.\nAccanto alla nuova chiesa sarebbe quindi sorto un pio albergo, un \"hospitium\", ossia un luogo destinato al ristoro e al riparo dei viandanti e dei pellegrini che si recavano a Roma e ai luoghi santi di Gerusalemme. Successivamente i cavalieri eressero su una collina, nel gi\u00e0 esistente abitato di Colla, una chiesa dedicata a San Sebastiano (1319) e un altro pio albergo. In riconoscenza dell'opera svolta dai cavalieri, il paese situato sulla collina avrebbe quindi assunto il nome di \u201cColle dei Rodi\u201d, oggi Coldirodi, ed il borgo sottostante, in virt\u00f9 dei due \"hospitia\", sarebbe stato chiamato Hospitaletti, poi modificato nel attuale \u201cOspedaletti\u201d.\nMalgrado i benefici che l'ordine trasse dalla soppressione dei Cavalieri Templari (i beni e i compiti dei Templari vennero affidati agli Ospitalieri dal Papa nel 1312), le campagne del de Villaret, nell'espansione territoriale dell'ordine, avevano indebitato pesantemente l'organizzazione. I debiti non poterono essere saldati sino al 1330, alienando de Villoret dai suoi sostenitori nell'Ordine.\nNel 1317, l'ordine tent\u00f2 un colpo di Stato per rovesciare il Gran Maestro, il quale , si comportava in modo dispotico ed autoritario. Un gruppo scelto di cavalieri si rec\u00f2 nella sua residenza di Rodini per assassinarlo, ma il suo ciambellano lo aiut\u00f2 nella fuga. Egli si rec\u00f2 quindi al castello degli Ospitalieri di Lindos, dove venne assediato dal suo stesso ordine. Nel frattempo, i cavalieri avevano eletto Gran Maestro Maurice de Pagnac, ed avevano scritto a Papa Giovanni XXII nel luglio di quell'anno per giustificare le loro azioni.\nIl Papa, convoc\u00f2 entrambi i gran maestri alla sua corte di Avignone per risolvere la disputa. Nel frattempo, Fra' Giraud de Pins amministr\u00f2 l'ordine in nome del Papa. Il Pontefice riammise il de Villaret, ma solo qualora egli avesse dato le proprie dimissioni ufficiali da Gran Maestro. Fra' H\u00e9lion de Villeneuve venne nominato nuovo Gran Maestro dell'ordine il 18 giugno 1319, dal momento che Pagnac era morto nel frattempo. Il Papa nomin\u00f2 il de Villaret, priore di Capua a vita, il 29 giugno di quell'anno, ma dopo nuovi contrasti locali, venne trasferito al priorato di Roma nel 1325. Anche qui si ravvisarono dei contrasti e il Papa decise di mandarlo in pensione con un compenso annuo. Egli ritorn\u00f2 nella sua patria nativa e visse come fratello dell'Ordine nella casa della sorella, a Teyran, presso Montpellier. Qui mor\u00ec il 1\u00ba settembre 1327 e venne sepolto nella chiesa dei Templari di Montpellier.\nMecenate.\nRostaing Berenguier dedicher\u00e0 per intero a Folco de Viralet, suo grande mecenate, la canzone \"Tot enaisi con es del balasicz\"."}
{"id": "1582944", "revid": "287204", "url": "https://it.wikipedia.org/wiki?curid=1582944", "title": "Anchieta (Santa Catarina)", "text": "Anchieta \u00e8 un comune del Brasile nello Stato di Santa Catarina, parte della mesoregione dell'Oeste Catarinense e della microregione di S\u00e3o Miguel do Oeste.\nIl nome viene dal padre gesuita spagnolo Jos\u00e9 de Anchieta, noto come l\"Apostolo del Brasile\".\nLa colonizzazione ebbe luogo ad opera di coloni italiani (la popolazione ha a tutt'oggi origine sostanzialmente italiana) venuti dal municipio di Frederico Westphalen, nello Stato del Rio Grande do Sul. Come tradizione, essa venne segnata da una messa all'aperto, nell'occasione celebrata dai padri Pedro Rubio e Afonso Correia.\nLa colonizzazione ebbe successo, tanto che la comunit\u00e0 venne costituita in municipio, gi\u00e0 il 23 marzo 1963. \u00c8 oggi un ricco borgo agricolo."}
{"id": "1582949", "revid": "830939", "url": "https://it.wikipedia.org/wiki?curid=1582949", "title": "Helion de Villeneuve", "text": "Originario della Francia, di lui si sa che era fratello di Santa Rossolina.\nNell'Ordine degli Ospitalieri, al termine dei conflitti tra Foulques de Villaret e i membri dell'ordine, venne nominato Gran Maestro nel 1319 anche se prese possesso formalmente del proprio incarico solo nel 1325.\nEgli prese parte ad una crociata organizzata dal Papa Clemente VI, nel tentativo di liberare Smirne dai turchi (v. Crociate di Smirne), nel 1344 e riport\u00f2 in quest'impresa una vittoria navale sul Re del Marocco.\nEgli mor\u00ec sull'isola di Rodi nel 1346."}
{"id": "1582950", "revid": "131358", "url": "https://it.wikipedia.org/wiki?curid=1582950", "title": "PFC Belasitsa Petrich", "text": ""}
{"id": "1582953", "revid": "767487", "url": "https://it.wikipedia.org/wiki?curid=1582953", "title": "Hans Bongartz", "text": "Carriera.\nGiocatore.\nClub.\nInizi\u00f2 la sua carriera nel 1971 nelle file del Wattenschied come centrocampista centrale, nel 1974 venne acquistato dallo e il risultato migliore che ottenne con i \"minatori\" fu un secondo posto finale in campionato nel 1976-1977. Nel 1978 fu ceduto al , dove termin\u00f2 la carriera nel 1984.\nNazionale.\nCon la gioc\u00f2 4 partite, partecipando al . Fu tra i rigoristi della finale dell'Europeo contro la , persa dai tedeschi (2-2; 3-5 d.c.r.).\nAllenatore.\nSubito dopo aver terminato di giocare, Bongartz allen\u00f2 dal 1985 all'1987 il Kaiserslautern. Dopo una breve esperienza allo (1988-1989) ritorn\u00f2 in Germania ed allen\u00f2 in successione Wattenscheid, , Borussia M\u00f6nchengladbach, di nuovo Wattenscheid e Sportfreunde Siegen.\nNel 2007 fu direttore tecnico dello Skoda Xanthi, squadra di Super League, la massima divisione del calcio greco."}
{"id": "1582959", "revid": "647919", "url": "https://it.wikipedia.org/wiki?curid=1582959", "title": "Quadraturista", "text": ""}
{"id": "1582965", "revid": "599013", "url": "https://it.wikipedia.org/wiki?curid=1582965", "title": "Jose Mart\u00ec", "text": ""}
{"id": "1582968", "revid": "110157", "url": "https://it.wikipedia.org/wiki?curid=1582968", "title": "Contea di Scioto", "text": "La contea di Scioto (in inglese Scioto County) \u00e8 una contea dello Stato dell'Ohio, negli Stati Uniti. La popolazione al censimento del 2000 era di 79 195 abitanti. Il capoluogo di contea \u00e8 Portsmouth."}
{"id": "1582969", "revid": "74801", "url": "https://it.wikipedia.org/wiki?curid=1582969", "title": "Contea di Seneca (Ohio)", "text": "La contea di Seneca (in inglese Seneca County) \u00e8 una contea dello Stato dell'Ohio, negli Stati Uniti. La popolazione al censimento del 2000 era di abitanti. Il capoluogo di contea \u00e8 Tiffin."}
{"id": "1582970", "revid": "110157", "url": "https://it.wikipedia.org/wiki?curid=1582970", "title": "Contea di Shelby (Ohio)", "text": "La contea di Shelby (in inglese Shelby County) \u00e8 una contea dello Stato dell'Ohio, negli Stati Uniti. La popolazione al censimento del 2000 era di 47 910 abitanti. Il capoluogo di contea \u00e8 Sidney."}
{"id": "1582971", "revid": "287204", "url": "https://it.wikipedia.org/wiki?curid=1582971", "title": "Microregione di Bananal", "text": "Bananal \u00e8 una microregione dello Stato di San Paolo in Brasile, appartenente alla mesoregione di Vale do Para\u00edba Paulista.\nComuni.\nComprende 5 comuni:"}
{"id": "1582973", "revid": "287204", "url": "https://it.wikipedia.org/wiki?curid=1582973", "title": "Claudio Donati", "text": "Biografia.\nLaureato in Storia moderna presso la Facolt\u00e0 di Lettere e Filosofia dell'Universit\u00e0 degli studi di Milano nel 1972, ha perfezionato gli studi presso la Scuola Normale Superiore di Pisa (1972-74).\nIl 1\u00ba novembre del 1974 viene nominato assistente ordinario di Storia moderna presso la Facolt\u00e0 di Giurisprudenza dell'Universit\u00e0 degli studi di Siena.\nNel 1976 diviene professore incaricato di Storia degli antichi stati italiani presso la Facolt\u00e0 di Lettere e Filosofia dell'Universit\u00e0 degli studi di Trieste.\nProfessore associato di Storia moderna presso la medesima Facolt\u00e0 (1980), poi di Storia degli antichi stati italiani presso la Facolt\u00e0 di Lettere e Filosofia dell'Universit\u00e0 degli studi di Milano (1986), professore straordinario (1990) e poi ordinario (1\u00ba novembre 1993) di Storia degli antichi stati italiani.\n\u00c8 stato socio della Societ\u00e0 Italiana per gli studi del XVIII secolo, della Societ\u00e0 trentina di studi storici, dell'Accademia roveretana degli Agiati, dell'Arbeitskreis f\u00fcr Milit\u00e4rgeschichte. \u00c8 stato membro designato del Centro per gli studi storici italo-germanici di Trento e condirettore della \"Rivista storica italiana\". In particolare i suoi studi sulla nobilt\u00e0 e sulle istituzioni militari dell'Italia \"austriaca\" (Lombardia, Trentino) nell'et\u00e0 moderna hanno colmato una lacuna della storia militare italiana, approfondendo e problematizzando la tesi della smilitarizzazione italiana sostenuta da Gregory Hanlon in \"The twilight of a military tradition. Italian aristocrats and European conflicts, 1560-1800\" (UCL Press, 1998).\nTra i temi principali della sua ricerca:"}
{"id": "1582974", "revid": "287204", "url": "https://it.wikipedia.org/wiki?curid=1582974", "title": "Harry Rosenbusch", "text": "Biografia.\nRosenbusch, dopo aver conseguito nel 1869 il dottorato all'Universit\u00e0 di Friburgo in Brisgovia, \u00e8 stato professore associato di Petrografia all'Universit\u00e0 di Strasburgo dal 1873 al 1877 (nel 1871 la citt\u00e0 alsaziana era entrata a far parte dell'Impero tedesco), dopo di che pass\u00f2 all'Universit\u00e0 Ruprecht Karl di Heidelberg dove fu professore ordinario di Mineralogia. Durante la sua permanenza a Strasburgo, Rosenbusch, assieme a Rudolf Fuess, costru\u00ec il primo microscopio petrografico iniziando l'analisi ottica in Sezione sottile delle rocce. Rimase ad Heidelberg fino al 1888, anno in cui fu nominato primo direttore dell\"'Istituto geologico di stato\" del Baden.\nNel secolo XIX lo studio delle propriet\u00e0 ottiche dei minerali era ai primordi, e pertanto la ricerca di Rosenbusch \u00e8 stata fondamentale per il progresso della Petrografia. Nella monumentale \"Mikroskopische Physiographie der petrographisch wichtigen Mineralien\" del 1873 espone le basi dell'identificazione delle rocce secondo le propriet\u00e0 morfologiche, fisiche e chimiche dei minerali che le compongono. Nel 1877 scrisse un manuale, \"Die mikroskopische Physiographie der Mineralien und Gesteine\", in cui venivano descritte le tecniche e i metodi di studio della petrografia e veniva presentata una classificazione delle rocce magmatiche. Entrambe le opere divennero dei classici della petrografia e della mineralogia, come peraltro il trattato \"Elemente der Gesteinslehre\" del 1888.\nNel 1903 gli \u00e8 stata attribuita la Medaglia Wollaston, il premio della Geological Society of London assegnato annualmente per ricerche nel campo della Geologia."}
{"id": "1582975", "revid": "537927", "url": "https://it.wikipedia.org/wiki?curid=1582975", "title": "Dieudonn\u00e9 de Gozon", "text": "Egli era originario di una nobile famiglia della Linguadoca, in Francia. Egli ottenne il soprannome di \"Extinctor Draconis\" (\"uccisore di draghi\" in latino).\nTra il 1347 ed il 1348 il Gran Maestro mostr\u00f2 il proprio coraggio quando l'ordine venne chiamato in aiuto dal Re Costantino VI d'Armenia, assediato dalle armate del Sultano d'Egitto.\nIl drago di Rodi.\nLa leggenda vuole che sull'isola di Rodi, in Grecia, risiedesse un drago che vivesse nascosto nelle locali paludi e che uccidesse il bestiame degli allevatori locali. Malgrado gli ordini del Gran Maestro de Villeneuve di non disturbare il mostro, Gozon uccise il dragone, e pose la sua testa su uno dei sette cancelli della cittadella medioevale di Rodi. La testa era ancora visibile un secolo fa, quando un biologo comment\u00f2 il fatto che essa consistesse semplicemente di parte di un enorme coccodrillo.\nViene citato all'inizio del capitolo quarto di \"Ventimila leghe sotto i mari\" di Jules Verne."}
{"id": "1582977", "revid": "74801", "url": "https://it.wikipedia.org/wiki?curid=1582977", "title": "Contea di Adams (Iowa)", "text": "La contea di Adams, in inglese Adams County, \u00e8 una contea dello Stato dell'Iowa, negli Stati Uniti. La popolazione al censimento del 2010 era di abitanti, in calo di circa 400 abitanti rispetto al censimento del 2000. Secondo i censimenti degli Stati Uniti, sia del 2000 che del 2001, \u00e8 la contea dell'Iowa con il minor numero di residenti. Il capoluogo della contea \u00e8 Corning.\nGeografia fisica.\nLa contea si trova nel sud ovest dell'Iowa. Secondo l'U.S. Census Bureau, la contea ha una superficie totale di , di cui composti da terra e i rimanenti composti di acqua.\nStoria.\nLa contea di Adams fu creata dal legislatore statale nel 1851 e chiamata cos\u00ec in onore del secondo presidente degli Stati Uniti, John Adams, oppure di suo figlio, il sesto presidente, John Quincy Adams (fonti diverse). In seguito il 12 marzo 1853 la contea fu organizzata e separata dalla Contea di Pottawattamie. La sua dimensione originale fu successivamente ridotta con la creazione della Contea di Montgomery e della Contea di Union.\nInizialmente il capoluogo della contea era Quincy. Nel 1872 \u00e8 stato trasferito a Corning.\nSociet\u00e0.\nCensimento 2010.\nIl censimento del 2010 ha registrato una popolazione di persone nella contea, con una densit\u00e0 di popolazione pari a 3,66 ab/km\u00b2. C'erano unit\u00e0 abitative, delle quali erano occupate.\nCensimento 2000.\nIl censimento del 2000 ha registrato una popolazione di 4.482 persone nella contea, di cui famiglie e famiglie residenti nella contea, con una densit\u00e0 di popolazione pari a 4 ab/km\u00b2. C'erano unit\u00e0 abitative con una densit\u00e0 media di 2 u.a./km\u00b2. La composizione razziale della contea era composta dal 98,91% bianchi, 0,07% neri o afroamericani, 0,45% nativi americani, 0,18% asiatici, 0,04% di altre razze e 0,36% di due o pi\u00f9 razze. Lo 0,58% della popolazione \u00e8 ispanica o Latina.\nC'erano nuclei familiari da cui 28,00% aveva figli di et\u00e0 inferiore ai 18 anni che vivono con loro, il 58,00% erano coppie sposate che vivono insieme, il 5,50% aveva una donna capofamiglia senza marito presente, e il 33,80% erano non-famiglie. Il 30,00% di tutte le famiglie erano formate da singoli individui e il 17,60% di questi avevano 65 anni di et\u00e0 o pi\u00f9. La dimensione media delle famiglie era di 2,34 persone.\nNella contea la popolazione era cos\u00ec distribuita: il 23,90% di et\u00e0 inferiore ai 18 anni, il 6,30% fra i 18 e i 24, il 24,10% fra i 25 e i 44, il 24,20% dai 45 ai 64, e 21,40% oltre i 65 anni di et\u00e0 o pi\u00f9 anziani. L'et\u00e0 media era di 42 anni. Per ogni 100 donne c'ero 96,70 uomini. Per ogni 100 donne sopra i 18 anni, c'erano 92,70 maschi.\nIl reddito pro capite medio per una famiglia nella contea era di . I maschi hanno un reddito medio di contro i per le femmine. Il reddito pro capite per la contea era di . Circa il 6,40% delle famiglie e il 9,30% della popolazione era sotto la soglia di povert\u00e0, tra cui l'11,40% di quelli sotto i 18 anni e l'11,10% di quelli oltre 65 anni di et\u00e0."}
{"id": "1582983", "revid": "767487", "url": "https://it.wikipedia.org/wiki?curid=1582983", "title": "Santa Helena (Santa Catarina)", "text": "Santa Helena \u00e8 un comune del Brasile nello Stato di Santa Catarina, parte della mesoregione dell'Oeste Catarinense e della microregione di S\u00e3o Miguel do Oeste.\nLa colonizzazione ebbe luogo nel 1943 ad opera di coloni italiani e tedeschi, che intendevano sviluppare attivit\u00e0 legate allo sfruttamento del legname.\nLa colonizzazione ebbe successo, tanto che nel settembre 1962 la comunit\u00e0 venne costituita in distretto e, con legge 8.526 del 9 gennaio 1992, in municipio."}
{"id": "1582985", "revid": "287204", "url": "https://it.wikipedia.org/wiki?curid=1582985", "title": "Microregione di Campos do Jord\u00e3o", "text": "Campos do Jord\u00e3o \u00e8 una microregione dello Stato di San Paolo in Brasile, appartenente alla mesoregione di Vale do Para\u00edba Paulista.\nComuni.\nComprende 4 comuni:"}
{"id": "1582990", "revid": "33689", "url": "https://it.wikipedia.org/wiki?curid=1582990", "title": "Contea di Allamakee (Iowa)", "text": ""}
{"id": "1582992", "revid": "767487", "url": "https://it.wikipedia.org/wiki?curid=1582992", "title": "Contea di Appanoose", "text": "La contea di Appanoose (in inglese Appanoose County ) \u00e8 una contea dello Stato dell'Iowa, negli Stati Uniti. La popolazione al censimento del 2000 era di 13.721 abitanti. Il capoluogo di contea \u00e8 Centerville.\nComunit\u00e0.\nAppanoose County \u00e8 composta di undici comuni e di diciassette \"township\":"}
{"id": "1582993", "revid": "55935", "url": "https://it.wikipedia.org/wiki?curid=1582993", "title": "Henry Rosenbusch", "text": ""}
{"id": "1582994", "revid": "715388", "url": "https://it.wikipedia.org/wiki?curid=1582994", "title": "Contea di Audubon", "text": "La contea di Audubon ( in inglese Audubon County ) \u00e8 una contea dello Stato dell'Iowa, negli Stati Uniti. La popolazione al censimento del 2000 era di 6830 abitanti. Il capoluogo di contea \u00e8 Audubon.\nComuniti\u00e0 e localit\u00e0.\nAudubon County si suddivide in cinque citt\u00e0 e dodici \"township\":"}
{"id": "1582995", "revid": "767487", "url": "https://it.wikipedia.org/wiki?curid=1582995", "title": "Contea di Benton (Iowa)", "text": "La contea di Benton (in inglese Benton County ) \u00e8 una contea dello Stato dell'Iowa, negli Stati Uniti. La popolazione al censimento del 2000 era di 25.308 abitanti. Il capoluogo di contea \u00e8 Vinton.\nComunit\u00e0 e localit\u00e0.\nLa contea di Benton si suddivide in quattordici citt\u00e0, venti \"township\" e una \"Unincorporated community\":"}
{"id": "1582996", "revid": "767487", "url": "https://it.wikipedia.org/wiki?curid=1582996", "title": "Pierre de Corneillan", "text": "De Corneillan trascorse gran parte del suo breve periodo di governo (18 mesi) resistendo valorosamente alle intenzioni di Papa Innocenzo VI, che aveva tentato di spostare la sede dell'Ordine da Rodi, in un altro punto pi\u00f9 vicino alla Palestina e ai possedimenti dei mammelucchi. Il suo sarcofago in marmo \u00e8 conservato nell'entrata principale del Museo Archeologico di Rodi."}
{"id": "1582997", "revid": "74801", "url": "https://it.wikipedia.org/wiki?curid=1582997", "title": "Contea di Black Hawk", "text": "La contea di Black Hawk (\"Black Hawk County\") \u00e8 una contea dello Stato dell'Iowa. Nel 2000, la popolazione era di , facendone la quarta pi\u00f9 grande contea per popolazione dello Stato; nel 2010, la popolazione \u00e8 passata a abitanti. La maggior parte della popolazione della Contea risiede nel Cedar Falls, area urbanizzata di Waterloo. Waterloo, il capoluogo di contea, si trova a circa 65 miglia () ad est della I-35, all'incrocio tra le Autostrade US 20, 63 e 218. La citt\u00e0 di Cedar Falls si trova a circa otto miglia a ovest di Waterloo. Black Hawk County \u00e8 una delle tre contee che compongono la Waterloo-Cedar Falls Metropolitan Statistical Area.\nComunit\u00e0 e localit\u00e0.\nLa Contea di Black Hawk si suddivide in undici citt\u00e0, sei \"unincorporated community\" e diciassette \"township\":"}
{"id": "1582998", "revid": "131358", "url": "https://it.wikipedia.org/wiki?curid=1582998", "title": "PFC Cherno More Varna", "text": ""}
{"id": "1582999", "revid": "144796", "url": "https://it.wikipedia.org/wiki?curid=1582999", "title": "Innocenzo VI", "text": ""}
{"id": "1583001", "revid": "767487", "url": "https://it.wikipedia.org/wiki?curid=1583001", "title": "Contea di Boone (Iowa)", "text": "La contea di Boone (in inglese Boone County ) \u00e8 una contea dello Stato dell'Iowa, negli Stati Uniti. La popolazione al censimento del 2000 era di 26.224 abitanti. Il capoluogo di contea \u00e8 Boone.\nComunit\u00e0 e localit\u00e0.\nLa contea di Boone conta 11 citt\u00e0 (\"cities\"), 5 \"Unincorporated community\" e 17 \"township\":"}
{"id": "1583002", "revid": "663330", "url": "https://it.wikipedia.org/wiki?curid=1583002", "title": "Diario di una squillo perbene", "text": "Diario di una squillo perbene (\"Secret Diary of a Call Girl\") \u00e8 una serie televisiva britannica trasmessa dal 27 settembre 2007 al 22 marzo 2011 sull'emittente ITV 2, tratta dal blog e libri, che racconta le avventure di una \"ragazza squillo perbene\" d'alto bordo. Professionista, carismatica, emancipata fa il suo lavoro per il piacere di farlo e per i cospicui guadagni che da esso derivano. Per tutta la serie \u00e8 lei stessa, in prima persona ed in tempo reale, a narrare la vicenda ed a commentarla rivolta alla quarta parete con ironia e partecipazione.\nIn Italia la serie \u00e8 stata trasmessa dal canale Fox Life dal 1\u00ba febbraio 2009 al 29 luglio 2011.\nTrama.\nAmbientata a Londra, segue Hannah Baxter, una giovane donna che vive una vita segreta come una escort, sotto lo pseudonimo di Belle; focalizzandosi sulla vita professionale e privata e le complicazioni che ne derivano. Tuttavia, riceve aiuto e consigli dal suo migliore amico Ben.\nColonna sonora.\nLa colonna sonora \u00e8 una versione strumentale della canzone: You Know I'm No Good di Amy Winehouse; questa versione appare nei titoli iniziali dove Belle si applica il trucco e si prepara, con intermezzi di immagini panoramiche delle strade di Londra.\nL'autrice del libro.\nNel novembre 2009, l'autrice del libro, sino ad allora rimasta anonima, si \u00e8 rivelata in un'intervista concessa alla giornalista del Sunday Times India Knight; si trattava della ricercatrice scientifica Brooke Magnanti, operante a Bristol nel settore dell'oncologia (neurotossicologia sperimentale ed epidemiologia tumorale), la quale si sarebbe prostituita, secondo le sue dichiarazioni, per circa 14 mesi alla tariffa di 300 sterline l'ora per mantenersi agli studi e poter accedere all'attuale professione."}
{"id": "1583003", "revid": "287204", "url": "https://it.wikipedia.org/wiki?curid=1583003", "title": "Microregione di Caraguatatuba", "text": "Caraguatatuba \u00e8 una microregione dello Stato di San Paolo in Brasile, appartenente alla mesoregione di Vale do Para\u00edba Paulista.\nComuni.\nComprende 4 comuni:"}
{"id": "1583005", "revid": "1543377", "url": "https://it.wikipedia.org/wiki?curid=1583005", "title": "Alma\u0219u (S\u0103laj)", "text": "Alma\u015fu (in ungherese \"Nagyalm\u00e1s\" oppure \"V\u00e1ralm\u00e1s\") \u00e8 un comune della Romania di 2.451 abitanti, ubicato nel distretto di S\u0103laj, nella regione storica della Transilvania.\nIl comune \u00e8 formato dall'unione di 9 villaggi: Alma\u0219u, B\u0103biu, Cuti\u0219, Jebucu, Mesteac\u0103nu, Petrinzel, Sf\u0103ra\u0219, Stana, \u021a\u0103udu."}
{"id": "1583006", "revid": "112955475", "url": "https://it.wikipedia.org/wiki?curid=1583006", "title": "Contea di Bremer", "text": "La contea di Bremer (in inglese Bremer County) \u00e8 una contea dello Stato dell'Iowa, negli Stati Uniti. La popolazione al censimento del 2000 era di 23.325 abitanti. Il capoluogo di contea \u00e8 Waverly.\nComunit\u00e0 e localit\u00e0.\nLa contea di Bremer si suddivide in otto citt\u00e0 (\"cities\"), quattro \"Unincorporated community\" e quattordici \"township\"."}
{"id": "1583007", "revid": "74801", "url": "https://it.wikipedia.org/wiki?curid=1583007", "title": "Contea di Buchanan (Iowa)", "text": "La contea di Buchanan (in inglese Buchanan County) \u00e8 una contea dello Stato dell'Iowa, negli Stati Uniti. La popolazione al censimento del 2000 era di abitanti. Il capoluogo di contea \u00e8 Independence.\nComunit\u00e0.\nLa contea di Buchanan comprende undici citt\u00e0 e sette comunit\u00e0 non incorporate"}
{"id": "1583009", "revid": "287204", "url": "https://it.wikipedia.org/wiki?curid=1583009", "title": "Microregione di Guaratinguet\u00e1", "text": "Guaratinguet\u00e1 \u00e8 una microregione dello Stato di San Paolo in Brasile, appartenente alla mesoregione di Vale do Para\u00edba Paulista.\nComuni.\nComprende 11 comuni:"}
{"id": "1583014", "revid": "767487", "url": "https://it.wikipedia.org/wiki?curid=1583014", "title": "Contea di Buena Vista", "text": "La contea di Buena Vista (in inglese Buena Vista County) \u00e8 una contea dello Stato dell'Iowa, negli Stati Uniti. La popolazione al censimento del 2000 era di 20.411 abitanti. Il capoluogo della contea \u00e8 Storm Lake.\nComunit\u00e0 e localit\u00e0.\nLa contea di Buena Vista comprende dieci citt\u00e0 e sedici \"township\":"}
{"id": "1583019", "revid": "287204", "url": "https://it.wikipedia.org/wiki?curid=1583019", "title": "Microregione di Paraibuna/Paraitinga", "text": "Paraibuna/Paraitinga \u00e8 una microregione dello Stato di San Paolo in Brasile, appartenente alla mesoregione di Vale do Para\u00edba Paulista.\nComuni.\nComprende 7 comuni:"}
{"id": "1583020", "revid": "767487", "url": "https://it.wikipedia.org/wiki?curid=1583020", "title": "B\u0103beni (S\u0103laj)", "text": "B\u0103beni (in ungherese \"Aranymez\u0151\") \u00e8 un comune della Romania di 1.892 abitanti, ubicato nel distretto di S\u0103laj, nella regione storica della Transilvania. \nIl comune \u00e8 formato dall'unione di 5 villaggi: B\u0103beni, Ciocmani, Cli\u021b, Piro\u0219a, Poieni\u021ba."}
{"id": "1583021", "revid": "767487", "url": "https://it.wikipedia.org/wiki?curid=1583021", "title": "Contea di Carroll (Iowa)", "text": "La contea di Carroll (in inglese Carroll County ) \u00e8 una contea dello Stato dell'Iowa, negli Stati Uniti. La popolazione al censimento del 2000 era di 21.421 abitanti. Il capoluogo di contea \u00e8 Carroll.\nComunit\u00e0 e localit\u00e0.\nLa contea di Carrol contiene quattordici citt\u00e0 e sedici \"township\":"}
{"id": "1583027", "revid": "287204", "url": "https://it.wikipedia.org/wiki?curid=1583027", "title": "Santa Terezinha (Santa Catarina)", "text": "Santa Terezinha \u00e8 un comune del Brasile nello Stato di Santa Catarina, parte della mesoregione del Norte Catarinense e della microregione di Canoinhas.\nLa cittadina, dedicata alla Santa protettrice Teresa di Lisieux, nacque come uno dei principali nuclei di colonizzazione schiavile dello Stato. Intorno al 1910 la composizione sociale cominci\u00f2 a mutare con l'arrivo di immigranti polacchi ed ucraini. Questi conquistarono le terre per mezzo di un cruento conflitto con le popolazioni indie, che resistettero alla occupazione e vennero spinte ad una marcia verso regioni pi\u00f9 interne.\nLa comunit\u00e0 venne costituita in municipio il 26 settembre 1991."}
{"id": "1583028", "revid": "287204", "url": "https://it.wikipedia.org/wiki?curid=1583028", "title": "Microregione di S\u00e3o Jos\u00e9 dos Campos", "text": "S\u00e3o Jos\u00e9 dos Campos \u00e8 una microregione dello Stato di San Paolo in Brasile, appartenente alla mesoregione di Vale do Para\u00edba Paulista.\nComuni.\nComprende 8 comuni:"}
{"id": "1583030", "revid": "767487", "url": "https://it.wikipedia.org/wiki?curid=1583030", "title": "Contea di Cass (Iowa)", "text": "La contea di Cass (in inglese Cass County ) \u00e8 una contea dello Stato dell'Iowa, negli Stati Uniti. La popolazione al censimento del 2000 era di 14.684 abitanti. Il capoluogo di contea \u00e8 Atlantic.\nComunit\u00e0.\nLa contea di Cass ha otto citt\u00e0 e sedici \"township\""}
{"id": "1583031", "revid": "33751", "url": "https://it.wikipedia.org/wiki?curid=1583031", "title": "PFC Marek Dupnitsa", "text": ""}
{"id": "1583032", "revid": "1234826", "url": "https://it.wikipedia.org/wiki?curid=1583032", "title": "Harry Potter e i Doni della Morte", "text": "Harry Potter e i Doni della Morte (titolo originale in inglese: \"Harry Potter and the Deathly Hallows\") \u00e8 il settimo e ultimo romanzo della serie fantasy \"Harry Potter\", scritta da J. K. Rowling e ambientata principalmente nell'immaginario Mondo magico durante gli anni novanta del XX secolo.\n\"Harry Potter e i Doni della Morte\" \u00e8 stato pubblicato nel 2007. Tradotto in 77 lingue, tra cui il latino e il greco antico, \u00e8 la pi\u00f9 popolare opera della storia dell'editoria mondiale, con 20 milioni di copie vendute solo nelle primissime ore, diventate poi 72 in un solo giorno.\nTra il 2010 e il 2011 ne \u00e8 stato tratto un adattamento cinematografico diviso in due parti distribuito da Warner Bros. e diretto da David Yates: al botteghino mondiale, la prima parte ha incassato pi\u00f9 di 960 milioni di dollari, mentre la seconda pi\u00f9 di un 1 miliardo e 341 milioni, inserendosi cos\u00ec rispettivamente al quarantottesimo e al tredicesimo posto nella classifica dei film con maggiori incassi nella storia del cinema.\nTrama.\nCon l'avvicinarsi del suo diciassettesimo compleanno, Harry Potter rischia di perdere la protezione offerta dalla casa degli zii; i Dursley vengono quindi trasferiti per la loro sicurezza, mentre l'Ordine della Fenice si prepara a scortare Harry verso la Tana, trasformando sei suoi affiliati in copie fisiche del ragazzo in modo da confondere eventuali inseguitori. Durante il tragitto i Mangiamorte li attaccano e Alastor Moody e Edvige vengono uccisi. Lord Voldemort tenta di assassinare Harry, ma una reazione inattesa tra le loro due bacchette glielo impedisce.\nHarry e i suoi amici Ron Weasley e Hermione Granger non intendono presentarsi a Hogwarts per il loro settimo e ultimo anno di studi per dedicarsi invece alla ricerca degli Horcrux di Voldemort. I tre ereditano inoltre degli oggetti da Albus Silente: Ron riceve il deluminatore, Hermione una copia de \"Le fiabe di Beda il Bardo\" e Harry il boccino d'oro catturato nella sua prima partita di quidditch a Hogwarts, oltre alla spada di Godric Grifondoro, che gli viene per\u00f2 negata dal ministro della magia Rufus Scrimgeour. In seguito Voldemort si impossessa del Ministero della Magia e assoggetta l'intera comunit\u00e0 magica. I Mangiamorte attaccano quindi anche i partecipanti al matrimonio di Bill Weasley e Fleur Delacour, spingendo Harry, Ron e Hermione a rifugiarsi nel vecchio quartier generale dell'Ordine della Fenice a Grimmauld Place. Qui scoprono che R.A.B., colui che aveva prelevato il medaglione di Serpeverde, \u00e8 il fratello di Sirius Regulus Arcturus Black; l'elfo domestico Kreacher racconta loro che l'oggetto \u00e8 stato per\u00f2 rubato da Mundungus Fletcher. Kreacher viene quindi mandato a catturare Mundungus, il quale rivela di aver ceduto il medaglione a Dolores Umbridge.\nHarry, Ron e Hermione si infiltrano al Ministero, usando la Pozione Polisucco per assumere le sembianze di tre impiegati, e recuperano l'Horcrux dalla Umbridge; tuttavia il Mangiamorte Yaxley scopre il loro nascondiglio e gli amici sono costretti ad abbandonare Grimmauld Place e a nascondersi nei boschi. Non riuscendo a distruggere il medaglione, i tre decidono di indossarlo a turno, ma l'oggetto corrode l'animo del portatore e, a causa di ci\u00f2, Ron abbandona il gruppo in seguito a un litigio. Harry e Hermione decidono di recarsi a Godric's Hollow, il paese natale di Harry e Silente, in cerca di indizi. Qui incontrano quella che sembra essere l'anziana storica della magia Bathilda Bath, che si rivela essere in realt\u00e0 Nagini, il serpente di Voldemort, che ha assunto le sembianze della donna; i due riescono a fuggire ma la bacchetta di Harry rimane distrutta nello scontro. Qualche tempo dopo Harry vede un Patronus a forma di cerva e, seguendolo, trova la spada di Grifondoro sul fondo di un laghetto ghiacciato. Tuffatosi per prenderla, viene quasi strangolato dalla catena dell'Horcrux, ma \u00e8 salvato da Ron, tornato sui suoi passi grazie al deluminatore, che recupera la spada e la usa per distruggere il medaglione.\nRiuniti, i tre decidono di fare visita a Xenophilius Lovegood, padre della loro amica Luna, per chiedergli informazioni su un simbolo presente nel libro di fiabe di Silente e che l'uomo indossava al collo il giorno del matrimonio di Bill e Fleur. Xenophilius racconta loro che il simbolo rappresenta i Doni della Morte: una bacchetta invincibile (la Bacchetta di Sambuco), una pietra in grado di rievocare i morti (la Pietra della Resurrezione) e l'infallibile Mantello dell'Invisibilit\u00e0. Xenophilius, alla fine del racconto, tenta di consegnare i tre ragazzi ai Mangiamorte, per riavere indietro Luna che \u00e8 stata catturata dai seguaci di Voldemort, ma il gruppo sfugge ancora una volta alla cattura. Harry, alla fine, capisce che il suo mantello dell'invisibilit\u00e0 \u00e8 uno dei Doni della Morte e che la pietra \u00e8 nascosta nel boccino lasciatogli da Silente, ma anche che Voldemort sta cercando la Bacchetta di Sambuco, che era passata a Silente dopo che egli aveva sconfitto il suo precedente proprietario, il mago oscuro Gellert Grindelwald.\nUn giorno Harry pronuncia inavvertitamente il nome di Voldemort, che \u00e8 stato stregato in modo da rintracciare all'istante chiunque lo pronunci; i tre vengono quindi catturati e condotti a Villa Malfoy. Qui Hermione viene torturata e interrogata da Bellatrix Lestrange per scoprire come avessero fatto a trovare la spada di Grifondoro, che Bellatrix credeva essere nascosta nella sua camera di sicurezza alla Gringott. Con l'aiuto dell'elfo domestico Dobby, i tre riescono a liberarsi e a trovare riparo a Villa Conchiglia insieme ai restanti prigionieri: il folletto Unci-Unci, Dean Thomas, Luna e Olivander; durante la smaterializzazione Dobby viene per\u00f2 colpito dal pugnale di Bellatrix e muore poco dopo. Intanto Voldemort profana la tomba di Silente ed entra in possesso della Bacchetta di Sambuco. Credendo che un altro Horcrux sia custodito alla Gringott, Harry chiede aiuto a Unci-Unci per poter entrare nella banca. Con l'ausilio della Pozione Polisucco, che trasforma Hermione in Bellatrix, i quattro si infiltrano alla Gringott e recuperano l'Horcrux: la coppa di Tassorosso. Tuttavia Unci-Unci scappa con la spada di Grifondoro e Harry, Ron e Hermione evadono dai sotterranei della banca in groppa a un drago che faceva la guardia alle camere blindate. Voldemort apprende dell'incidente e capisce cos\u00ec che i tre stanno cercando i suoi Horcrux; attraverso una visione, Harry viene a sapere che gli ultimi Horcrux rimasti sono Nagini e un oggetto misterioso nascosto a Hogwarts.\nRecatisi a Hogsmeade, i tre amici sfuggono ai Mangiamorte e riescono a penetrare a Hogwarts grazie al barista del pub Testa di Porco, che si rivela essere il fratello minore di Silente, Aberforth. Voldemort, allarmato dalla presenza di Harry, si mobilita per assaltare Hogwarts, mentre i professori e gli studenti interessati a combattere espellono i soggetti fedeli al mago oscuro e si preparano a difendere la scuola insieme ad alcuni membri dell'Ordine della Fenice giunti in soccorso. Con l'aiuto di Luna e del fantasma della Dama Grigia, Harry deduce che uno degli Horcrux mancanti \u00e8 il diadema di Corvonero. Riunitosi con Ron e Hermione, che nel frattempo sono stati nella camera dei segreti e hanno distrutto la coppa di Tassorosso con una zanna avvelenata del basilisco, Harry trova il diadema nella Stanza delle Necessit\u00e0, ma i tre vengono attaccati da Draco Malfoy, Tiger e Goyle. Tiger tenta di ucciderli evocando un fuoco maledetto, l'Ardemonio, ma le fiamme sfuggono al suo controllo e distruggono sia l'Horcrux che la stanza stessa; i tre amici scappano salvando Malfoy e Goyle, mentre Tiger resta ucciso. I Mangiamorte e i loro alleati, intanto, lanciano l'attacco alla scuola, uccidendo diverse persone tra cui Remus Lupin e Fred Weasley.\nVoldemort concede una tregua momentanea e si ritira nella Foresta Proibita. Prima per\u00f2, capendo di non aver piegato la Bacchetta di Sambuco alla sua volont\u00e0 poich\u00e9 il suo vecchio padrone, Silente, era di fatto stato ucciso da Severus Piton, ordina a Nagini di uccidere quest'ultimo, pensando cos\u00ec di conquistare la piena fedelt\u00e0 della bacchetta. In punto di morte Piton consegna a Harry i suoi ricordi da esaminare nel pensatoio. Il ragazzo apprende cos\u00ec che Piton aveva realmente svolto il doppio gioco contro Voldemort in quanto era da sempre innamorato di Lily Evans, la madre di Harry. Anche l'assassinio di Silente era stato un ordine di Silente stesso; inoltre, era stato sempre Piton a inviare a Harry il Patronus a forma di cerva per fargli trovare la spada di Grifondoro. Harry scopre infine che, a seguito dell'attacco subito da piccolo, anche lui \u00e8 inavvertitamente diventato un Horcrux, e che per rendere il mago oscuro nuovamente mortale, occorre che si faccia uccidere da Voldemort in persona. Decide cos\u00ec di sacrificarsi, chiedendo a Neville di uccidere Nagini. Mentre si reca nella Foresta Proibita, Harry comprende infine il messaggio inciso sul boccino d'oro e riesce ad aprirlo: dentro vi trova la Pietra della Resurrezione, grazie alla quale fa apparire gli spettri dei suoi genitori, di Sirius Black e di Lupin, che gli infondono coraggio. Quindi lascia cadere la pietra e si consegna a Voldemort, il quale gli scaglia contro la maledizione Avada Kedavra.\nHarry si risveglia in un luogo onirico simile alla stazione di King's Cross, dove incontra Silente. Questi spiega che il ragazzo non \u00e8 realmente morto poich\u00e9 Voldemort aveva usato il sangue di Harry per ricreare il proprio corpo e quindi, inconsapevolmente, sta ospitando dentro di s\u00e9 la protezione di Lily; Harry \u00e8 dunque legato alla vita finch\u00e9 lui vive e la maledizione mortale che ha ricevuto ha annientato unicamente il frammento di anima di Voldemort che ospitava. Harry ha quindi la possibilit\u00e0 di andare avanti e morire, ma ritorna invece alla vita e si finge morto; lo stratagemma ha successo grazie all'inaspettata collaborazione di Narcissa Malfoy, che \u00e8 interessata unicamente a ritrovare Draco. Voldemort entra da vincitore a Hogwarts assieme al suo esercito, mostrando il corpo di Harry e intimando ai difensori di arrendersi; Neville Paciock tuttavia invita coraggiosamente i suoi compagni a resistere.\nAccorrono i rinforzi, costituiti dai centauri, dai thestral e da un gruppo di elfi domestici, di parenti degli studenti e di abitanti di Hogsmeade, e la battaglia riprende. Neville estrae la spada di Grifondoro dal Cappello parlante e decapita Nagini, Molly Weasley uccide Bellatrix dopo un furioso duello, mentre Lucius e Narcissa Malfoy abbandonano i Mangiamorte e ritrovano il figlio. Harry si mostra a Voldemort rivelandosi ancora vivo. Il ragazzo spiega che il vero padrone della Bacchetta di Sambuco non era Piton, ma Draco, poich\u00e9 era stato lui a disarmare Silente prima che Piton lo uccidesse. Harry, avendo disarmato Draco durante la lotta a Villa Malfoy, \u00e8 quindi il reale padrone della bacchetta. Incurante, Voldemort lancia la maledizione Avada Kedavra contro Harry, ma l'incantesimo gli rimbalza contro e lo uccide. Terminata la battaglia, Harry utilizza la Bacchetta di Sambuco unicamente per riparare la sua vecchia bacchetta spezzata e la ripone poi nella tomba di Silente. Sceglie infine di non tornare a cercare la Pietra della Resurrezione nella foresta e di tenere solo il proprio mantello dell'invisibilit\u00e0.\nDiciannove anni dopo la pace \u00e8 tornata nel mondo magico. Harry e Ginny Weasley sono sposati e hanno tre figli: James Sirius, Albus Severus e Lily Luna. Anche Ron e Hemione sono sposati e hanno due figli, Rose e Hugo, mentre Draco \u00e8 diventato padre di Scorpius. I protagonisti della serie si ritrovano alla stazione di King's Cross per accompagnare i loro figli al treno per Hogwarts.\nIl commento della Rowling sull'epilogo.\nIn una intervista e in una chat l'autrice J. K. Rowling ha dato informazioni addizionali riguardo ai personaggi, che ha scelto di non includere nel libro.\nLe affermazioni con fonti esplicite si intendono pronunciate in altri momenti rispetto all'intervista e alla chat sopra citate.\nCitazioni.\nNella trama del libro sono presenti due citazioni bibliche. Nella copertina dell'edizione italiana si pu\u00f2 leggere: \"L'ultimo nemico che sar\u00e0 sconfitto \u00e8 la morte\", presente sulla tomba di James e Lily Potter (pagina 304), frase contenuta nella \"Prima lettera ai Corinzi\". . Un'altra citazione biblica \u00e8 presente a pagina 301: \"Dove si trova il tuo tesoro, l\u00ec sar\u00e0 anche il tuo cuore\", incisa sulla tomba di Kendra Silente, frase contenuta anche nel Discorso della Montagna .\nTrasposizione cinematografica.\nAl contrario di quanto accaduto con i film tratti dagli altri libri della saga, l'adattamento cinematografico per questo libro \u00e8 stato diviso in due film, entrambi diretti da David Yates. La prima parte \u00e8 uscita in tutto il mondo il 19 novembre 2010, mentre la seconda il 13 luglio 2011.\nIn un'intervista, lo sceneggiatore Steve Kloves ha rivelato che avevano gi\u00e0 pensato di dividere il Calice di Fuoco in due parti. Il produttore David Heyman ha detto in un'altra intervista che la scelta di dividere il film in due parti \u00e8 stata fatta per esigenze artistiche, e non per profitto, in quanto l'ultimo capitolo presenta una trama cos\u00ec ricca, coinvolgente e senza sotto-trame che non si sarebbe potuto tagliare nulla, come \u00e8 avvenuto nei precedenti episodi dove, per esempio, non si sono viste le azioni di Hermione per il C.R.E.P.A. J.K. Rowling si \u00e8 mostrata entusiasta all'idea di dividere il film in due parti, dato che sarebbe stato irrealizzabile produrre un unico film di 4 ore e mezzo.\nVideogioco.\nIn seguito alla decisione di dividere il film in due parti, anche il videogioco ufficiale (che, come i titoli precedenti, rispecchia maggiormente l'adattamento cinematografico, piuttosto che il libro) \u00e8 stato anch'esso diviso in due parti, una per ciascuno dei due film.\nEdizioni.\nItalia.\nL'edizione italiana del romanzo edita da Salani \u00e8 uscita il 5 gennaio 2008. La traduzione, che conta 704 pagine, \u00e8 a cura di Beatrice Masini, mentre le illustrazioni in copertina di Serena Riglietti.\nNel minisito della Salani dedicato ad Harry Potter, inaugurato il 25 settembre 2007, nella sezione FAQ \u00e8 possibile leggere una spiegazione riguardo alla scelta del titolo.\nL'8 dicembre 2007 comincia a circolare su internet la copertina e la sovraccoperta del libro (quella rimovibile), la quale ha come colore dominante il bianco, la scritta \"Harry Potter\" rossa e in rilievo, sulla facciata due figure indistinte mentre sul retro vi \u00e8 una cerva bianca sul cui sfondo si intravede un Harry neonato, Lily e James Potter. Inoltre, sullo sfondo, \u00e8 presente la frase, anche se non interamente, \"L'ultimo nemico che sar\u00e0 sconfitto \u00e8 la morte\"; la copertina rigida invece \u00e8 di un colore nero-grigio e sar\u00e0 dello stesso stile delle copertine del bauletto (quello contenente i sette libri di Harry Potter), e vi sono raffigurate le due figure indistinte che ci sono anche sulla sovraccoperta.\nRegno Unito.\n\u00c8 l'edizione curata da Bloomsbury. Ha 608 pagine e la copertina \u00e8 disponibile in una versione per bambini e una per adulti.\nFrancia.\nDopo dieci giorni dall'uscita del libro in lingua ufficiale, su un sito amatoriale, \u00e8 uscita una versione in francese perfettamente tradotta e fedele all'originale dei primi tre capitoli del libro. Il sedicenne autore della traduzione, di Aix-en-Provence, nel sud della Francia, \u00e8 stato \"arrestato\". \u00c8 stato rilasciato quasi subito perch\u00e9 ritenuto un appassionato della saga di J. K. Rowling e non un approfittatore. Gli inquirenti sono rimasti \u00abparticolarmente sorpresi dalla qualit\u00e0 della traduzione\u00bb realizzata in tempi record e definita quasi professionale, un ottimo lavoro di traduzione."}
{"id": "1583033", "revid": "767487", "url": "https://it.wikipedia.org/wiki?curid=1583033", "title": "Contea di Cedar (Iowa)", "text": "La contea di Cedar (in inglese Cedar County ) \u00e8 una contea dello Stato dell'Iowa, negli Stati Uniti. La popolazione al censimento del 2000 era di 18.187 abitanti. Il capoluogo di contea \u00e8 Tipton.\nComunit\u00e0.\nLa contea di Cedar County comprende 8 citt\u00e0, un \"Census-designated place\", undici comunit\u00e0 non incorporate e diciassette \"township\"."}
{"id": "1583034", "revid": "74801", "url": "https://it.wikipedia.org/wiki?curid=1583034", "title": "Contea di Cerro Gordo", "text": "La contea di Cerro Gordo (in inglese Cerro Gordo County) \u00e8 una contea dello Stato dell'Iowa, negli Stati Uniti. La popolazione al censimento del 2000 era di abitanti. Il capoluogo di contea \u00e8 Mason City.\nComunit\u00e0.\nLa contea di Cerro Gordo conta dieci citt\u00e0, sedici \"township\", sette comunit\u00e0 non incorporate (di cui due \"census-designated place\" (CDP)):"}
{"id": "1583036", "revid": "767487", "url": "https://it.wikipedia.org/wiki?curid=1583036", "title": "B\u0103lan (S\u0103laj)", "text": "B\u0103lan \u00e8 un comune della Romania di 3.978 abitanti, ubicato nel distretto di S\u0103laj, nella regione storica della Transilvania.\nIl comune \u00e8 formato dall'unione di cinque villaggi: B\u0103lan, Chechi\u0219, Chendrea, G\u0103lp\u00e2ia, G\u00e2lg\u0103u Alma\u0219ului.\nMonumenti.\nSul territorio del comune si trovano tre chiese lignee:"}
{"id": "1583037", "revid": "110157", "url": "https://it.wikipedia.org/wiki?curid=1583037", "title": "Western Ballads", "text": "Western Ballads \u00e8 il primo album del gruppo rock statunitense Jackson United, pubblicato nel 2005 dalla Reincarnate Music."}
{"id": "1583040", "revid": "1005847", "url": "https://it.wikipedia.org/wiki?curid=1583040", "title": "Gianpaolo", "text": "Origine e diffusione.\nSi tratta di un nome composto, formato dall'unione di Gianni (ipocoristico di Giovanni) e Paolo. La forma Giampaolo si \u00e8 originata grazie alla maggior spontaneit\u00e0 della pronuncia dovuta all'assimilazione della N con la P, come avviene anche in Gianpietro e Gianpiero."}
{"id": "1583047", "revid": "713168", "url": "https://it.wikipedia.org/wiki?curid=1583047", "title": "Microregione di Auriflama", "text": "Auriflama \u00e8 una microregione dello Stato di San Paolo in Brasile, appartenente alla mesoregione di S\u00e3o Jos\u00e9 do Rio Preto.\nComuni.\nComprende 9 comuni:"}
{"id": "1583048", "revid": "290023", "url": "https://it.wikipedia.org/wiki?curid=1583048", "title": "Claudio Villa (quarto album del 1957)", "text": "Claudio Villa (1957) \u00e8 il quarto album di Claudio Villa.\nIl disco.\nLa Vis Radio pubblica nel 1957 una serie di 33 giri con incisioni effettuate tra il 1949 e il 1956 da Claudio Villa quando egli era sotto contratto con questa casa discografica, i dischi vengono pubblicati anche per sfruttare l'onda del successo di quell'anno a Sanremo dell'artista con il brano \"Corde della mia chitarra\".\nI brani quindi sono tutti gi\u00e0 editati e non vi sono canzoni nuove, ma tutte sono comunque inedite su LP, i brani pi\u00f9 famosi sono sicuramente: \"L'eco der core\", \"Addio sogni di gloria\" e \"Rondinella foresteira\" alcuni di questi verranno reincisi dal cantante romano.\nAnche questo disco di Villa fu pubblicato in formato 25\u00a0cm (leggermente pi\u00f9 piccolo di un normale LP).\nTracce.\nLATO A\nLATO B"}
{"id": "1583050", "revid": "767487", "url": "https://it.wikipedia.org/wiki?curid=1583050", "title": "Contea di Chickasaw (Iowa)", "text": "La contea di Chickasaw (in inglese Chickasaw County ) \u00e8 una contea dello Stato dell'Iowa, negli Stati Uniti. La popolazione al censimento del 2000 era di 13.095 abitanti. Il capoluogo di contea \u00e8 New Hampton."}
{"id": "1583054", "revid": "74801", "url": "https://it.wikipedia.org/wiki?curid=1583054", "title": "Contea di Clayton (Iowa)", "text": "La contea di Clayton (in inglese Clayton County) \u00e8 una contea dello Stato dell'Iowa, negli Stati Uniti. La popolazione al censimento del 2000 era di abitanti. Il capoluogo di contea \u00e8 Elkader."}
{"id": "1583057", "revid": "767487", "url": "https://it.wikipedia.org/wiki?curid=1583057", "title": "Contea di Clinton (Iowa)", "text": "La contea di Clinton (in inglese Clinton County) \u00e8 una contea dello Stato dell'Iowa, negli Stati Uniti. La popolazione al censimento del 2010 era di abitanti. Il capoluogo di contea \u00e8 Clinton."}
{"id": "1583059", "revid": "74801", "url": "https://it.wikipedia.org/wiki?curid=1583059", "title": "Contea di Crawford (Iowa)", "text": "La contea di Crawford (in inglese Crawford County) \u00e8 una contea dello Stato dell'Iowa, negli Stati Uniti. La popolazione al censimento del 2000 era di abitanti. Il capoluogo di contea \u00e8 Denison."}
{"id": "1583060", "revid": "287204", "url": "https://it.wikipedia.org/wiki?curid=1583060", "title": "Microregione di Catanduva", "text": "Catanduva \u00e8 una microregione dello Stato di San Paolo in Brasile, appartenente alla mesoregione di S\u00e3o Jos\u00e9 do Rio Preto.\nComuni.\nComprende 13 comuni:"}
{"id": "1583061", "revid": "287204", "url": "https://it.wikipedia.org/wiki?curid=1583061", "title": "Microregione di Fernand\u00f3polis", "text": "Fernand\u00f3polis \u00e8 una microregione dello Stato di San Paolo in Brasile, appartenente alla mesoregione di S\u00e3o Jos\u00e9 do Rio Preto.\nComuni.\nComprende 11 comuni:"}
{"id": "1583062", "revid": "254059", "url": "https://it.wikipedia.org/wiki?curid=1583062", "title": "Sfilata storica", "text": "Una sfilata storica \u00e8 una rappresentazione di avvenimenti storici di particolare rilevanza in occasione di festivit\u00e0 locali in chiave socio-culturale. A tale manifestazione si accompagnano spesso sagre di paese, palii e gare di ogni tipo.\nGeneralmente sono la rappresentazione di avvenimenti di portata storica del periodo medioevale. Gruppi di volontari si vestono con abiti tipici del periodo medioevale e sfilano per le strade e le piazze della citt\u00e0 sia a piedi che a cavallo. Talvolta sono accompagnati da sbandieratori, prestigiatori e saltimbanchi che movimentano la festa.\nElenco delle principali sfilate storiche che si svolgono nei comuni italiani:"}
{"id": "1583065", "revid": "1310927", "url": "https://it.wikipedia.org/wiki?curid=1583065", "title": "Robyn", "text": "Carriera.\nGli inizi.\nTutto ebbe inizio quando partecip\u00f2 al laboratorio musicale della sua scuola, per il quale scrisse e interpret\u00f2 la sua prima canzone, all'et\u00e0 di soli 13 anni. Il giorno del saggio di fine anno venne invitata una nota cantante svedese, Meja che, dopo aver sentito la canzone di Robyn (che trattava il divorzio dei suoi genitori), rest\u00f2 favorevolmente stupita; la referenzi\u00f2 al suo management, che decise subito di parlare con i genitori della piccola e l'accordo fu che, una volta finiti gli studi, Robyn avrebbe firmato un contratto con la Ricochet Records Sweden, acquistata da BMG nel 1994.\nIl debutto e il successo.\nL'anno del suo debutto discografico fu il 1994, con i singoli elettro-pop \"You've Got That Somethin' \"e \"Do You Really Want Me (Show Respect)\", ma il suo vero e proprio album, dal titolo \"Robyn Is Here\", venne pubblicato l'anno seguente. Ottenne subito un notevole successo, che, la sua casa discografica decide di tentare la distribuzione statunitense e i due pezzi scelti sono \"Show Me Love\" e \"Do You Know (What It Takes)\". L'obiettivo viene raggiunto; entrambi i singoli finiscono nella Billboard Hot 100 e in pi\u00f9 Robyn viene scelta per accompagnare i Backstreet Boys nel loro tour.\nDopo un leggero esaurimento nervoso, che l'ha costretta a rimanere ferma per un po', nel 1998 torna in studio, per registrare un nuovo album \"My Truth\", che verr\u00e0 pubblicato a maggio dell'anno seguente. La RCA Records, etichetta sussidiaria della BMG, annuncia di voler pubblicare l'album anche negli Stati Uniti ma poi propone a Robyn di ri-registrare parte dell'album e, solo nel caso in cui la cantante avesse accettato, lo avrebbe distribuito anche sul mercato musicale statunitense, ma Robyn non accetta e l'anno successivo passa alla Jive Records (sempre BMG).\nDopo 4 anni dall'uscita del terzo album, nel 2002, \u00e8 la volta di \"Don't Stop the Music\", del quale solo una canzone disco varca i confini della sua terra natia, la Svezia, arrivando in Inghilterra: il brano \"Keep This Fire Burning\" viene scelto come cover dalla britannica Beverly Knight. A causa di altri screzi con la label, decide di crearsi un'etichetta discografica tutta sua, la Konichiwa Records. Come portavoce di questa nuova etichetta, i cui segni distintivi sono caramelle abnormi, uccellini, canguri e il cui logo \u00e8 un uccellino, Robyn pubblica il suo quarto album, il \"self titled\" \"Robyn\" (aprile 2005), anticipato dal singolo \"Be Mine!\", conquistandosi in pochissimo tempo la vetta delle classifiche svedesi e vincendo numerosi premi in patria. \nCollabora con i Basement Jaxx nel brano \"Hey U\" inserito nel disco \"Crazy Itch Radio\" (2006).\nInoltre partecipa al secondo album di Christian Falk dal titolo \"People Say\".\nNel dicembre 2006 pubblica nel Regno Unito un EP dal titolo \"Rakamonie EP\", che non ha molto successo. Nel marzo 2007 ci riprova e questa volta riscuote una grande considerazione da parte del pubblico britannico con il singolo \"Konichiwa Bitches\" e la ristampa del disco \"Robyn\". \nMa il maggior successo europeo avviene grazie alla collaborazione con il connazionale Kleerup, con il singolo \"With Every Hearthbeat\", che scala tutte le classifiche dance europee (#1 della Official Singles Chart) e, per la prima volta, anche quelle italiane. Anche i successivi singoli \"Handle Me\" e \"Be Mine!\" ottengono un buon successo.\nSempre nel 2007 partecipa al singolo \"This One's for You\" dei Fleshquartet (dall'album \"Voices to Eden\"). Nel frattempo la Konichiwa Records si associa alla Universal Music Group per quanto riguarda la distribuzione di \"Robyn\". Collabora con Britney Spears (corista in \"Piece of Me\") e con Snoop Dogg (per il remix di \"Sexual Eruption\"). Nel 2008 si esibisce come open act per Madonna durante il suo \"Sticky &amp; Sweet Tour\", evento che le vale nel gennaio 2009 un Grammy Svedese come Miglior artista live del 2008.\nNel 2009 collabora con i R\u00f6yksopp partecipando all'album \"Junior\" e con Dr. Alban nel singolo \"No Coke\".\nNel marzo 2010 appare nella serie televisive svedese \"Dom kallar oss artister\". Nel frattempo annuncia alcune collaborazioni previste per il suo successivo album in studio: si tratta di R\u00f6yksopp, Klas \u00c5hlund, Diplo e Patrik Berger.\nAnni 2010.\nNel giugno 2010 pubblica un disco chiamato \"Body Talk Pt. 1\". Si tratta del primo lavoro dopo \"Robyn\" del 2005. A lanciare questa opera \u00e8 stato scelto il singolo \"Dancing on my own\", di grande successo radiofonico, anche in Italia dove il singolo segna la sua definitiva affermazione. Nel periodo luglio-agosto 2010 si esibisce dal vivo per supportare Kelis.\nNel settembre 2010 pubblica \"Body Talk Pt. 2\" preceduto da una versione dance del brano \"Hang with Me\" gi\u00e0 presente nel disco precedente. L'album contiene il duetto annunciato con Snoop Dogg. Nel 2010 collabora anche con deadmau5.\nNell'ottobre 2010 annuncia il singolo \"Indestructible\" (pubblicato in novembre) e i dettagli del suo album \"Body Talk\". Collabora con Max Martin per il brano \"Time Machine\".\nNel 2013 insieme al gruppo comico The Lonely Island incide il singolo \"Go kindergarten\" (inserito nell'album \"The Wack Album\").\nPartecipa nello stesso anno al progetto-video \"U Should Know Better\".\nNel maggio 2014 pubblica un nuovo lavoro con i R\u00f6yksopp rappresentato dal mini-album collaborativo \"Do It Again\".\nNel 2018 pubblica un nuovo singolo, \"Missing U,\" co-prodotto e co-scritto con Klas \u00c5hlund e con Joseph Mount.\nIl 28 Ottobre 2018 esce il suo nuovo album \"Honey\" dove sono presenti collaborazioni con Joseph Mount di Metronomy, Klas \u00c5hlund, Adam Bainbridge, Mr. Tophat e Zhala. \u00c8 stato definito un \"significativo allontanamento dall'elegante electro-pop\" della serie di album di Body Talk."}
{"id": "1583068", "revid": "339392", "url": "https://it.wikipedia.org/wiki?curid=1583068", "title": "Cannoni Ehrhardt", "text": ""}
{"id": "1583071", "revid": "287204", "url": "https://it.wikipedia.org/wiki?curid=1583071", "title": "Microregione di Jales", "text": "Jales \u00e8 una microregione dello Stato di San Paolo in Brasile, appartenente alla mesoregione di S\u00e3o Jos\u00e9 do Rio Preto.\nComuni.\nComprende 23 comuni:"}
{"id": "1583072", "revid": "767487", "url": "https://it.wikipedia.org/wiki?curid=1583072", "title": "Raymond Berenger", "text": "Originario della Francia, non \u00e8 chiaro se la sua famiglia avesse origini italiane o catalane.\nLuogotenente del Gran Maestro Roger de Pins, alla morte di questi ne divenne il successore.\nEgli fu Gran Maestro in un periodo in cui ancora infuriavano le lotte tra cristiani e musulmani in Palestina. Recatosi dal Papa Urbano V organizz\u00f2 insieme al Re Pietro I un'alleanza contro i Mamelucchi, che avevano capitale ad Alessandria d'Egitto. Partecip\u00f2 a questi scontri inviando una flotta a nome dell'Ordine. Alessandria cadde il 3 ottobre 1366.\nSempre la guida di Raymond B\u00e9renger, port\u00f2 l'Ordine a riconquistare Tripoli e Tarso in Siria.\nNel 1367 il Papa Urbano V decise di lasciare Avignone e di tornare con la propria corte a risiedere a Roma.\nCon il Re Pietro I, il 18 gennaio 1369 si rec\u00f2 dal Papa Gregorio XI e nel 1371 venne nominato Nunzio Apostolico a Cipro, carica che mantenne anche con il successore del Re di Cipro, Pietro II.\nNel 1373 ottenne il titolo di Principe-Vescovo."}
{"id": "1583073", "revid": "74801", "url": "https://it.wikipedia.org/wiki?curid=1583073", "title": "Contea di Davis (Iowa)", "text": "La contea di Davis (in inglese Davis County ) \u00e8 una contea dello Stato dell'Iowa, negli Stati Uniti. La popolazione al censimento del 2000 era di abitanti. Il capoluogo di contea \u00e8 Bloomfield."}
{"id": "1583074", "revid": "116261854", "url": "https://it.wikipedia.org/wiki?curid=1583074", "title": "S\u00e3o Jo\u00e3o Batista (Santa Catarina)", "text": "S\u00e3o Jo\u00e3o Batista \u00e8 un comune del Brasile nello Stato di Santa Catarina, parte della mesoregione della Grande Florian\u00f3polis e della microregione di Tijucas.\nS\u00e3o Jo\u00e3o do Sul venne fondata il 19 luglio 1834, nella valle del Rio Tijucas, dal capitano Jo\u00e3o de Amorim Pereira, che vi port\u00f2 un primo gruppo di immigranti, 132 coloni giunti dall'allora Regno di Sardegna, reclutati da una societ\u00e0 di colonizzazione (\"sociedade particular de coloniza\u00e7\u00e3o\"): si tratta, infatti, della prima colonia italiana dello Stato di Santa Catarina.\nLa cittadina venne istituita in municipio nel luglio 1958, per separazione dal municipio di Tijucas. \nInizialmente borgo agricolo, ha, negli anni, sviluppato una interessante produzione di calzature, con circa 150 laboratori dedicati."}
{"id": "1583075", "revid": "767487", "url": "https://it.wikipedia.org/wiki?curid=1583075", "title": "B\u0103ni\u0219or", "text": "B\u0103ni\u0219or \u00e8 un comune della Romania di 2.315 abitanti, ubicato nel distretto di S\u0103laj, nella regione storica della Transilvania. \nIl comune \u00e8 formato dall'unione di 3 villaggi: Ban, B\u0103ni\u0219or, Peceiu."}
{"id": "1583076", "revid": "1243", "url": "https://it.wikipedia.org/wiki?curid=1583076", "title": "Servizio ferroviario Metropolitano", "text": ""}
{"id": "1583077", "revid": "767487", "url": "https://it.wikipedia.org/wiki?curid=1583077", "title": "Contea di Decatur (Iowa)", "text": "La contea di Decatur (in inglese Decatur County ) \u00e8 una contea dello Stato dell'Iowa, negli Stati Uniti. La popolazione al censimento del 2000 era di 8.689 abitanti. Il capoluogo di contea \u00e8 Leon."}
{"id": "1583078", "revid": "287204", "url": "https://it.wikipedia.org/wiki?curid=1583078", "title": "Banisor", "text": ""}
{"id": "1583079", "revid": "74801", "url": "https://it.wikipedia.org/wiki?curid=1583079", "title": "Contea di Delaware (Iowa)", "text": "La contea di Delaware (in inglese Delaware County) \u00e8 una contea dello Stato dell'Iowa, negli Stati Uniti. La popolazione al censimento del 2000 era di abitanti. Il capoluogo di contea \u00e8 Manchester."}
{"id": "1583080", "revid": "34392", "url": "https://it.wikipedia.org/wiki?curid=1583080", "title": "Elio e Le Storie Tese", "text": ""}
{"id": "1583083", "revid": "287204", "url": "https://it.wikipedia.org/wiki?curid=1583083", "title": "Microregione di Nhandeara", "text": "Nhandeara \u00e8 una microregione dello Stato di San Paolo in Brasile, appartenente alla mesoregione di S\u00e3o Jos\u00e9 do Rio Preto.\nComuni.\nComprende 9 comuni:"}
{"id": "1583086", "revid": "287204", "url": "https://it.wikipedia.org/wiki?curid=1583086", "title": "Microregione di Novo Horizonte", "text": "Novo Horizonte \u00e8 una microregione dello Stato di San Paolo in Brasile, appartenente alla mesoregione di S\u00e3o Jos\u00e9 do Rio Preto.\nComuni.\nComprende 6 comuni:"}
{"id": "1583089", "revid": "74801", "url": "https://it.wikipedia.org/wiki?curid=1583089", "title": "Contea di Des Moines", "text": "La contea di Des Moines (in inglese Des Moines County) \u00e8 una contea dello Stato dell'Iowa, negli Stati Uniti. La popolazione al censimento del 2010 era di abitanti. Il capoluogo di contea \u00e8 Burlington posta sul fiume Mississippi.\nLa Contea di Des Moines, posta sul confine est con l'Illinois, non deve essere confusa con la citt\u00e0 di Des Moines, capitale dell'Iowa, che si trova nella Contea di Polk nella parte centro-meridionale dello Stato."}
{"id": "1583090", "revid": "1728", "url": "https://it.wikipedia.org/wiki?curid=1583090", "title": "Dana Morosini Reeve", "text": ""}
{"id": "1583096", "revid": "767487", "url": "https://it.wikipedia.org/wiki?curid=1583096", "title": "Robert de Juliac", "text": "Venne succeduto dal famoso Juan Fern\u00e1ndez de Heredia. "}
{"id": "1583098", "revid": "1573940", "url": "https://it.wikipedia.org/wiki?curid=1583098", "title": "Contea di Dickinson (Iowa)", "text": "La contea di Dickinson, in inglese Dickinson County, \u00e8 una contea dello Stato dell'Iowa, negli Stati Uniti. La popolazione al censimento del 2010 era di 16.667 abitanti. Il capoluogo della contea \u00e8 Spirit Lake.\nGeografia fisica.\nLa contea si trova nel nord ovest dell'Iowa. Secondo l'U.S. Census Bureau, la contea ha una superficie totale di 1.045,6\u00a0km\u00b2, di cui 986,9\u00a0km\u00b2 composti da terra e i rimanenti 58,6\u00a0km\u00b2 composti di acqua. \u00c8 la pi\u00f9 piccola contea dello Stato per superficie. \u00c8 anche conosciuta come Iowa Great Lakes per la presenza di tre grandi laghi di origine glaciale: il West Okoboji Lake, East Okoboji Lake e lo Spirit Lake. La zona \u00e8 diventata popolare e molto frequentata per le vacanze. Questo pu\u00f2 spiegare la recente crescita della popolazione.\nStoria.\nLa contea di Dickinson fu organizzata nel 1851 e chiamata in onore di Daniel S. Dickinson, un senatore degli Stati Uniti per New York.\nSociet\u00e0.\nCensimento 2010.\nIl censimento del 2010 ha registrato una popolazione di 16.667 persone nella contea. C'erano 12.849 unit\u00e0 abitative, 7.554 delle quali erano occupate.\nCensimento 2000.\nIl censimento del 2000 ha registrato una popolazione di 16.424 persone nella contea, con una densit\u00e0 di popolazione pari a 17 ab/km\u00b2. C'erano 11.375 unit\u00e0 abitative con una densit\u00e0 media di 12 u.a./km\u00b2.\nLa composizione razziale della contea era composta dal 98,90% di bianchi, dallo 0,18% di neri o afroamericani, dallo 0,21% di nativi americani, dallo 0,18% di asiatici, dallo 0,01 di isolani del Pacifico, dallo 0,10% di altre razze e dallo 0,43% di due o pi\u00f9 razze. Il 0,66% della popolazione \u00e8 di origine ispanica o Latina.\nSi contavano 7.103 nuclei familiari, dove il 26,10% aveva figli di et\u00e0 inferiore ai 18 anni che vivono con loro, il 57,80% erano coppie sposate che vivono insieme, il 6,70% era composto da donne con marito assente e il 33,00% erano non-famiglie. Il 28,60% di tutte le famiglie erano formate da singoli individui e il 13,70% di questi aveva pi\u00f9 di 65 anni di et\u00e0.\nNella contea la popolazione era formata dal 21,90% con et\u00e0 inferiore ai 18 anni, il 6,60% fra i 18 e i 24, il 23,90% fra i 25 e i 44, il 26,90% dai 45 ai 64 e il 20,60% oltre i 65 anni di et\u00e0. L'et\u00e0 media era di 43 anni. Per ogni 100 donne c'erano 95,00 uomini. Per ogni 100 donne sopra i 18 anni, c'erano 92,30 maschi.\nIl reddito medio per una famiglia nella contea era di $ 39.020, e il reddito medio per una famiglia era di $ 47.739. I maschi avevano un reddito medio di $ 30.523 contro i $ 22.131 per le femmine. Il reddito pro capite per la contea era di $ 21.929. Circa il 6,00% delle famiglie e il 4,20% della popolazione era sotto la soglia di povert\u00e0, di cui il 5,90% sotto i 18 anni e 7,00% oltre i 65 anni di et\u00e0.\nTownships.\nLa contea di Dickinson si divide in dodici townships:"}
{"id": "1583099", "revid": "767487", "url": "https://it.wikipedia.org/wiki?curid=1583099", "title": "Benesat", "text": "Benesat (in ungherese \"Benedekfalva\") \u00e8 un comune della Romania di 1.626 abitanti, ubicato nel distretto di S\u0103laj, nella regione storica della Transilvania. \nIl comune \u00e8 formato dall'unione di 3 villaggi: Aluni\u0219, Benesat, Biu\u0219a."}
{"id": "1583101", "revid": "6340", "url": "https://it.wikipedia.org/wiki?curid=1583101", "title": "Int. Klein Blue", "text": ""}
{"id": "1583103", "revid": "74801", "url": "https://it.wikipedia.org/wiki?curid=1583103", "title": "Contea di Dubuque", "text": "La contea di Dubuque (in inglese Dubuque County) \u00e8 una contea dello Stato dell'Iowa, negli Stati Uniti. La popolazione al censimento del 2000 era di abitanti. Il capoluogo di contea \u00e8 Dubuque."}
{"id": "1583105", "revid": "287204", "url": "https://it.wikipedia.org/wiki?curid=1583105", "title": "Microregione di S\u00e3o Jos\u00e9 do Rio Preto", "text": "S\u00e3o Jos\u00e9 do Rio Preto \u00e8 una microregione dello Stato di San Paolo in Brasile, appartenente alla mesoregione di S\u00e3o Jos\u00e9 do Rio Preto.\nComuni.\nComprende 29 comuni:"}
{"id": "1583107", "revid": "287204", "url": "https://it.wikipedia.org/wiki?curid=1583107", "title": "Microregione di Votuporanga", "text": "Votuporanga \u00e8 una microregione dello Stato di San Paolo in Brasile, appartenente alla mesoregione di S\u00e3o Jos\u00e9 do Rio Preto.\nComuni.\nComprende 9 comuni:"}
{"id": "1583114", "revid": "1431409", "url": "https://it.wikipedia.org/wiki?curid=1583114", "title": "Matthew Lillard", "text": "Biografia.\nNato in Michigan, \u00e8 cresciuto in California dove ha effettuato gli studi. Ha studiato recitazione al American Academy of Dramatic Arts di Pasadena, assieme all'amico Paul Rudd. Nella sua carriera ha preso parte a film come \"Scream\", \"Fuori di cresta\", \"Kiss Me\" e \"I tredici spettri\", ma \u00e8 noto soprattutto per il ruolo del fifone Shaggy in \"Scooby-Doo\" e \"Scooby-Doo 2 - Mostri scatenati\".\nVita privata.\nDal 2000 \u00e8 sposato con Heather Helm, con la quale ha avuto tre figli: Addison Grace (2002), Macey Lyn (2004) e Liam (2008).\nDoppiatori italiani.\nNelle versioni in italiano dei suoi film, Matthew Lillard \u00e8 stato doppiato da:\nDa doppiatore \u00e8 sostituito da:"}
{"id": "1583115", "revid": "767487", "url": "https://it.wikipedia.org/wiki?curid=1583115", "title": "Bobota", "text": "Bobota \u00e8 un comune della Romania di 3.940 abitanti, ubicato nel distretto di S\u0103laj, nella regione storica della Transilvania. \nIl comune \u00e8 formato dall'unione di 3 villaggi: Bobota, Der\u0219ida, Zalnoc."}
{"id": "1583117", "revid": "287204", "url": "https://it.wikipedia.org/wiki?curid=1583117", "title": "Microregione di Barretos", "text": "Barretos \u00e8 una microregione dello Stato di San Paolo in Brasile, appartenente alla mesoregione di Ribeir\u00e3o Preto.\nComuni.\nComprende 3 comuni:"}
{"id": "1583123", "revid": "767487", "url": "https://it.wikipedia.org/wiki?curid=1583123", "title": "Boc\u0219a (S\u0103laj)", "text": "Boc\u015fa \u00e8 un comune della Romania di 3.492 abitanti, ubicato nel distretto di S\u0103laj, nella regione storica della Transilvania."}
{"id": "1583127", "revid": "2091899", "url": "https://it.wikipedia.org/wiki?curid=1583127", "title": "Fiat 521", "text": "La Fiat 521 \u00e8 un modello di automobile prodotta dalla Fiat dal 1928 al 1931, con struttura in acciaio. Direttamente derivata dal modello \"520\", ne conserv\u00f2 molte caratteristiche costruttive, limitando le innovazioni a carrozzerie, dotazioni e colori.\nDivenne particolarmente nota in quanto utilizzata spesso nelle versioni ambulanza e autopompa dei vigili del fuoco, alcune delle quali rimasero in servizio fino al 1952. Un esemplare di \"521\" in versione ambulanza, fabbricato nel 1930, \u00e8 conservato al Museo Internazionale della Croce Rossa Italiana di Castiglione delle Stiviere.\nLa Fiat 521 era equipaggiata con un propulsore di sei cilindri in linea, raffreddato ad acqua, e veniva fornita con autotelaio con passo corto o lungo, quest'ultimo di 3.140 mm. Il motore esacilindrico, di 2.516 cm\u00b3 eroga 51 CV a 3.400 giri/minuto.\nOltre alle versioni di serie, molti furono i carrozzieri che si cimentarono su questi autotelai, sfornando molteplici versioni, tra le quali alcuni pregevoli coup\u00e9 e cabriolet.\nParticolarmente riuscita la versione berlina a sei luci, su autotelaio a passo lungo, prodotta dalla Carrozzeria Bertone che raggiungeva i 94 km/h, grazie al peso di 2.000 kg, discretamente contenuto per l'epoca e per l'imponente mole della vettura.\nDiscretamente completa la strumentazione con tachimetro, orologio, indicatori dei livelli di benzina e olio e in alcune versioni il termometro per la temperatura esterna."}
{"id": "1583128", "revid": "2230112", "url": "https://it.wikipedia.org/wiki?curid=1583128", "title": "Los Angeles", "text": "Los Angeles (IPA: ; , IPA: ), o L.A., \u00e8 una citt\u00e0 degli Stati Uniti capoluogo dell'omonima contea nello Stato della California.\nCon abitanti nel 2019, \u00e8 la citt\u00e0 pi\u00f9 grande degli Stati Uniti occidentali e la seconda pi\u00f9 popolosa del Paese dopo New York. Fondata dagli spagnoli come \"El Pueblo de Nuestra Se\u00f1ora la Reina Virgen de los \u00c1ngeles del Rio de la Porci\u00fancula de As\u00eds\" \n, ovvero \"Il villaggio di Nostra Signora la Regina Vergine degli Angeli del fiume della Porziuncola d'Assisi\", assurse allo status di citt\u00e0 il 9 giugno 1850, cinque mesi prima che la California diventasse il trentesimo Stato dell'Unione. Centro economico e scientifico di rilevanza internazionale, \u00e8 inoltre la capitale mondiale dell'industria cinematografica, ospitata in uno dei sobborghi pi\u00f9 famosi della citt\u00e0, la celebre Hollywood. A Los Angeles e dintorni risiedono numerosi personaggi del cinema e dello spettacolo statunitense e internazionale.\nGeografia fisica.\nClima.\nLos Angeles, situata nella California meridionale, gode di un clima paragonabile a quello mediterraneo. Vista la grandezza del territorio che ricopre, seguendo la classificazione climatica di K\u00f6ppen, nella zona costiera della citt\u00e0 il clima corrisponde al gruppo climatico \"Csb\", mentre nell'entroterra al gruppo \"Csa\". La citt\u00e0 riceve il minimo di precipitazioni annuali necessarie per non rientrare nel gruppo dei climi aridi. Los Angeles gode di abbondante luce solare, con una media annuale di soli 35 giorni di pioggia. \n\u00c8 da notare come il contrasto fra l'aria calda del vicino deserto del Mojave e quella pi\u00f9 fredda del Pacifico diano luogo, specialmente tra la fine della primavera e l'inizio dell'estate, a delle nebbie fitte e a cielo coperto, soprattutto lungo la costa. Tale fenomeno viene localmente definito \"May Gray\" o \"June Gloom\".\nI mesi pi\u00f9 caldi sono quelli estivi, e nel resto dell'anno la citt\u00e0 non \u00e8 mai colpita da situazioni di freddo intenso. Di solito durante l'autunno e i primi giorni invernali la citt\u00e0 gode di un clima secco e caldo grazie ai venti di Santa Ana, che hanno origine nell'entroterra della California meridionale e che spesso provocano grandi incendi boschivi.\nStoria.\nNel 1769, l'esploratore catalano Gaspar de Portol\u00e1 guid\u00f2 una spedizione nella California meridionale assieme ai francescani Jun\u00edpero Serra e Juan Crespi. Portol\u00e1 chiam\u00f2 un fiume che avevano scoperto il 31 luglio \"El R\u00edo de Nuestra Se\u00f1ora la Reina de los \u00c1ngeles de Porci\u00fancula\" in onore dell\u2019importante festivit\u00e0 francescana del Perdono di Assisi che si sarebbe celebrata l\u2019indomani 1\u00ba agosto. Lungo il fiume, fratel Crespi aveva notato un luogo adatto per costruire una missione, ma nel 1771 fratel Serra ne fond\u00f2 una a Whittier Narrows. Dopo un'inondazione nel 1776, la missione fu trasferita a San Gabriel.\nIl 4 settembre 1781, 45 coloni messicani uscirono dalla missione di San Gabriel per fondare un nuovo insediamento nel sito vicino al fiume che era stato individuato da fratel Crespi. La citt\u00e0, chiamata \"El Pueblo de Nuestra Se\u00f1ora la Reina de los \u00c1ngeles sobre El R\u00edo Porciuncula\", rimase un piccolo centro agricolo per decenni.\nOggi i caratteri generali del \"Pueblo\" sono conservati in un piccolo quartiere storico, denominato anche Olvera Street.\nL'indipendenza del Messico dalla Spagna fu raggiunta nel 1821, ma un cambiamento ben maggiore avvenne nel 1847, quando, dopo la Battaglia del Rio San Gabriel nell'odierna Montebello e il conseguente Trattato di Cahuenga (13 gennaio 1847), la California cadde sotto il controllo statunitense.\nLos Angeles si costitu\u00ec come municipalit\u00e0 nel 1850, quando la sua popolazione era di appena persone. La ferrovia raggiunse Los Angeles nel 1876, per opera della Southern Pacific.\nIl primo corpo di polizia fu fondato nel 1853 e fu quello dei Los Angeles Rangers, formato da volontari, che fu seguito dai Los Angeles City Guards, anch'esso composto da volontari. La LAPD, acronimo di Los Angeles Police Department, la quale offre servizio di polizia tutt'oggi a Los Angeles, fu fondata nel 1869, quando sei agenti vennero assunti dal capo della polizia William C. Warren. Oggi si contano pi\u00f9 di agenti di pattuglia, senza contare il Los Angeles Sheriff's Department, che copre tutta la contea di Los Angeles, operando, in piccola parte, anche nell'area urbana.\nFino agli inizi del XX secolo, Los Angeles rimase una piccola citt\u00e0 di frontiera. Il primo volano per lo sviluppo fu il petrolio. Venne scoperto nel 1892 ed entro pochi decenni l'industria degli idrocarburi ebbe un enorme incremento. Nel 1923, la zona di Los Angeles forniva un quarto del petrolio consumato al mondo. Nel 1930 la popolazione ha superato il milione. Nel 1932 la citt\u00e0 ha ospitato le Olimpiadi estive.\nAncora pi\u00f9 importante per lo sviluppo cittadino fu l'acqua. Nel 1913, William Mulholland complet\u00f2 l'acquedotto di Los Angeles (in inglese \"Los Angeles aqueduct\"), che assicur\u00f2 la copertura delle esigenze idriche della citt\u00e0. A partire dal 1915, molti piccoli centri vicini, privi di un rifornimento idrico autonomo, entrarono a far parte della municipalit\u00e0 di Los Angeles. Mulholland Drive, una delle strade pi\u00f9 panoramiche di Los Angeles, prese il nome proprio da William Mulholland.\nA partire dagli anni venti del secolo scorso, lo sviluppo di Los Angeles ricevette un ulteriore impulso dalla nascita di due nuove industrie (quali?). Nel 1942, all'inizio della seconda guerra mondiale, fu oggetto della controversa battaglia di Los Angeles.\nNel 1984 la citt\u00e0 ha ospitato le Olimpiadi estive per la seconda volta. Nel 1992 scoppi\u00f2 quella che \u00e8 poi stata definita la \"rivolta di Los Angeles\", che provoc\u00f2 la morte di 52 persone, causata dal pestaggio, fatto da poliziotti bianchi, del cittadino afroamericano Rodney King.\nNel 2028, la citt\u00e0 ospiter\u00e0 per la terza volta le Olimpiadi estive, divenendo la terza citt\u00e0, dopo Londra e Parigi, a organizzare i Giochi Olimpici per 3 volte.\nSociet\u00e0.\nEvoluzione demografica.\nLos Angeles \u00e8 la seconda citt\u00e0 degli Stati Uniti per popolazione dopo New York. La municipalit\u00e0 di Los Angeles costituisce, assieme a numerosi altri centri delle contee di Los Angeles e Orange una vastissima area urbana che con oltre 12 milioni di abitanti \u00e8 la seconda degli USA dopo quella di New York e tra le prime del mondo.\nGli abitanti di Los Angeles sono noti anche come \"Angelenos\". La citt\u00e0 ha una delle popolazioni pi\u00f9 diversificate etnicamente del mondo. Negli Stati Uniti, solo Miami ha una maggiore percentuale di abitanti nati all'estero. L'Aeroporto internazionale di Los Angeles (LAX) \u00e8 la maggior porta d'ingresso nel paese per gli immigrati.\nLa popolazione di origine ispanica (soprattutto messicana, guatemalteca, salvadoregna, honduregna e nicaragueense) aumenta in misura considerevole di anno in anno, al punto che ormai il 46,53% \u00e8 di origine latina e la citt\u00e0 \u00e8 praticamente bilingue. La popolazione asiatica \u00e8 la maggiore degli Stati Uniti (nella Contea di Los Angeles vivono circa asiatici). Los Angeles ospita le pi\u00f9 grosse comunit\u00e0 mondiali di armeni, filippini, guatemaltechi, ungheresi, israeliani, coreani, messicani, salvadoregni e thailandesi al di fuori dei rispettivi paesi. A Los Angeles si trovano anche le maggiori comunit\u00e0 statunitensi di iraniani e giapponesi. Anche la popolazione di origine nativa americana \u00e8 consistente e rappresenta l'1,4%.\nA Los Angeles si trovano consistenti comunit\u00e0 etniche originarie di oltre 140 paesi, e si parlano almeno 224 lingue diverse. Enclavi etniche come Chinatown, Historic Filipinotown, Koreatown, Little Armenia, Little Ethiopia, Little Persia, Little Tokyo, Thai Town, Olvera Street testimoniano il carattere variegato della citt\u00e0.\nCome a New York, a Chicago, a Filadelfia o a San Francisco, la comunit\u00e0 italoamericana \u00e8 numerosa, anche se percentualmente inferiore (2.8%). Al 2006-2008 le comunit\u00e0 di origine europea pi\u00f9 importanti sono:\nIn totale secondo il censimento del 2010 i bianchi (compresi i bianchi di origine ispanica, in maggioranza Messicani) rappresentano il 50% circa della popolazione. Gli afro-americani rappresentano l'11,2% della popolazione.\nLe forti disparit\u00e0 economiche presenti tra le varie comunit\u00e0 sono state nel tempo all'origine di vere e proprie rivolte popolari (come quella del 1990), anche per via di discriminazioni razziali.\nGeografia antropica.\nSuddivisioni amministrative.\nLa citt\u00e0 \u00e8 divisa in 80 distretti, molti dei quali erano comunit\u00e0 autonome, entrate nel tempo a far parte della citt\u00e0. Greater Los Angeles include una serie di enclavi e comunit\u00e0 vicine. In generale, la citt\u00e0 \u00e8 divisa nelle seguenti aree: Downtown Los Angeles, East Los Angeles e Nord-est Los Angeles, South Los Angeles, la zona del porto, Greater Hollywood, West Hollywood, Wilshire, il Westside, la valle di San Fernando e Valli Crescenta. Alcune note comunit\u00e0 all'interno di Los Angeles includono West Adams, Watts, Leimert Park, Baldwin Hills, Crenshaw, Venice, il distretto finanziario, Silver Lake, Hollywood, Koreatown, Westwood e le aree pi\u00f9 ricche di Bel Air, Benedict Canyon, Hollywood Hills, Los Feliz, Hancock Park, Calabasas, Pacific Palisades, Beverly Hills, Holmby Hills, Century City, Brentwood, Toluca Lake, Studio City e Laurel Canyon.\nDistretti cittadini.\nLos Angeles \u00e8 divisa in diversi distretti, molti dei quali erano comunit\u00e0 autonome, entrate con il tempo a fare parte della citt\u00e0. All'interno e sui confini di Los Angeles si trovano molte municipalit\u00e0 autonome (come Long Beach, Santa Monica, West Hollywood, Pasadena, Beverly Hills, Malib\u00f9), che il pubblico comunque associa alla metropoli, in quanto fanno parte dell'agglomerato urbano e sono incluse nella Contea di Los Angeles. Generalmente, la citt\u00e0 propriamente detta si divide nelle seguenti aree: Downtown, Eastside, South Los Angeles, South Bay/Harbor, Hollywood, Mid-City, Westside, valle di San Fernando e valle di San Gabriel. Diverse zone molto note della citt\u00e0 sono Venice Beach, il Downtown financial district, Los Feliz, Silver Lake, Van Nuys, Hollywood, Hancock Park, Koreatown e i distretti (caratterizzati da un reddito pro capite particolarmente elevato) di Bel Air, Westwood, Brentwood e la famosissima Beverly Hills.\nEconomia.\nL'economia di Los Angeles ha i suoi maggiori punti di forza nel commercio internazionale, nell'industria dell'audiovisivo (film, produzioni televisive, musica), nei settori aeronautico e aerospaziale, nell'agricoltura, nel turismo e nell'industria petrolifera. Los Angeles \u00e8 anche uno dei maggiori centri statunitensi dell'industria manifatturiera. Considerati insieme, i porti di Los Angeles e Long Beach costituiscono il maggiore scalo marittimo del Nord America e del mondo.\nIn genere tutti i settori economici sono ben rappresentati, inclusi quelli inerenti alle telecomunicazioni, ai servizi bancari, finanziari e legali, alla sanit\u00e0 e ai trasporti.\nIn citt\u00e0 hanno sede tre delle societ\u00e0 incluse nell'elenco Fortune 500: la Northrop Grumman, operante nell'aerospaziale, la compagnia energetica Occidental Petroleum Corporation e la KB Home, grande costruttrice di abitazioni.\nAltre societ\u00e0 di Los Angeles sono la Twentieth Century Fox, la Herbalife, la Univision, la Metro Interactive LLC, la Premier America, la CB Richard Ellis, la Gibson, Dunn &amp; Crutcher LLP, la Guess, la O'Melveny &amp; Myers LLP, la Paul, Hastings, Janofsky &amp; Walker LLP, la Tokyopop, la The Jim Henson Company, la Paramount Pictures, la Robinsons-May, la Sunkist, Fox Sports Net, la Health Net Inc., la 21st Century Insurance e la The Coffee Bean &amp; Tea Leaf. La citt\u00e0 inoltre si \u00e8 affermata come una delle prime al mondo per numero di miliardari residenti.\nAnche l'area metropolitana ospita le sedi di grosse societ\u00e0, molte delle quali si sono installate fuori dai confini cittadini per evitare lo svantaggioso sistema di tassazione applicato dall'amministrazione di Los Angeles. Ad esempio, Los Angeles impone una tassa sui ricavi complessivi basata su una percentuale del fatturato, mentre gran parte delle municipalit\u00e0 vicine richiede solo una piccola quota fissa. Queste societ\u00e0 beneficiano cos\u00ec della vicinanza a Los Angeles, evitando nel contempo tasse troppo elevate e altri problemi.\nAlcune grosse compagnie con sede in altri centri della Contea di Los Angeles sono la Shakey's Pizza (ad Alhambra), l'Academy of Motion Picture Arts and Sciences (a Beverly Hills), la City National Bank (a Beverly Hills), la Hilton Hotels (a Beverly Hills), la DiC Entertainment (a Burbank), La Walt Disney Company (altra societ\u00e0 dell'elenco Fortune 500 - a Burbank), la Warner Brothers (sempre Burbank), la Countrywide Financial Corporation (nell'elenco Fortune 500 -a Calabasas), la THQ (a Calabasas), la Belkin (a Compton), la National Public Radio West (a Culver City), la Sony Pictures Entertainment (societ\u00e0 madre della Columbia Pictures, a Culver City), la Computer Sciences Corporation (nell'elenco Fortune 500 - a El Segundo), la DirecTV (a El Segundo), la Mattel (nell'elenco Fortune 500 - a El Segundo), la Unocal (nell'elenco Fortune 500 - a El Segundo), la DreamWorks SKG (a Glendale), la Sea Launch (a Long Beach), la ICANN (a Marina Del Rey), la Cunard Line (a Santa Clarita), la Princess Cruises (a Santa Clarita), la Activision (a Santa Monica) e la RAND (sempre a Santa Monica).\nInfrastrutture e trasporti.\nNonostante l'eccezionale estensione territoriale e demografica, Los Angeles possiede una metropolitana piccola (con solo 6 linee) e quindi molto lontana dai numeri di New York o Chicago, questo dovuto, soprattutto in passato, a una cultura massiccia e sproporzionata della mobilit\u00e0 privata, pi\u00f9 che in altre citt\u00e0 americane. Le due principali compagnie di trasporto pubblico presenti in citt\u00e0 sono la METRO e la LADOT. La prima opera in tutta la contea e gestisce sia le linee di superficie che le metropolitane, mentre la seconda si occupa esclusivamente delle linee di superficie nell'area cittadina. Los Angeles \u00e8 servita anche dall'Aeroporto Internazionale di Los Angeles, il terzo pi\u00f9 trafficato degli Stati Uniti. Nella rete autostradale \u00e8 noto il grande svincolo Judge Harry Pregerson Interchange.\nAttrazioni.\nLe attrazioni pi\u00f9 note di Los Angeles sono, oltre alle lunghe spiagge del Pacifico, il quartiere di Hollywood, la Stahl house, i negozi di Rodeo Drive, il centro commerciale The Grove e le ville dei divi dello spettacolo a Beverly Hills, Bel Air e Malib\u00f9 e i parchi tematici di Disneyland (che in realt\u00e0 si trova nella citt\u00e0 di Anaheim nella confinante Contea di Orange), Universal Studios e Paramount.\nMa probabilmente il modo pi\u00f9 originale di fare il turista a Los Angeles \u00e8 quello di riconoscere sparse per la citt\u00e0 le \"location\" di tutti i pi\u00f9 celebri film e telefilm americani, senza dimenticare il famoso Grauman's Chinese Theatre. Da non dimenticare \u00e8 il quartiere di Venice Beach, conosciuto non solo per i negozi affacciati sulla spiaggia, ma anche per un percorso di piste ciclabili e per i numerosi artisti di strada.\nHale House, situata a nord-est della citt\u00e0, viene definita \"la casa pi\u00f9 fotografata della citt\u00e0\" da Jack Smith, e nel 1972 \u00e8 stata inserita nel National Register of Historic Places.\nIl luna park posto sul molo di Santa Monica \u00e8 uno dei ritrovi pi\u00f9 frequentati e uno dei pi\u00f9 grandi al mondo su palafitte.\nAmministrazione cittadina.\nLa citt\u00e0 \u00e8 amministrata da sindaco e \"City Council\" (consiglio cittadino). Dal 2005 per due mandati il sindaco \u00e8 stato Antonio Villaraigosa, cui \u00e8 subentrato in seguito alle elezioni del 2013 Eric Garcetti. Ai fini dell'elezione del consiglio, il territorio municipale \u00e8 diviso in 15 distretti. Altre cariche elettive sono quelle di procuratore cittadino (\"city attorney\": attualmente \u00e8 Mike Feuer ) e quella di \"city controller\" (ora \u00e8 Ron Galperin). Il procuratore cittadino persegue i reati minori (\"misdemeanors\") compiuti all'interno dei confini della municipalit\u00e0. Il procuratore distrettuale, che \u00e8 eletto a livello di contea, persegue le stesse violazioni minori nel territorio della contea non provvisto di amministrazione cittadina (\"unincorporated areas\") e in 78 delle 88 municipalit\u00e0 della contea. I reati pi\u00f9 gravi (\"felonies\") sono comunque competenza del procuratore distrettuale.\nIl corpo di polizia della citt\u00e0 di Los Angeles \u00e8 il Los Angeles Police Department (LAPD), reso celebre da tanti film e da innumerevoli serie televisive. Il Dipartimento dello sceriffo provvede al servizio di polizia per le \"unincorporated areas\" e per alcune municipalit\u00e0 della contea (come Calabasas, Temple City, West Hollywood e Compton) che, prive di un dipartimento di polizia cittadino, hanno stipulato un'apposita convenzione con l'ufficio dello sceriffo.\nIl LAPL, il sistema delle biblioteche pubbliche, e il distretto scolastico sono tra le maggiori organizzazioni del loro genere negli Stati Uniti.\nIl Los Angeles Department of Water and Power effettua le forniture di acqua ed elettricit\u00e0 alle persone e alle aziende.\nIn certe zone della citt\u00e0, il governo municipale \u00e8 sentito come inefficiente. L'amministrazione cittadina darebbe, in altre parole, la priorit\u00e0 ai problemi delle aree pi\u00f9 densamente popolate, come Mid-City e Downtown, a discapito dei sobborghi. Ci\u00f2 ha provocato, nel 2002, la nascita di un movimento per la secessione della valle di San Fernando e di Hollywood, che non ha avuto effetti.\nSistema legale.\nLa Los Angeles County Superior Court ha giurisdizione su tutte le cause regolate dal diritto statale, mentre la U.S. District Court for the Central District of California si occupa delle materie di competenza federale. Entrambe le corti si trovano in un grande complesso di edifici pubblici nel Civic Center.\nDiversamente dalla citt\u00e0 con pi\u00f9 abitanti del paese, New York, Los Angeles e gran parte dei suoi sobborghi pi\u00f9 importanti si trovano tutti all'interno dei confini di una sola contea. Di conseguenza, tanto la corte di contea quanto la corte distrettuale federale sono ai vertici delle classifiche nazionali per i carichi giudiziari.\nI processi di competenza statale sono impugnabili davanti alla Corte d'appello per il secondo distretto, che si trova sempre nel Civic Center e, in ultimo grado, alla Corte suprema della California, che ha sede a San Francisco, ma tiene udienza anche a Los Angeles (sempre nel Civic Center). Le cause federali sono appellate alla Corte d'appello del nono circuito, che li discute a Pasadena. Ultimo grado di giudizio del sistema federale \u00e8 Corte Suprema che si trova a Washington.\nGemellaggi.\nLos Angeles \u00e8 gemellata con:\nSport.\nSono presenti le seguenti franchigie:\nLa squadra di pallacanestro dei Los Angeles Lakers era in origine un'importante squadra del Minnesota, trasferitasi a LA nel 1960.\nLa squadra di baseball dei Brooklyn Dodgers si trasfer\u00ec a LA nel 1958.\nLos Angeles ha ospitato due volte i Giochi olimpici dell'era moderna (X nel 1932, XXIII nel 1984) e nel 1994 \u00e8 stata la principale sede dei Mondiali di calcio degli Stati Uniti ospitando otto incontri fra cui la finale del 3\u00ba posto e la finalissima (17 luglio) fra Brasile e Italia (allo stadio Rose Bowl di Pasadena). La citt\u00e0 californiana ospiter\u00e0 per la terza volta i Giochi Olimpici nel 2028. La citt\u00e0 probabilmente ospiter\u00e0 alcuni incontri dei Mondiali di calcio 2026.\nCuriosit\u00e0.\nLos Angeles \u00e8 altres\u00ec teatro di due capitoli dell'open world-action game pi\u00f9 famoso al mondo: \"Grand Theft Auto\". All'interno dei videogiochi il nome della citt\u00e0 \u00e8 Los Santos ed alcune particolarit\u00e0 sono riportate fedelmente dalla realt\u00e0."}
{"id": "1583129", "revid": "174925", "url": "https://it.wikipedia.org/wiki?curid=1583129", "title": "Stomi", "text": ""}
{"id": "1583134", "revid": "45927", "url": "https://it.wikipedia.org/wiki?curid=1583134", "title": "Universit\u00e0 degli studi di Trieste", "text": ""}
{"id": "1583135", "revid": "56620", "url": "https://it.wikipedia.org/wiki?curid=1583135", "title": "Ficarra &amp; Picone", "text": ""}
{"id": "1583136", "revid": "767487", "url": "https://it.wikipedia.org/wiki?curid=1583136", "title": "Boghi\u0219", "text": "Boghi\u0219 (in ungherese \"Szil\u00e1gybagos\") \u00e8 un comune della Romania di 1.892 abitanti, ubicato nel distretto di S\u0103laj, nella regione storica della Transilvania. \nIl comune \u00e8 formato dall'unione di 2 villaggi: Boghi\u0219 e Bozie\u0219.\nBoghi\u0219 \u00e8 divenuto comune autonomo nel 2005, staccandosi dal comune di Nu\u0219fal\u0103u."}
{"id": "1583137", "revid": "287204", "url": "https://it.wikipedia.org/wiki?curid=1583137", "title": "Boghis", "text": ""}
{"id": "1583138", "revid": "45927", "url": "https://it.wikipedia.org/wiki?curid=1583138", "title": "Universit\u00e0 degli studi di Brescia", "text": ""}
{"id": "1583139", "revid": "1785288", "url": "https://it.wikipedia.org/wiki?curid=1583139", "title": "Williams FW18", "text": "La Williams FW18 \u00e8 una monoposto di Formula 1, costruita dalla Williams per partecipare al Campionato mondiale di Formula 1 1996.\nContesto.\nPiloti.\nDopo aver disputato 3 stagioni in Williams in veste di collaudatore prima e pilota titolare poi, David Coulthard lascia il team e passa in McLaren per il 1996. Il veterano Damon Hill, alla quinta stagione nella massima serie, viene invece riconfermato come primo pilota, venendo affiancato in questa stagione dal campione in carica della Formula CART Jacques Villeneuve: il canadese, figlio dello scomparso Gilles, \u00e8 all'esordio assoluto in Formula 1.\nCaratteristiche tecniche.\nTelaio e aerodinamica.\nA livello telaistico, la FW18 \u00e8 in realt\u00e0 un'evoluzione della Williams FW17B adattata ai nuovi regolamenti FIA. All'inizio del 1995 Adrian Newey crea una vettura dall'aerodinamica eccezionale, superiore alla Ferrari cos\u00ec come alla Benetton, ma per cause non imputabili alle qualit\u00e0 della monoposto la vittoria in campionato non \u00e8 stata ad appannaggio della scuderia inglese, nonostante l'evidente superiorit\u00e0 tecnica.\nPer questa stagione \u00e8 quindi sufficiente partire dalla vettura dell'anno precedente. Il risultato \u00e8 una monoposto gi\u00e0 testata per la sua potenza ed efficacia, ma migliorata e aggiornata per i nuovi regolamenti; principale novit\u00e0 sono le protezioni a lato dell'abitacolo, rese obbligatorie per proteggere maggiormente la testa del pilota in caso di urto laterale, le pance laterali pi\u00f9 alte e un'ala posteriore che si collega con gli scivoli posti davanti alle ruote posteriori. \nMeccanica.\nIl motore montato sulla FW18 \u00e8 sempre un V!0 con angolo di 67\u00b0 Renault, che posta in pista la nuova specifica denominata \"RS6B\" con una potenza stimata di 690 CV. A tale propulsore si aggiunge la trasmissione, semiautomatica a 6 rapporti costruita autonomamente dalla Williams.\nLivrea.\nLa livrea non viene particolarmente rivista rimanendo dunque quasi invariata rispetto alle precedenti due stagioni, eccetto minuziose modifiche a livello di sponsorizzazioni: scompare infatti dopo due stagioni lo sponsor Segafredo, presente nel 1994 sotto l'abitacolo e nel 1995 sulle bandelle laterali delle ali, venendo sostituito dallo sponsor Elf sull'ala posteriore e Sonax su quella anteriore.\nLa stagione.\nGrazie anche alle crisi tecniche delle rivali dirette Benetton e Ferrari, la Williams si presenta come la macchina da battere per il campionato 1996 e lo conferma gi\u00e0 al debutto in Australia sulla nuova pista di Melbourne, dove il debuttante Villeneuve ottiene pole e giro veloce, guidando anche per buona parte della gara in testa prima di cedere la testa della corsa a Hill per una perdita d'olio, ma arrivando comunque secondo.\nL'inglese si ripete poi nelle successive due gare in Brasile e Argentina mentre in Europa il canadese vince il suo primo Gran Premio in carriera dopo aver duellato a lungo con Michael Schumacher.\nDopo un altro successo di Hill a Imola, il quinto consecutivo per il team, la Williams non termina il Gran Premio di Monaco con entrambe le vetture a causa di una collisione tra Villeneuve e Luca Badoer e un problema al motore sulla vettura di Hill; l'ex Brabham non termina nemmeno il Gran Premio di Spagna per incidente mentre il canadese torna sul podio agguantando la terza posizione in una gara svolta con condizioni di bagnato.\nLa Williams torna finalmente alla vittoria con Hill in occasione del successivo appuntamento in Canada e con una doppietta sia in qualifica che in gara, trovandosi a met\u00e0 stagione con un vantaggio di cinquanta punti sulla Ferrari nella classifica costruttori, segno di un'evidente superiorit\u00e0 tecnica della FW18 sulle rivali.\nA Silverstone Hill per\u00f2 si ritira nuovamente e Villeneuve torna alla vittoria, rimettendo in discussione la lotta al titolo tra i due compagni di box che sembrava ormai chiusa a vantaggio del britannico, che per\u00f2 ha modo di rifarsi arrivando primo in Germania e allungando in classifica sul rivale.\nIn Ungheria \u00e8 invece Villeneuve che trionfa nuovamente e, grazie al secondo posto di Hill, la Williams conquista matematicamente il titolo costruttori con quattro gare d'anticipo. In Belgio e in Italia ad imporsi \u00e8 per\u00f2 una rediviva Ferrari con Schumacher in entrambe le occasioni, mentre chi dei due Williams \u00e8 quello che raccoglie pi\u00f9 punti \u00e8 Villeneuve che ha quindi modo di riavvicinarsi a Hill in classifica. Nel penultimo Gran Premio in Portogallo il canadese trionfa ancora e diminuisce il distacco dal primo posto mentre Hill limita i danni arrivando in seconda posizione; nonostante essere un debuttante e quindi avere poca esperienza alla guida di monoposto radicalmente diverse da quelle della Formula CART, il canadese riesce a tenere aperto il mondiale fino all'ultimo round, quello decisivo, in Giappone, avendo tra le mani la possibilit\u00e0 di laurearsi campione alla stagione d'esordio (primo caso nella storia della Formula 1 se si esclude la stagione 1950).\nTuttavia, alla vigilia dell'ultimo round di Suzuka, Hill gode ancora dei favori del pronostico grazie ai 9 punti di vantaggio di cui dispone: per mettere le mani sul titolo, Villeneuve deve infatti vincere la corsa con Hill settimo (o peggio), mentre all'inglese basterebbe un solo punto per l'iride (anche a condizione di arrivare a pari punti in classifica).\nAl sabato la pole \u00e8 ad appannaggio del canadese e Hill si deve accontentare del secondo posto; al contrario, in gara la situazione cambia drasticamente: Hill prende la testa della corsa mentre Villeneuve parte male e scivola in sesta posizione, ritrovandosi subito nella condizione di dover inseguire. Il canadese per\u00f2 non demorde e completa una serie di giri veloci fino a risalire al quarto posto, che tiene fino al 37\u00b0 giro, quando deve rinunciare definitivamente al mondiale: la sua FW18 perde infatti la ruota posteriore destra costringendolo a fermarsi a bordo pista.\nPer Hill \u00e8 dunque fatta e completare la gara diventa dunque solo una formalit\u00e0, l'inglese infatti non ha mai perso la testa della corsa, margina gli avversari e vince gara e titolo, riuscendo nell'impresa per la prima e unica volta in carriera, dopo esserci solo andato vicino nel 1994 e diventando il primo figlio d'arte a conquistare il tetto del mondo 28 anni dopo suo padre Graham.\nPer il team di Frank Williams \u00e8 invece la miglior stagione della sua storia, conclusasi con 12 vittorie (di cui 6 doppiette), 12 pole position e ben 175 punti iridati.\nCuriosit\u00e0.\nLa Williams FW18 compare nei videogiochi F1 06 e F1 Championship Edition, sulle piattaforme PlayStation 2, PlayStation 3, PlayStation Portable. Inoltre compare in F1 2017 sulle piattaforme PlayStation 4, Xbox One e PC. Compare infine anche in un videogame non riguardante direttamente la Formula 1: TOCA Race Driver 3."}
{"id": "1583141", "revid": "767487", "url": "https://it.wikipedia.org/wiki?curid=1583141", "title": "Miracol si grida", "text": "Miracol si grida \u00e8 una sfilata e rievocazione storica che si svolge nel centro storico di Treviglio la prima domenica di marzo di ogni anno, la seconda in caso di precipitazioni, per commemorare il Miracolo che salvo la citt\u00e0 di Treviglio da distruzione certa il giorno 28 febbraio 1522.\n\u00c8 una manifestazione molto sentita a livello locale e molte persone accorrono a vederla anche dai comuni limitrofi.\nIniziative della mattinata precedente la manifestazione.\nI principali cortili del centro storico di Treviglio (nelle vie Fratelli Galliari, Andrea Verga, Roma e San Martino) vengono aperti al pubblico ospitando opere d'arte realizzate per l'occasione tra le quali alcuni quadri.\nSvolgimento della manifestazione.\nI partecipanti alla manifestazione sono divisi in quattro cortei che a turno, partendo dalla piazza Garibaldi, raggiungono una delle quattro porte storiche a testa (nelle vie Roma, Fratelli Galliari, Andrea Verga e San Martino) dove sostano per alcuni minuti per poi tornare indietro in piazza Garibaldi.\nSuccessivamente, dopo l'arrivo di Lautrec con i suoi cavalieri francesi a cavallo intenzionati a radere al suolo Treviglio casa per casa e gli interventi per salvare la citt\u00e0 del cardinale Serbelloni, di Bernab\u00f2 Visconti e quello decisivo delle pie donne che, partendo dalla cappella del Miracolo in via Sant'Agostino si recano in piazza Luciano Manara (adiacente a piazza Garibaldi) gridando al miracolo (\"Mirac\u00f2l, Mirac\u00f2l la Mad\u00f2na la pians\" in dialetto bergamasco), il corteo si sposta nel piazzale del Santuario: prima i quattro cortei locali ciascuno con il proprio gonfalone e a seguire i soldati di Lautrec a piedi e a cavallo.\nQui Lautrec, sceso da cavallo, dopo aver accertato la veridicit\u00e0 del miracolo del pianto della Madonna, depone l'elmo e la spada, che lascia alla citt\u00e0 seguito da tutti i suoi soldati, che, per motivi di tempo, tolgono semplicemente gli elmi. In seguito gli sbandieratori fanno i loro numeri nel piazzale, per poi spostarsi con tutto il corteo in piazza Garibaldi dove fanno un secondo spettacolo mentre il resto del corteo si ritira."}
{"id": "1583144", "revid": "287204", "url": "https://it.wikipedia.org/wiki?curid=1583144", "title": "Microregione di Batatais", "text": "Batatais \u00e8 una microregione dello Stato di San Paolo in Brasile, appartenente alla mesoregione di Ribeir\u00e3o Preto.\nComuni.\nComprende 6 comuni:"}
{"id": "1583145", "revid": "287204", "url": "https://it.wikipedia.org/wiki?curid=1583145", "title": "Microregione di Franca", "text": "Franca \u00e8 una microregione dello Stato di San Paolo in Brasile, appartenente alla mesoregione di Ribeir\u00e3o Preto.\nComuni.\nComprende 10 comuni:"}
{"id": "1583151", "revid": "767487", "url": "https://it.wikipedia.org/wiki?curid=1583151", "title": "Yangsheng", "text": "Yangsheng (\u517b\u751f, coltivare la vita) \u00e8 un termine delle arti marziali cinesi che definisce tutte quelle pratiche finalizzate a nutrire il principio vitale. Prime tracce di queste pratiche sono attestate nello Zhu\u0101ngz\u01d0. Tra i metodi pi\u00f9 antichi si possono segnalare gli esercizi illustrati nel Daoyintu, rotolo datato 168 a.C. scoperto nel sito archeologico di Mawangdui, in provincia di Hunan; oppure il Wuqinxi (\u4e94\u79bd\u620f, il gioco dei 5 animali) creato dal medico Hua Tuo.\nOgni scuola di Wushu, ogni maestro possiede le proprie ricette per coltivare la vita pi\u00f9 o meno segrete."}
{"id": "1583152", "revid": "287204", "url": "https://it.wikipedia.org/wiki?curid=1583152", "title": "Microregione di Ituverava", "text": "Ituverava \u00e8 una microregione dello Stato di San Paolo in Brasile, appartenente alla mesoregione di Ribeir\u00e3o Preto.\nComuni.\nComprende 5 comuni:"}
{"id": "1583154", "revid": "767487", "url": "https://it.wikipedia.org/wiki?curid=1583154", "title": "Nu\u0219fal\u0103u", "text": "Nu\u0219fal\u0103u (in ungherese \"Szil\u00e1gynagyfalu\") \u00e8 un comune della Romania di 3.757 abitanti, ubicato nel distretto di S\u0103laj, nella regione storica della Transilvania. \nIl comune \u00e8 formato dall'unione di 2 villaggi: Bilghez e Nu\u0219fal\u0103u.\nNel corso del 2005 si sono staccati da Nu\u0219fal\u0103u i villaggi di Boghi\u0219 e Bozie\u0219, andati a formare il comune di Boghi\u0219."}
{"id": "1583156", "revid": "287204", "url": "https://it.wikipedia.org/wiki?curid=1583156", "title": "Nusfalau", "text": ""}
{"id": "1583157", "revid": "287204", "url": "https://it.wikipedia.org/wiki?curid=1583157", "title": "Microregione di Jaboticabal", "text": "Jaboticabal \u00e8 una microregione dello Stato di San Paolo in Brasile, appartenente alla mesoregione di Ribeir\u00e3o Preto.\nComuni.\nComprende 17 comuni:"}
{"id": "1583158", "revid": "287204", "url": "https://it.wikipedia.org/wiki?curid=1583158", "title": "Microregione di Ribeir\u00e3o Preto", "text": "Ribeir\u00e3o Preto \u00e8 una microregione dello Stato di San Paolo in Brasile, appartenente alla mesoregione di Ribeir\u00e3o Preto.\nComuni.\nComprende 16 comuni:"}
{"id": "1583159", "revid": "123784612", "url": "https://it.wikipedia.org/wiki?curid=1583159", "title": "Penisola di Ungava", "text": "Ungava (francese: \"P\u00e9ninsule d'Ungava\") \u00e8 una penisola canadese nel Qu\u00e9bec settentrionale, che costituisce la propaggine nord-occidentale della penisola del Labrador.\nGeografia.\nLa penisola \u00e8 delimitata a ovest dalla baia di Hudson, a nord dallo stretto di Hudson ed a est dalla baia omonima. A sud i fiumi Nastapoka, Rivi\u00e8re aux M\u00e9l\u00e8zes, Du Gu\u00e9 e Koksoak segnano il confine con il resto della penisola del Labrador. Il territorio si estende per circa 252.000 km\u00b2 ed \u00e8 coperto in larga parte dalla vegetazione tipica della tundra. Numerosi sono i fiumi: oltre a quelli gi\u00e0 menzionati, sono da ricordare l'Arnaud ed il Rivi\u00e8re aux Feullies, che defluiscono verso la baia di Ungava a oriente e il Rivi\u00e8re de Povungnitok e il Kogaluc che defluiscono a occidente nella baia di Hudson. I laghi principali sono il Minto, il La Potherie, il Tassialouc, il Couture, il Klotz ed il Nantais.\nLa penisola ha circa 10.000 abitanti, in larga parte Inuit. Il centro abitato principale \u00e8 il villaggio di Kuujjuaq posto sul fiume Koksoak, nell'estremo sud-est della penisola.\nNell'area settentrionale \u00e8 situato il cratere Nouveau-Qu\u00e9bec (\"Pingualuit Crater\"), formatosi per l'impatto di un meteorite con la superficie terrestre.\nLa penisola \u00e8 pianeggiante e non sono presenti monti o catene montuose n\u00e9 colline."}
{"id": "1583160", "revid": "287204", "url": "https://it.wikipedia.org/wiki?curid=1583160", "title": "Microregione di S\u00e3o Joaquim da Barra", "text": "S\u00e3o Joaquim da Barra \u00e8 una microregione dello Stato di San Paolo in Brasile, appartenente alla mesoregione di Ribeir\u00e3o Preto.\nComuni.\nComprende 9 comuni:"}
{"id": "1583161", "revid": "767487", "url": "https://it.wikipedia.org/wiki?curid=1583161", "title": "Buciumi (S\u0103laj)", "text": "Buciumi \u00e8 un comune della Romania di 2.630 abitanti, ubicato nel distretto di S\u0103laj, nella regione storica della Transilvania. \nIl comune \u00e8 formato dall'unione di 6 villaggi: Bodia, Bogdana, Buciumi, Huta, R\u0103stol\u021b, S\u00e2ngeorgiu de Mese\u0219."}
{"id": "1583168", "revid": "287204", "url": "https://it.wikipedia.org/wiki?curid=1583168", "title": "Microregione di Araraquara", "text": "Araraquara \u00e8 una microregione dello Stato di San Paolo in Brasile, appartenente alla mesoregione di Araraquara.\nComuni.\nComprende 15 comuni:"}
{"id": "1583173", "revid": "287204", "url": "https://it.wikipedia.org/wiki?curid=1583173", "title": "Microregione di S\u00e3o Carlos", "text": "S\u00e3o Carlos \u00e8 una microregione dello Stato di San Paolo in Brasile, appartenente alla mesoregione di Araraquara.\nComuni.\nComprende 6 comuni:"}
{"id": "1583178", "revid": "287204", "url": "https://it.wikipedia.org/wiki?curid=1583178", "title": "Microregione di Assis", "text": "Assis \u00e8 una microregione dello Stato di San Paolo in Brasile, appartenente alla mesoregione di Assis.\nComuni.\nComprende 17 comuni:"}
{"id": "1583179", "revid": "729019", "url": "https://it.wikipedia.org/wiki?curid=1583179", "title": "Stazione di Agrigento Bassa", "text": "La stazione di Agrigento Bassa \u00e8 una stazione della citt\u00e0 di Agrigento, e fino al 28 ottobre 1933 ne fu l'unica stazione.\nStoria.\nLa stazione di Agrigento Bassa, che all'inizio si chiamava stazione di Girgenti venne inaugurata il 1\u00ba novembre del 1874 in seguito all'attivazione della tratta ferroviaria Comitini-Aragona Caldare-Porto Empedocle-Porto di Porto Empedocle.\nRimase l'unica stazione della citt\u00e0 fino all'inizio degli anni trenta. In quanto le societ\u00e0 ferroviarie, prima la Societ\u00e0 Vittorio Emanuele e poi la \"Sicula\", avevano come interesse principale il collegamento delle aree zolfifere di Comitini con il porto per l'imbarco. Il 16 dicembre 1927 la stazione cambi\u00f2 il suo nome da \"Girgenti\" in \"Agrigento\"; qualche anno prima, l'8 maggio 1921, era divenuta una stazione a doppio scartamento, infatti vi arriv\u00f2 la linea ferrata a scartamento ridotto proveniente da Naro e Licata; venne raggiunta in seguito anche dalla linea, sempre a scartamento ridotto, proveniente da Castelvetrano che per lungo tempo, inspiegabilmente, terminava a Porto Empedocle costringendo i passeggeri provenienti dalla provincia ad un trasbordo sui treni a scartamento ordinario. Dalla data di inaugurazione della stazione centrale di Agrigento cambi\u00f2 ancora una volta nome assumendo quello attuale di \"Agrigento Bassa\" e divenne anche stazione di diramazione in quanto, per i treni provenienti da Palermo, Caltanissetta o Catania divenne possibile l'instradamento sia verso Porto Empedocle che verso la citt\u00e0.\nFu nell'anno 1933 che si colleg\u00f2 la stazione di Agrigento Bassa con la Stazione Centrale attraverso la galleria scavata sotto il centro storico della citt\u00e0; il tratto di binario di circa 3\u00a0km inaugurato aveva interposte le rotaie a scartamento ridotto, realizzando il doppio scartamento, attraverso il quale si collegava finalmente anche all'altra linea FS a scartamento ridotto proveniente da Canicatt\u00ec e Licata, aperta gi\u00e0 dal 1924.\nIl 20 maggio 1951 molto tempo dopo la costruzione della stazione centrale all'interno della citt\u00e0 di Agrigento finalmente, ma con molto ritardo rispetto all'occorrente, venne costruito il doppio scartamento anche da Porto Empedocle ad Agrigento Bassa. La linea di Castelvetrano poteva quindi proseguire senza trasbordi da Porto Empedocle ad Agrigento Centrale mediante l'aggiunta di una terza rotaia al gi\u00e0 esistente binario a scartamento ordinario fino ad Agrigento Bassa.\nIl terzo binario venne rimosso nel 1977, quando venne sospeso ogni servizio passeggeri tra la stazione e Porto Empedocle con il declassamento di tale tratta a raccordo. Dal 2011 circolano occasionalmente alcuni treni passeggeri per servizi turistici.\nCaratteristiche.\nL'edificio principale di stazione \u00e8 del tipo \"classico\" con corpo centrale a sette luci e due elevazioni, con annessi corpi laterali ad una sola elevazione per i servizi. Sia il primo che il secondo binario sono dotati di pensilina del tipo comune a molte stazioni FS realizzata in ferro e poggiata su colonne portanti a capitello in ghisa.\nLa stazione di Agrigento Bassa consta di 3 binari di circolazione e vari binari di ricovero e servizio. Data la sua importanza, come stazione di interscambio, venne dotata di rifornitore idraulico per locomotiva a vapore, rifornitori di carbone, rimessa per il ricovero dei rotabili, una piattaforma girevole da 9,5\u00a0m e sagoma limite per il controllo del carico sui carri merci."}
{"id": "1583180", "revid": "244558", "url": "https://it.wikipedia.org/wiki?curid=1583180", "title": "La fabbrica dei mostri", "text": "La fabbrica dei mostri (\"Creepy Crawlers\") \u00e8 una serie televisiva a cartoni animati basata sui giocattoli Mattel.\nLa serie \u00e8 stata trasmessa per la prima volta in Italia il 14 settembre 1996 su Canale 5.\nTrama.\nLa storia parla di Chris Carter, un ragazzo amante della magia che lavora al Magic Shop del Professor Occhioduro. La storia ha inizio quando Chris inventa la Macchina della Magia (The Magic Maker), all'apparenza non funzionante, fin quando non viene colpita da un fascio di energia generato da un allineamento di pianeti che non avveniva da mille anni. Da quel fatidico momento la Macchina della Magia riesce a generare strane creature, buone o malvagie. La prima sera la macchina genera Johnny Watt, Tuttotondo e Centonodi, tre essere pacifici che si schierarono dalla parte di Chris, seguiti pi\u00f9 in l\u00e0 nella serie da Verde Molla e Commantis. Il professor Occhioduro riesce ad impossessarsi della macchina e tramite i suoi poteri fonda \"La banda del crimine\": in ogni puntata il perfido professor Occhioduro crea dei mostri terrificanti per dominare il pianeta, ma i nostri eroi riescono sempre a sventare ogni suo tentativo e salvare la citt\u00e0. A met\u00e0 della serie gli appartenenti alla \"Famiglia del raggio verde\" otterranno tutti un upgrade."}
{"id": "1583182", "revid": "287204", "url": "https://it.wikipedia.org/wiki?curid=1583182", "title": "Microregione di Ourinhos", "text": "Ourinhos \u00e8 una microregione dello Stato di San Paolo in Brasile, appartenente alla mesoregione di Assis.\nComuni.\nComprende 18 comuni:"}
{"id": "1583186", "revid": "287204", "url": "https://it.wikipedia.org/wiki?curid=1583186", "title": "Microregione di Mar\u00edlia", "text": "Mar\u00edlia \u00e8 una microregione dello Stato di San Paolo in Brasile, appartenente alla mesoregione di Mar\u00edlia.\nComuni.\nComprende 13 comuni:"}
{"id": "1583189", "revid": "37401", "url": "https://it.wikipedia.org/wiki?curid=1583189", "title": "Dalmati (popolo antico)", "text": ""}
{"id": "1583192", "revid": "287204", "url": "https://it.wikipedia.org/wiki?curid=1583192", "title": "Microregione di Tup\u00e3", "text": "Tup\u00e3 \u00e8 una microregione dello Stato di San Paolo in Brasile, appartenente alla mesoregione di Mar\u00edlia.\nComuni.\nComprende 7 comuni:"}
{"id": "1583197", "revid": "287204", "url": "https://it.wikipedia.org/wiki?curid=1583197", "title": "Microregione di Avar\u00e9", "text": "Avar\u00e9 \u00e8 una microregione dello Stato di San Paolo in Brasile, appartenente alla mesoregione di Bauru.\nComuni.\nComprende 8 comuni:"}
{"id": "1583198", "revid": "71155", "url": "https://it.wikipedia.org/wiki?curid=1583198", "title": "Interpretazione (diritto)", "text": ""}
{"id": "1583199", "revid": "287204", "url": "https://it.wikipedia.org/wiki?curid=1583199", "title": "Microregione di Bauru", "text": "Bauru \u00e8 una microregione dello Stato di San Paolo in Brasile, appartenente alla mesoregione di Bauru.\nComuni.\nComprende 21 comuni:"}
{"id": "1583201", "revid": "135224", "url": "https://it.wikipedia.org/wiki?curid=1583201", "title": "Fattore di von Willebrand", "text": "Il fattore di von Willebrand (vWF) \u00e8 uno dei fattori che interagiscono nella cascata biochimica della coagulazione.\nChimicamente \u00e8 una glicoproteina dal peso molecolare di circa 250 kD che circola nel plasma sotto forma di multimeri a basso, intermedio ed alto peso molecolare.\n\u00c8 sintetizzato dalle cellule endoteliali e dai megacariociti e va incontro a processi di dimerizzazione e multimerizzazione.\nFunzioni.\nLa funzione primaria del fattore di Von Willebrand \u00e8 legata ad altre proteine, in particolare al fattore VIII, ed \u00e8 importante nell'adesione piastrinica ai siti della ferita. Non \u00e8 un enzima e, quindi, non ha attivit\u00e0 catalitica..\nvWF si lega a un gran numero di cellule e molecole. I pi\u00f9 importanti sono:\nIl vWF gioca un ruolo importante nella coagulazione del sangue. Pertanto, la deficienza o disfunzione di vWF (malattia di von Willebrand) porta a una tendenza al sanguinamento, che \u00e8 pi\u00f9 evidente nei tessuti che presentano un elevato flusso di sangue nei vasi stretti. Dagli studi sembra che vWF srotoli in queste circostanze, rallentando le piastrine passanti. Ricerche recenti suggeriscono anche che il fattore di von Willebrand \u00e8 coinvolto nella formazione dei vasi sanguigni stessi, il che spiegherebbe perch\u00e9 alcune persone con la malattia di von Willebrand sviluppano malformazioni vascolari (prevalentemente nel tratto digestivo) che possono sanguinare eccessivamente.\nLa sequenza integrinica, RGDS (arginina-glicina-acido aspartico-serina), \u00e8 una sequenza in grado di legare le integrine, in particolare lega la glicoproteina IIb/IIIa sulla membrana piastrinica, e questo tipo di interazione media, poi, i legami crociati che la piastrina fa con altre piastrine. Cio\u00e8 \u00e8 attraverso l'interazione di queste sequenze RGDS che il vWF intrattiene con la glicoproteina IIb/IIIa che una piastrina pu\u00f2 interagire con un'altra piastrina: fa quindi da ponte tra piastrina e piastrina, in virt\u00f9 della sua struttura il vWF da una parte si lega, essendo un multimero di N monomeri, ad una piastrina, da una parte si lega con un monomero ad una Gp IIb/IIIa di una piastrina con un'altra subunit\u00e0 si lega ad un'altra piastrina ancora.\nQuesta rete che si viene a creare tra la piastrina e il sottoendotelio da una parte, e che garantisce l'ancoraggio della piastrina ad un'altra. L'intervento del vWF che media l'interazione tra piastrina e piastrina permette poi l'assemblaggio del trombo piastrinico.\nAttivazione.\nTra le caratteristiche del fattore di von Willebrand \u00e8 opportuno considerare il modo in cui questa proteina viene attivata. Il vWf infatti si attiva in condizioni di aumentato \"shear-stress\", ossia di stress meccanico dovuto ad un aumento del flusso nel microcircolo. Bisogna immaginare il vWf come un piccolo gomitolo proteico attaccato da un capo alla parete dell'endotelio: se aumenta il flusso nell'arteriola (condizione questa che \u00e8 un presupposto dei meccanismi di emostasi primaria, cio\u00e8 la vasocostrizione), il vWf risente di questo aumentato flusso, e inizia a dispiegarsi. Ed \u00e8 proprio la forma disavvolta di questa proteina ad avere il pi\u00f9 alto valore emostatico.\nPatologia.\nIl fattore di von Willebrand \u00e8 coinvolto in un gran numero di malattie, tra cui la porpora trombotica trombocitopenica, la sindrome di Heyde e probabilmente la sindrome emolitico-uremica."}
{"id": "1583202", "revid": "287204", "url": "https://it.wikipedia.org/wiki?curid=1583202", "title": "Microregione di Botucatu", "text": "Botucatu \u00e8 una microregione dello Stato di San Paolo in Brasile, appartenente alla mesoregione di Bauru.\nComuni.\nComprende 7 comuni:"}
{"id": "1583206", "revid": "287204", "url": "https://it.wikipedia.org/wiki?curid=1583206", "title": "Microregione di Lins", "text": "Lins \u00e8 una microregione dello Stato di San Paolo in Brasile, appartenente alla mesoregione di Bauru.\nComuni.\nComprende 8 comuni:"}
{"id": "1583208", "revid": "287204", "url": "https://it.wikipedia.org/wiki?curid=1583208", "title": "Microregione di Ja\u00fa", "text": "Ja\u00fa \u00e8 una microregione dello Stato di San Paolo in Brasile, appartenente alla mesoregione di Bauru.\nComuni.\nComprende 12 comuni:"}
{"id": "1583210", "revid": "38120", "url": "https://it.wikipedia.org/wiki?curid=1583210", "title": "Punto g", "text": ""}
{"id": "1583217", "revid": "287204", "url": "https://it.wikipedia.org/wiki?curid=1583217", "title": "Microregione di Bragan\u00e7a Paulista", "text": "Bragan\u00e7a Paulista \u00e8 una microregione dello Stato di San Paolo in Brasile, appartenente alla mesoregione di Macro Metropolitana Paulista.\nComuni.\nComprende 11 comuni:"}
{"id": "1583220", "revid": "287204", "url": "https://it.wikipedia.org/wiki?curid=1583220", "title": "Microregione di Jundia\u00ed", "text": "Jundia\u00ed \u00e8 una microregione dello Stato di San Paolo in Brasile, appartenente alla mesoregione di Macro Metropolitana Paulista.\nComuni.\nComprende 5 comuni:"}
{"id": "1583221", "revid": "287204", "url": "https://it.wikipedia.org/wiki?curid=1583221", "title": "Microregione di Piedade", "text": "Piedade \u00e8 una microregione dello Stato di San Paolo in Brasile, appartenente alla mesoregione di Macro Metropolitana Paulista.\nComuni.\nComprende 5 comuni:"}
{"id": "1583223", "revid": "287204", "url": "https://it.wikipedia.org/wiki?curid=1583223", "title": "Microregione di Sorocaba", "text": "Sorocaba \u00e8 una microregione dello Stato di San Paolo in Brasile, appartenente alla mesoregione di Macro Metropolitana Paulista.\nComuni.\nComprende 15 comuni:"}
{"id": "1583232", "revid": "599013", "url": "https://it.wikipedia.org/wiki?curid=1583232", "title": "Manichino", "text": "Il manichino \u00e8 un oggetto che riproduce un essere umano (in parte o completamente) con le giuste proporzioni.\nStoria.\nLa derivazione del nome \u00e8 ancora incerta. Dal fiammingo \"manneken\" con significato di \"piccolo uomo\". O dal francese \"manne\", \"cesta\", con riferimento ai cestai che con il vimini intrecciato realizzavano anche i manichini. Si hanno notizie scritte di manichini, in Europa, definiti come grandi bambole, gi\u00e0 alla fine del 1300.\nPrincipalmente inviate, complete di un intero guardaroba, dalla corte parigina verso le altre corti europee. A Venezia, nel Settecento, durante la festa dell'Ascensione, venivano esposte grandi bambole abbigliate all'ultima moda francese. Erano chiamate \"Piavole de Franza\" (bambole di Francia). Bambole abbigliate all'europea partivano da Parigi e da Londra per soddisfare le pi\u00f9 ricche famiglie d'Oltreoceano, in modo che le signore potessero scegliere i loro vestiti all'ultima moda. Dalla seconda met\u00e0 dell'Ottocento, vennero utilizzate piccole bambole sulle quali le grandi sarte confezionavano, in proporzioni ridotte, copie delle loro creazioni.\nManichino da sartoria.\nIl manichino da sartoria, serve per provare gli abiti mentre si confezionano. La sua forma e taglia era determinata da un calco sulla persona.\nStruttura.\nIl manichino usato in sartoria ha solo la parte centrale del corpo, un torso: \u00e8 cio\u00e8 senza testa, braccia e gambe, al loro posto per reggerlo vi \u00e8 una piantana, solitamente un treppiede. Formato da un guscio in cartapesta, legno o plastica, rivestito in tessuto. Ve ne sono che riproducono le forme femminili, da uomo e da bambino: si possono modificare aggiungendo o togliendo parte dell'imbottitura per adeguarli alla forma di uno specifico corpo.\nTaglie.\nOgni manichino riproduce una taglia e le sartorie possono averne pi\u00f9 di uno. Ovviamente non si pu\u00f2 costruire un abito piccolo su un manichino di taglia grande, per ovviare al problema delle taglie vi \u00e8 un modello regolabile composto da un guscio diviso in quattro parti con un meccanismo interno che permette di avvicinarle o allontanarle, tramite un selettore a vite, in modo da poter scegliere la taglia giusta. Per quelli da donna un congegno permette anche di regolare la sporgenza e la dimensione del seno.\nManichino da vetrina.\nServe per esporre capi di abbigliamento, per cui riproduce la figura umana interamente. Ve ne sono sostanzialmente tre tipi: quello realistico, prodotto con lineamenti, colori e particolari che imitano le persone e quelli stilizzati, dove i colori e i lineamenti non rispettano la realt\u00e0 e quelli amorfi, ovvero senza lineamenti. Costruito con parti smontabili, per poter essere vestito, e ruotabili, per potergli far prendere posizioni diverse. Il manichino da vetrina, cos\u00ec come lo conosciamo oggi, trova una diffusione a partire dalla seconda met\u00e0 dell'Ottocento, a Parigi, con la nascita dei Grandi Magazzini.\nManichino da belle arti.\nChiamato anche manichino snodato \u00e8 un modello in scala del corpo umano realizzato in legno con delle giunture che ne permettono il posizionamento in pose particolari ma perfettamente compatibili con la fisiologia umana. Viene utilizzato dagli artisti, principalmente pittori e scultori, per realizzare delle riproduzioni di figure umane in cui la posizione del corpo e degli arti risulta naturale. Il manichino snodato \u00e8 realizzato in legno ed ha delle giunture che riproducono, nella forma e nelle possibilit\u00e0 di movimento, quelle umane. In questo modo si possono riprodurre diverse posizioni umane tutte naturali e reali."}
{"id": "1583241", "revid": "2188311", "url": "https://it.wikipedia.org/wiki?curid=1583241", "title": "Davide Carlo Caparini", "text": "Biografia.\nNato a Brescia il 3 marzo 1967, figlio di Teresina Gasparotti e Bruno Caparini (ex membro dei Templari di Brescia, confidente di Bossi e finanziatore della Lega), \u00e8 residente a Vezza d'Oglio dove ha studiato sino alle superiori. Si \u00e8 diplomato Perito meccanico all'Istituto tecnico di Sondrio, dove nel 1985 entra per la prima volta in contatto col movimento Lega Lombarda. Ha prestato servizio civile nell'ufficio tecnico del comune di Darfo Boario Terme. Laureato in Ingegneria meccanica all'Universit\u00e0 degli Studi di Brescia, ha conseguito una qualifica in disegno industriale e uno in gestione dei cantieri e per la posa di cavi scaldanti presso la Pyrotenax of Canada di Toronto.\nAttivit\u00e0 imprenditoriale.\nDal 1995 al 1996 \u00e8 stato presidente del consiglio di amministrazione della Nuova Editoriale S.p.A. editore de L'Indipendente diretto da Daniele Vimercati. Dal 1996 al 1998 amministratore delegato dell'Editoriale Nord. Nel maggio 1997 Caparini ribattezza in Radio Padania Libera e gradualmente trasforma in una radio comunitaria nazionale l'emittente Radio Varese-Lega Lombarda le cui frequenze il 20-10-1990 erano divenute propriet\u00e0 della Lega Lombarda per decisione di Umberto Bossi.\nCaparini edita RPL fino allo spin off del 2005. Ha editato l'organo ufficiale della Lega Nord trasformandolo dal periodico Lombardia Autonomista al quotidiano a diffusione nazionale laPadania (in edicola dal gennaio 1997 al novembre 2015) che ha annoverato come direttori Gianluca Marchi, Gigi Moncalvo e Gianluigi Paragone e come firme Massimo Fini, Max Parisi e Gianfranco Funari. Ha fondato il settimane Sole delle Alpi (in edicola dal 1998 al 2006) diretto da Roberto Poletti e la casa editrice Bruno Salvadori.\nDal 1996 \u00e8 socio dell'Editoriale Nord scarl editore de laPadania, Radio Padania Libera, il Sole delle Alpi, e la casa editrice Bruno Salvadori. Dal 1999 \u00e8 amministratore unico di Mediapadania S.r.L. societ\u00e0 concessionaria pubblicitaria ed organizzatrice di eventi come Miss Padania (dal 1997 fino al 2013) e Capodanno Celtico. Dal 1999 \u00e8 amministratore unico di Celticon S.r.L. editrice di TelePadania diretta da Max Parisi, Max Ferrari, Aurora Lussana in onda su Telecampione e Sky fino alla sua chiusura il 30 giugno 2014.\nAttivit\u00e0 politica.\nLega Lombarda e Lega Nord.\nTesserato alla Lega Lombarda dal 1986 e militante della Lega Nord dal 1989, fondatore della locale sezione della Vallecamonica, alle elezioni politiche del 1996 viene eletto alla Camera dei deputati, tra le liste della Lega Nord. Ha fatto parte di numerose commissioni parlamentari tra cui cultura, trasporti, attivit\u00e0 produttive, giustizia e difesa. Dal 2001 al 2017 \u00e8 stato responsabile per la comunicazione della Lega Nord ed ha personalmente curato le campagne elettorali dal 2006 al 2013. \u00c8 stato coordinatore della campagna per il referendum consultivo in Lombardia del 2017 e della campagna elettorale di Attilio Fontana per le elezioni regionali in Lombardia del 2018.\nIn Parlamento.\n\u00c8 stato membro (XIII, XIV, XV e XVI legislatura), segretario (XVI) e vicepresidente (XIV) della commissione vigilanza Rai. Nel 2001 ha impedito la cessione di RaiWay nel tentativo di ripianare le ingenti perdite della concessionaria pubblica del servizio radiotelevisivo. Convinto sostenitore dell'abolizione del canone Rai ha presentato numerosi emendamenti, mozioni, ordini del giorno e proposte di legge per la liberalizzazione del sistema radio televisivo e la valorizzazione del comparto dell'emittenza locale. Ha partecipato alla redazione della legge sulla par condicio e alla legge Gasparri nella parte sull'emittenza locale.\nNella XIII legislatura \u00e8 stato eletto con il 41,96% (36.701 voti) per la Lega Nord. \u00c8 primo firmatario di 21 proposte di legge tra le quali spicca la prima sull'abolizione del canone Rai (che verr\u00e0 sempre ripresentata), sul conflitto di interesse, in materia di commercio, vendita al dettaglio e sottocosto, per la tutela del patrimonio artistico locale, per la sicurezza sul lavoro, per favorire l'occupazione e per favorire l'acquisto delle centraline idroelettriche da parte dei comuni.\nNella XIV legislatura \u00e8 stato eletto con il 52,89% (45.495 voti) per la Casa delle Libert\u00e0. \u00c8 primo firmatario di 19 proposte di legge tra cui quella sulle associazioni di volontariato, sull'emittenza televisiva locale, in materia di par condicio.e per la regionalizzazione del servizio pubblico radiotelevisivo, per la tutela delle incisioni rupestri. Con l'amico professore Ettore Adalberto Albertoni ha realizzato gli accordi di programma per la valorizzazione della Vallecamonica romana a Cividale Camuno e Bienno, per la valorizzazione del centro storico e del castello di Breno, per il museo del lavoro di Cedegolo. Nel corso le votazioni per l'elezione dei giudici per la Corte Costituzionale uscendo dall'urna in segno di protesta ha esposto un cartello con la scritta \"Papalia razzista, e nazista\", riferendosi al procuratore di Verona Guido Papalia che ha perseguito alcuni leghisti per il reato di istigazione al razzismo per avere raccolto firme contro un campo nomadi.\nNella XV legislatura ha presentato 28 proposte di legge tra cui una nuova per l'abolizione del canone Rai, per fronteggiare le calamit\u00e0 naturali, per il test di cittadinanza, per la tutela e la valorizzazione delle lingue minoritarie, l'adozione della carta europea e di quelle storiche regionali, per le auto storiche e l'abolizione della riserva riservata ai militari volontari di ferma.\nNella XVI legislatura \u00e8 stato presidente della commissione parlamentare per le questioni regionali. Ha presentato 48 proposte di legge per l'abolizione dei Prefetti, a favore dei risparmiatori titolari dei bond argentini, a favore delle indagini sui reati di corruzione, concussione, ricettazione e riciclaggio dei proventi di attivit\u00e0 illecite, per l'istituzione di benef\u00ecci previdenziali in favore dei lavoratori che assistono familiari affetti da grave disabilit\u00e0, educazione alla multimedialit\u00e0 nelle scuole, revoca della cittadinanza per i cittadini stranieri che si sono macchiati di gravi reati, per la trasparenza dei bilanci dei sindacati e liberalizzazione dei patronati, la riduzione della pressione fiscale sugli immobili, per il mercato delle locazioni, per la detraibilit\u00e0 degli oneri dei mutui per l'abitazione principale, a favore delle truppe alpine, attivit\u00e0 bandistica e musica popolare, sicurezza negli stadi, a favore dei deportati nei campi di sterminio nazisti e IVA agevolata per i testi multimediali poi diventata legge nella XVII legislatura.\nNella XVII legislatura viene eletto \u00e8 segretario dell'ufficio di presidenza della Camera dei Deputati e nominato componente della Commissione di studio per la Redazione di principi e linee guida in tema di garanzie, diritti e doveri per l'uso di internet. Dopo 22 anni trascorsi ininterrottamente in Parlamento, non si ricandida pi\u00f9 alle elezioni politiche del 2018.\nLa viabilit\u00e0 del Sebino.\n\u00c8 fautore del finanziamento e della conclusione della nuova variante a scorrimento veloce della SS 510 Sebina Orientale i cui lavori erano stati abbandonati a causa del fallimento delle ditte appaltatrici poi aperta al traffico nel 2004. Mentre si susseguono le proteste dei cittadini nel luglio 1996 trova i 56 miliardi di lire mancanti ad inserire la SS 510 negli interventi immediatamente cantierabili. Il decreto legge che consente l'affidamento dei lavori, per l'instabilit\u00e0 del Prodi I, decade e il vuoto legislativo viene scongiurato con una modifica ed un ordine del giorno Caparini alla legge finanziaria 1997.\nL'importo complessivo in base all'adeguamento alle nuove norme ammonta a 100 miliardi di lire. Nell'ottobre 1997, a cinque anni dal blocco dall'abbandono del cantiere a causa del fallimento delle ditte appaltatrici, i lavori riprendono. Nel 1998 i tratti tra Marone e Vello (costato 81 miliardi di lire) e tra Bersaglio e Pilzone (costato 103 miliardi di lire) sono terminati ma non possono essere aperti al traffico perch\u00e9 tarda il completamento della parte centrale del tracciato, quella sopra Sale Marasino. Nel dicembre del 1999 il Parlamento con un ordine del giorno Caparini impegna il Governo per la viabilit\u00e0 camuno-sebina. Mancano altri 35 miliardi di lire e la Regione Lombardia ne stanzia i 24.\nNel dicembre del 2000 numerosi edifici di Pisogne hanno riportano ingenti danni a causa delle vibrazioni e dei cedimenti del terreno causati dalla escavazione obbligando l'impresa a rallentare i lavori. A causa di infiltrazioni di acqua calcare dovuta alla pessima realizzazione dei lavori tarda anche l'apertura della variante di Pisogne. Nel novembre 1999 i cittadini organizzano un presidio a Pisogne in protesta per i ritardi. Le piogge alluvionali di ottobre e novembre 2000 peggiorano la situazione facendo ulteriormente slittare la consegna dei lavori. Nel maggio del 2001, con oltre quattro anni e mezzo di ritardo, apre la variante di Pisogne (Toline-Rovina). Il passaggio del Giro d\u2019Italia porta alla attenzione dell'opinione pubblica nazionale la pericolosit\u00e0 delle sue gallerie troppe volte luogo di gravissimi incidenti. Il Ministro dei Lavori Pubblici risponde ad una interrogazione Caparini assicurando interventi nelle gallerie S. Carlo e S. Barbara.\nLa Provincia di Brescia si fa carico della messa in sicurezza della Trentapassi e della conseguente realizzazione di una viabilit\u00e0 alternativa rivalutando il lungolago. Il Berlusconi II approva la nuova legge obiettivo modifica radicalmente le paludose normative in materia di lavori pubblici e che ci consente di inserire la SS 510 nell'elenco degli interventi strategici di preminente interesse nazionale. La nuova bufera che si abbatte sull'ANAS nel 2003 e che porta in galera 31 tra imprenditori, dirigenti, funzionari e impiegati del compartimento di Milano che avrebbero ricevuto tangenti pari al 5% degli appalti con le accuse sono di corruzione, truffa, riciclaggio, turbativa d'asta e falso rallenta ma non ferma i lavori. Nel febbraio 2004 finalmente la Sebina Orientale apre al traffico.\nLa strada della Val Camonica.\nNel 1996 la situazione della viabilt\u00e0 camuno-sebina arriva nelle aule parlamentari. Nel marzo del 1998 la prima inaugurazione: sette chilometri dal confine tra Lovere e Costa Volpino sino a Darfo. Nel 1999 presenta la proposta di legge per il completamento del collegamento viario tra la Valcamonica e la provincia di Brescia mentre nel 2000 il parlamento approva un ordine del giorno Caparini per il finanziamento e il completamento dell'opera. Nel 2001 con il Berlusconi II riesce a sbloccare i lavori fermi a causa del ritrovamento di un masso con iscrizioni rupestri al Badetto di Ceto e a finanziare alcuni lavori sulla SS 39 per l'Aprica. Apre il tratto tra Breno e Capodiponte. Insieme ai comitato dei cittadini del Badetto di Ceto ha trovato le risorse per realizzare l'attraversamento in galleria dell'abitato della media Vallecamonica poi inaugurata nell'ottobre del 2005.\nCon un emendamento alla finanziaria nel 2006 inserisce \"il completamento del \u00absistema accessibilit\u00e0 Valcamonica, strada statale 42 - del Tonale e della Mendola\" nelle opere strategiche nazionali dotandola di un finanziamento aggiuntivo di 150 milioni di euro, ci\u00f2 ne consentir\u00e0 il finanziamento e la conclusione. Il 23 giugno 2007 come segno di protesta contro il governo Prodi per i ritardi per il completamento dei lavori di ammodernamento della Strada statale 42 del Tonale e della Mendola si cimenta in una ultramaratona \"Meno Prodi pi\u00f9 strade\" della durata 6 ore e mezza percorrendo gli oltre 62 chilometri che separano Iseo da Capo di Ponte attraversando Sulzano, Sale Marasino, Marone, Pisogne, Pian Camuno, Artogne, Gianico, Darfo Boario Terme, Piancogno, Cividate Camuno, Malegno, Breno, Niardo, Ono San Pietro e Ceto. Nel dicembre del 2012 \u00e8 stato inaugurato l'ultimo tratto tra Ceto a Berzo Demo. Ha contribuito alla realizzazione delle varianti di Cortenedolo e Corteno Golgi sulla strada statale da Edolo all'Aprica.\nLe norme per la montagna.\nCon la finanziaria del 1999 riesce ad inserire l'agevolazione sul gasolio e sul GPL impiegati nelle zone montane che propone di estendere anche al metano. Nel corso del secondo governo Berlusconi ha lavorato col ministro per gli Affari Regionali Enrico La Loggia per la stesura di una nuova legge quadro per la montagna. Nel 2005 viene approvata la sua proposta di legge per agevolare il soccorso alpino italiano (CNSAS) e di norme a favore delle truppe alpine. In quel periodo supporta i locali comitati ambientalisti a difesa del paesaggio della Vallecamonica ottenendo il cambiamento del tracciato dell'elettrodotto San Fiorano Gorlago e l'interramento o lo smantellamento di alcune linee ad alta tensione. Nel 2006 ha proposto la rideterminazione delle tariffe idriche per i comuni di montagna oltre che l'aumento dei canoni idroelettrici a favore delle popolazioni dei territori sfruttati dai concessionari. Nel 2006 ha partecipato ai lavori per la stesura di una delega al Governo per un codice a favore della montagna e per l'allevamento del bovino da latte in quota.\nPapalia e i fatti di via Bellerio.\nIl 18 settembre 1996, pochi giorni dopo la Dichiarazione d'indipendenza della Padania del 15 settembre, la Digos esegu\u00ec un mandato di perquisizione dell'uffico (nella sede della Lega Nord di via Bellerio a Milano) di Corinto Marchini per conto dalla Procura della Repubblica di Verona in una indagine per attentato all'unit\u00e0 dello Stato. I leghisti sostennero che non ci fosse nessun ufficio di Marchini nella sede leghista. A questo punto la Digos decise di fare irruzione. All'atto considerato illegittimo opposero resistenza Umberto Bossi, Roberto Maroni, Davide Caparini, Mario Borghezio ed alcuni militanti. Maroni cadde e rimase ferito. Qualche giorno pi\u00f9 tardi la polizia rese noto il verbale dell'operazione. Nella sede leghista vennero sequestrate alcune camicie, gadget, manifesti, una carta geografica del Po e copie dell'inno \"Va' pensiero\" di Giuseppe Verdi.\nContro la perquisizione la Camera dei deputati avanz\u00f2 ricorso secondo l'articolo 68 della Costituzione, che vieta la violazione di locali a disposizione dei parlamentari senza consenso del Parlamento. La perquisizione venne condannata nel 2004 dalla Corte Costituzionale con la conseguente prescrizione della condanna di 6 mesi e 20 giorni a Davide Carlo Caparini. La Cassazione comunque condann\u00f2 Roberto Maroni a 4 mesi e 20 giorni per resistenza a pubblico ufficiale (pena poi convertita in una multa di 5.320 euro). Umberto Bossi venne assolto in appello il 22 giugno 2007, dopo avere chiesto precedentemente l'immunit\u00e0 al Parlamento europeo.\nAssessore al Bilancio alla Regione Lombardia.\nDopo averne seguito la campagna elettorale, il governatore della Regione Lombardia Attilio Fontana il 29 marzo 2018 lo nomina Assessore al Bilancio, Finanza e Semplificazione con competenza sulle seguenti materie:\nIl 19 marzo 2018 viene nominato coordinatore della Commissione affari finanziari della Conferenza delle Regioni e delle Provincie Autonome in rappresentanza della quale, in data 11 maggio 2018 viene nominato membro del Cda dell'Aifa ed in data 21 maggio 2018 viene nominato membro del Cda di Cassa Depositi e Prestiti.\nL'8 gennaio 2021, a seguito dell'adeguamento della composizione della giunta disposto dal Presidente Fontana, viene confermato Assessore al Bilancio e Finanza con competenza sulle seguenti materie:\nAltre attivit\u00e0 e impegno nel sociale.\nDal 2006 al 2013 \u00e8 stato vicepresidente di Padania Sport oggi Hercules Athletics &amp; Running Team societ\u00e0 sportiva affiliata a SportPadania (Ente di promozione sportiva riconosciuto da CONI) ed alla FIDAL.\nMaratoneta di lungo corso, membro del Montecitorio running club, sotto le insegne di SMArathon Onlus (che raccoglie fondi per la ricerca sull'atrofia muscolare spinale) ha corso tutte le maratone major: New York, Berlino, Chicago, Tokyo, Londra e, nel 2013, la maratona di Boston, funestata da un attentato dinamitardo: al momento dello scoppio si trovava a qualche centinaio di metri dalle bombe.\nNegli ultimi anni inoltre si dedica alla pratica del Triathlon partecipando anche a competizioni di livello internazionale come quella di Karnten Klagenfurt, in Austria. Chitarrista ritmico e solista, autodidatta, dal 1994 suona con un gruppo rock-blues \"Senso Unico\", si \u00e8 esibito pi\u00f9 volte a scopo benefico al fianco di Omar Pedrini dei Timoria.\nControversie.\nIl 31 luglio 2004, dopo un alterco per alcune battute su Tangentopoli e \"nani e ballerine\" con alcuni socialisti dei due schieramenti, Davide Caparini tenta di sfondare il cordone dei commessi e di avvicinarsi a Roberto Giachetti (Margherita). Per Caparini scatta l'espulsione. Renzo Lusetti (Margherita) finisce in infermeria."}
{"id": "1583244", "revid": "767487", "url": "https://it.wikipedia.org/wiki?curid=1583244", "title": "\u0110or\u0111e Tutori\u0107", "text": "Carriera.\nCresciuto nelle giovanili della , debutta in prima squadra nella stagione 2002-2003, ma dopo due stagioni, per maturare maggiore esperienza, passa dapprima allo Jedinstvo Ub e poi al Mladost Apatin, prima di rientrae a Belgrado all'inizio della stagione 2006-2007.\nNell'estate del 2008 si trasferisce in Turchia, al Kocaelispor, dove rimane per pochi mesi prima di far ritorno a Belgrado."}
{"id": "1583246", "revid": "125392420", "url": "https://it.wikipedia.org/wiki?curid=1583246", "title": "Societ\u00e0 Sportiva Casalecchio 1921", "text": "La Societ\u00e0 Sportiva Casalecchio 1921, nota come Casalecchio 1921 o pi\u00f9 semplicemente come Casalecchio, \u00e8 una squadra di calcio del comune di Casalecchio di Reno. Milita attualmente in Prima Categoria, settimo livello del calcio italiano.\nStoria.\nFondata nel 1921, nel 1933-1934 prese parte al campionato di Prima Divisione (l'attuale terzo livello). La permanenza in Prima Divisione dur\u00f2 solo una stagione, dopodich\u00e9 la squadra ritorn\u00f2 nei campionati inferiori in ambito regionale.\nNegli anni recenti la squadra biancoverde ha disputato qualche campionato di Eccellenza Emilia-Romagna per poi tornare in Promozione al termine della stagione 2006-2007 e in Prima Categoria la stagione successiva (2007-2008) e nel 2019-20. L'ex portiere della , Marco Ballotta, vi ha giocato nel 1983."}
{"id": "1583247", "revid": "38120", "url": "https://it.wikipedia.org/wiki?curid=1583247", "title": "Interpretazione", "text": ""}
{"id": "1583249", "revid": "767487", "url": "https://it.wikipedia.org/wiki?curid=1583249", "title": "Power Quest", "text": "I Power Quest sono un gruppo power metal britannico.\nStoria.\nGli inizi e i primi album (2001-2006).\nI Power Quest nascono nel marzo 2001, per volere del tastierista Steve Williams che ha appena lasciato per divergenze con gli altri membri la power metal band DragonForce (che ai tempi era ancora conosciuta come Dragonheart), che recluta il bassista Steve Scott (anche lui appena uscito dai Dragonheart) e il chitarrista Adam Bickers. I tre registrano nello stesso anno una demo, alla quale partecipano come musicisti di sessione il cantante ZP Theart e il chitarrista Sam Totman, entrambi nelle file dei DragonForce. Dopo la pubblicazione, Sam Totman decide di entrare in pianta stabile alla formazione.\nNell'aprile 2002, su consiglio del manager della loro etichetta discografica, la band chiama come cantante l'italiano Alessio Garavello, che nel mese di giugno vola in Inghilterra per registrare le tracce vocali del primo album, \"Wings of Forever\". Alessio era accompagnato dal chitarrista della sua band (gli Arthemis) Andrea Martongelli, che ha registrato qualche assolo come ospite sull'album della band. Poco dopo Andrea viene assunto a tempo pieno per sostituire Bickers, che ha lasciato la band per proseguire la carriera di medico.\nNel gennaio 2003 entra nella band il batterista Andr\u00e9 Bargmann, che la lascia nel luglio dello stesso anno, dopo l'uscita del secondo album \"Neverworld\". Il suo posto viene preso prima da Gavin Ward e poi in maniera permanente da Francesco Tresca (Hypnotheticall, Arthemis), terzo italiano ad entrare nella band. In questo periodo anche Sam Totman lascia la band. A fine 2004 la band entra nei Thin Ice Studios per registrare le nuove canzoni del terzo album, \"Magic Never Dies\". Nei mesi di novembre e dicembre del 2005 i Power Quest sono in tour per promuovere l'album.\nNell'agosto 2006 i Power Quest hanno annunciato che Alessio Garavello avrebbe assunto anche il ruolo di secondo chitarrista.\nSotto la Napalm Records (2007-2012).\nNel mese di ottobre 2007 la band firma con l'etichetta discografica Napalm Records, e nel 2008 pubblica il quarto album \"Master of Illusion\". Nel giugno del 2008 la band ha annunciato che il chitarrista Bill Hudson affiancher\u00e0 Andrea Martongelli nel ruolo di chitarra principale. Dopo l'uscita dal gruppo di Steve Scott, il ruolo di bassista viene affidato al tedesco Oliver Holzwarth. Nel luglio 2009 anche il cantante Alessio Garavello lascia la band. Poco dopo, anche gli altri membri, ad eccezione di Steve Williams, lasciano il gruppo.\nLa nuova formazione \u00e8 composta da Steve Williams, Pete Morten, Paul Finnie, Andy Midgley, Ben Randall e Rich Smith. Il cantante Pete Morten venne allontanato prima della registrazione del nuovo album, sostituito da Chitral Somapala, con cui la band registr\u00f2 il suo quinto album, \"Blood Alliance\", uscito nel 2011. Successivamente Somapala lasci\u00f2 la band per motivi musicali, volendo seguire la strada da solista, e venne sostituito dal giovane Colin Callanan. Nel corso del tour successivo il cofondatore ed ex-bassista Steve Scott accompagn\u00f2 la band per varie date nel mese di marzo 2012, in sostituzione di Finnie.\nLo split (2013).\nIl 10 gennaio 2013 il tastierista Steve Williams annuncia la fine del progetto Power Quest, indicando come cause principali le crescenti difficolt\u00e0 economiche nonch\u00e9 uno scarso sostegno da parte dell'etichetta. Dopo l'annuncio la band tiene due ultimi concerti: il primo a Londra il 31 maggio, il secondo al Bloodstock Open Air di Derby il 10 agosto; gli ex-membri Adam Bickers, Alessio Garavello e Francesco Tresca partecipano come ospiti ad entrambe le esibizioni. Inoltre alla prima esibizione partecip\u00f2 anche Ashley Edison (Dendera), cantando il brano \"Neverworld\" insieme a Callanan e Garavello.\nReunion e nuovo album (2016-2017).\nIl 30 marzo 2016 Steve Williams annuncia la riformazione del gruppo, con Gavin Owen, Paul Finnie e Rich Smith riconfermati. Non sono invece presenti il cantante Colin Callanan e il chitarrista Andy Midgley, sostituiti rispettivamente da Ashley Edison (che gi\u00e0 si esib\u00ec con la band nel loro penultimo concerto del 2013) e Dan Owen (fratello gemello di Gavin).\nLa nuova formazione registra un EP dal titolo \"Face the Raven\", pubblicato il 10 settembre, preceduto da un singolo omonimo pubblicato il 23 agosto.\nIl 23 marzo 2017 Williams annuncia l'uscita dal gruppo dei fratelli Owen; due giorni dopo la band si esibisce all'HammerFest, accompagnata da Andy Kopczyk (I Am I) e Benjamin Ellis (Scar Symmetry). Il 21 aprile Kopczyk viene annunciato come nuovo membro ufficiale, mentre Glyn Williams (Triaxis) viene ingaggiato al posto di Ellis.\nIl 28 giugno Williams annuncia titolo e tracklist del sesto album, \"Sixth Dimension\", che verr\u00e0 poi pubblicato l'11 ottobre in Giappone e il 13 ottobre in Europa e America del Nord; l'album \u00e8 stato anticipato dai singoli \"Kings and Glory\" e \"Lords of Tomorrow\", pubblicati rispettivamente il 29 agosto e il 3 ottobre. Inoltre, nel mese di ottobre, la band \u00e8 stata ospite speciale dei DragonForce per 11 date nel Regno Unito.\nNuovi cambi di formazione e la morte di Paul Finnie (2018-2019).\nNel 2018 la band annuncia un evento speciale per celebrare il 15\u00ba anniversario dell'album \"Neverworld\", durante il quale i Power Quest eseguiranno l'album nella sua interezza. L'evento, chiamato \"Power Quest - Celebrating the 15th Anniversary of Neverworld\", \u00e8 annunciato per il 26 novembre 2019, al locale The Garage di Londra. Vengono annunciati anche vari ospiti, quali il gruppo heavy metal britannico Absolva e quattro ex-membri dei Power Quest: Sam Totman, Steve Scott, Andrea Martongelli e Alessio Garavello. Inoltre Steve Williams annuncia la realizzazione di nuovi brani per un futuro settimo album, di cui prevede l'inizio delle registrazioni per la prima parte del 2019.\nIl 2 maggio 2018 il bassista Paul Finnie annuncia la sua separazione dal gruppo, per dedicare maggior tempo alla sua famiglia; il 16 maggio viene annunciato come nuovo bassista Bradley Edison, fratello minore del cantante Ashley.\nIl 29 giugno la band annuncia la separazione dal gruppo del chitarrista Andy Kopczyk; la sua ultima esibizione con i Power Quest \u00e8 stata all'Amplified Festival di Gloucestershire, il 6 luglio. Il 17 agosto la band annuncia come sostituto il greco George Karafotis.\nIl 4 agosto 2019 l'ex-bassista Paul Finnie muore per arresto cardiaco, subito dopo la fine di un cocerto con gli Hysteria, tribute band ai Def Leppard. In seguito a ci\u00f2, l'evento per i 15 anni di \"Neverworld\" \u00e8 stato dedicato alla sua memoria."}
{"id": "1583250", "revid": "767487", "url": "https://it.wikipedia.org/wiki?curid=1583250", "title": "Fuga dal matrimonio", "text": "Fuga dal matrimonio (\"The Groomsmen\") \u00e8 un film del 2006 scritto, diretto e interpretato da Edward Burns.\nTrama.\nPaulie decide di sposare la fidanzata Sue quando scopre che aspetta un bambino. Ma con l'avvicinarsi della data fatidica i dubbi di Paulie crescono, alimentati dai suoi quattro amici che durante l'addio al celibato riaprono vecchie ferite del passato e storie mai veramente risolte."}
{"id": "1583252", "revid": "123784825", "url": "https://it.wikipedia.org/wiki?curid=1583252", "title": "Roberta Beta", "text": "Carriera.\nHa acquisito notoriet\u00e0 per aver partecipato nel 2000 alla prima edizione del \"Grande Fratello\". Dopo l'esperienza del reality ha condotto vari programmi radiofonici, in particolare \"I topi ballano\" e \"Stella stellina\" su Radio Due. In occasione del Festival di Sanremo 2001, conduce insieme ad Ambra Angiolini e il Trio Medusa il programma radiofonico di Radio Due \"Ambra &amp; gli Ambranati\". Ha inoltre condotto il programma \"2 nel pallone\" su Calcio Stream nella stagione 2002/2003 e ha partecipato come invitata nella stessa stagione ai programmi \"Speciale Derby\" e \"Internazionale di tennis\", sulla stessa rete.\nDalla stessa stagione \u00e8 anche inviata per \"La vita in diretta\", programma di Raiuno, rimanendo nel cast fino al 2007. Ha anche partecipato al film \"La fabbrica del vapore\" di Ettore Pasculli e ha scritto il libro \"La grande sorella\" per la Baldini Castoldi Dalai, pubblicato nel 2001. Nel 2009, partecipa inoltre, al docu-reality \"Single nel mondo\" insieme a Raffaello Balzo, Chiara Giallonardo, Max Parodi, Andrea Spadoni e Nicoletta Candeloro su RaiDue.\nLanciatasi in politica, nel 2016 si candida nella lista \"Roma Popolare\" del Nuovo Centrodestra a sostegno del candidato sindaco Alfio Marchini, ma non viene eletta. Dal 2016 conduce il programma radiofonico \"Fattore Beta\" su Radio Incontro Donna (96.8)."}
