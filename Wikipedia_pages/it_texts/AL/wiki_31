{"id": "1467772", "revid": "1573940", "url": "https://it.wikipedia.org/wiki?curid=1467772", "title": "Pelecanus", "text": "Pelecanus \u00e8 un genere di uccelli acquatici, unico genere vivente della famiglia Pelecanidae.\nEtimologia.\nIl nome del genere viene dal latino tardo \"pelecanus\", che a sua volta deriva dal greco \u03c0\u03b5\u03bb\u03b5\u03ba\u03ac\u03bd (\"pelek\u00e1n\", \"pellicano\"). Si ritiene che la radice remota del termine sia il greco \u03c0\u03ad\u03bb\u03b5\u03ba\u03c5\u03c2 (\"p\u00e9lekys\", \"scure\"), per la forma del becco.\nDescrizione.\nIl genere comprende 8 specie, tutte di grossa taglia, viventi sui grandi laghi o presso coste marine.\nLoro caratteristica \u00e8 il profondo sacco golare sotto il becco lungo e largo. Non hanno dimorfismo sessuale.\nI pellicani hanno zampe corte e forti, piedi palmati che li fanno avanzare rapidi nell'acqua e ne facilitano il decollo, piuttosto goffo, dalla superficie liquida.\nBiologia.\nSono uccelli gregari, forti volatori, che si cibano di pesce catturato mentre nuotano in acque poco profonde o, nel caso di una specie, tuffandosi mentre sono in volo. A volte si cibano anche di piccoli uccelli.\nTassonomia.\nSecondo il Congresso ornitologico internazionale (aprile 2012) il genere comprende 8 specie::\nSono note anche alcune specie fossili, di cui riportiamo l'elenco secondo Avibase Avibase - The World Bird Database:\nAltri autori aggiungono anche:\nIl pellicano nella storia.\nIl pellicano comune \u00e8 un uccello che vive in Europa orientale, in Asia sud-occidentale e in Africa, a cui si attribuisce sin dal medioevo un importante significato allegorico. Dagli antichi greci il pellicano veniva chiamato Onocrotalo, perch\u00e9 il suo strano grido, \"krotos\", era simile a quello di un asino (\"onos\") - o perch\u00e9 assomiglia al suono di un sonaglio (sempre \"krotos\") appeso al collo di un asino.\nIl fatto che i pellicani adulti curvino il becco verso il petto per dare da mangiare ai loro piccoli i pesci che trasportano nella sacca, ha indotto all'errata credenza che i genitori si lacerino il torace per nutrire i pulcini col proprio sangue, fino a divenire \u201cemblema di carit\u00e0\u201d (O. Wirth).\nIl pellicano \u00e8 divenuto pertanto il simbolo dell'abnegazione con cui si amano i figli. Per questa ragione l'iconografia cristiana ne ha fatto l'allegoria del supremo sacrificio di Cristo, salito sulla Croce e trafitto al costato da cui sgorgarono il sangue e l'acqua, fonte di vita per gli uomini. Il pellicano \u00e8 una figura rappresentativa anche in altre culture, infatti i musulmani considerano lo stesso un uccello sacro poich\u00e9, come narra una loro leggenda, allorch\u00e9 i costruttori della Ka\u02bfba dovettero interrompere i lavori per mancanza d'acqua, stormi di pellicani avrebbero trasportato nelle loro borse naturali l'acqua occorrente a consentire il completamento dell'importante costruzione sacra.\nAntiche leggende raccontano che i suoi piccoli vengono al mondo talmente deboli da sembrare morti, o che la madre, tornando al nido, li trovi uccisi dal serpente o dalla nitticora, suo rivale. Il Fisiologo nel suo inventario (Physiologus, II-IV sec.?) dice che il pellicano ama moltissimo i suoi figli: \u00abquando ha generato i piccoli, questi, non appena sono un po' cresciuti, colpiscono il volto dei genitori; i genitori allora li picchiano e li uccidono. In seguito per\u00f2 ne provano compassione, e per tre giorni piangono i figli che hanno ucciso. Il terzo giorno, la madre si percuote il fianco e il suo sangue, effondendosi sui corpi morti dei piccoli, li risuscita\u00bb.\nNegli ultimi tre secoli del medioevo, sovente lo spirituale uccello \u00e8 stato al centro dell'attenzione artistica. Rappresentato in scultura o in pittura col nido dei suoi piccoli sulla sommit\u00e0 della croce e nell'atto di straziarsi il petto con i colpi del suo becco. Il sangue scaturente dal petto del Pellicano \u00e8, per l'Ars Symbolica, la forza spirituale che alimenta il lavoro dell'alchimista che, con grande amore e sacrificio, conduce la ricerca della perfezione. Questo emblema \u00e8 presente nell'iconografia alchemica: da un lato raffigura un genere di storta, ossia un recipiente nel quale veniva riposta la materia liquida per la distillazione, il cui \u201cbeccuccio\u201d \u00e8 piegato in direzione della cupola convessa; dall'altro costituisce un'immagine della \u201cpietra filosofale\u201d dispersa nel piombo allo stato fluido, nel quale si fonde al fine di determinare la trasmutazione del \u201cvile metallo in oro\u201d. Questo volatile \u00e8 quindi la met\u00e0fora dell'aspirazione non egoistica all'ascesa verso la purificazione, della generosit\u00e0 assoluta, \"in mancanza della quale, nell'iniziazione, tutto resterebbe irrimediabilmente vano\" (O. Wirth)"}
{"id": "1467779", "revid": "767487", "url": "https://it.wikipedia.org/wiki?curid=1467779", "title": "Sparpagghi\u00f2 la storia e la morte", "text": "Sparpagghi\u00f2 la storia e la morte \u00e8 una commedia musicale per orchestra e coro, con la regia di Gianni Lattanzi e la musica del pianista e compositore Giovanni Allevi. \u00c8 stata eseguita per la prima volta il 9 febbraio 2001 al Teatro Ventidio Basso di Ascoli Piceno dall'orchestra Millennium, con alla direzione l'autore stesso."}
{"id": "1467781", "revid": "1788047", "url": "https://it.wikipedia.org/wiki?curid=1467781", "title": "Ibitit\u00e1", "text": "Ibitit\u00e1 \u00e8 un comune del Brasile nello Stato di Bahia, parte della mesoregione del Centro-Norte Baiano e della microregione di Irec\u00ea."}
{"id": "1467782", "revid": "29244", "url": "https://it.wikipedia.org/wiki?curid=1467782", "title": "Sparpagghi\u00f2", "text": ""}
{"id": "1467783", "revid": "76963", "url": "https://it.wikipedia.org/wiki?curid=1467783", "title": "Gianfranco Russo", "text": "Biografia.\nDal 1995 al 2004 vive negli Stati Uniti, dove per quattro anni studia recitazione presso l\"'Academy of acting\" di Stella Adler, a Hollywood.\nNel 1999 recita negli spettacoli teatrali \"The Sailor\" di Eugene O'Neill, regia di Greg Adams, in cui \u00e8 protagonista nel ruolo del marinaio, e \"Betrayal\", regia di Timothy McNeil, nel ruolo di \"Robert\", a cui fanno seguito \"Escape from Happiness\" (2000), regia di Michael Sean McGuinness, in cui \u00e8 tra i protagonisti con il ruolo di \"Rolly\", \"Something Spanish\" (2001), regia di Roberto Perez, nel ruolo di \"Miguel\", e \"Friends like These\" (2003), regia di Cory Baker, nel ruolo di \"Giovanni\". Nello stesso anno lavora come guest nel tv show di \"Orlando Jones\" con la regia di Markus Kramer\nNel 2004 \u00e8 protagonista di due cortometraggi: \"Jimmy's House of Hugs\", regia di Julia Radochia, e \"A Kiss on the Nose\", regia di Laura Neri. Nello stesso anno, tornato in Italia co-produce il tv show \"Moda Mare Positano\" con Debbie Allen. Poco dopo entra nel cast della soap opera di Canale 5, \"Vivere\", dove fino al 2008 \u00e8 protagonista nel ruolo di \"Michele Blasi\".\nNel 2010 \u00e8 protagonista nel ruolo del \"The Hero Man\" nello spot tv \"M Resort Casino di Las Vegas\" per gli USA."}
{"id": "1467784", "revid": "1788047", "url": "https://it.wikipedia.org/wiki?curid=1467784", "title": "Itaju\u00edpe", "text": "Itaju\u00edpe \u00e8 un comune del Brasile nello Stato di Bahia, parte della mesoregione del Sul Baiano e della microregione di Ilh\u00e9us-Itabuna."}
{"id": "1467786", "revid": "2130303", "url": "https://it.wikipedia.org/wiki?curid=1467786", "title": "Chiesa di Santa Maria Immacolata (Lugano)", "text": "La chiesa di Santa Maria Immacolata \u00e8 un edificio religioso neoclassico che si trova in via Pietro Peri, nel centro storico di Lugano Centro.\nStoria.\nL'origine della chiesa \u00e8 medievale: l'edificio, alcune tracce del quale sono ancora visibili, faceva parte dell'antico monastero delle suore umiliate detto di Santa Caterina o \"De Verla de Supra\", poi soppresso nel 1848. Dodici anni dopo Francesco Antonio Aglio costru\u00ec al suo posto l'edificio attuale, incorporandovi anche alcune decorazioni della chiesa dell'Immacolata al sole, che era stata distrutta nel 1843 e sostituita nel 1852 dal Palazzo del Municipio. Nel 1917 fu realizzata l'attuale facciata, opera di Bernardo Ramelli.\nDescrizione.\nOrgano a canne.\nNella chiesa si trova l'organo a canne Mascioni \"opus 346\", costruito nel 1922. A trasmissione pneumatico-tubolare, ha due tastiere di 58 note ciascuna ed una pedaliera di 27, e dispone di 11 registri."}
{"id": "1467798", "revid": "767487", "url": "https://it.wikipedia.org/wiki?curid=1467798", "title": "Canzoni a tempo di twist", "text": "Canzoni a tempo di twist \u00e8 un film italiano del 1962 diretto da Stefano Canzio."}
{"id": "1467799", "revid": "1788047", "url": "https://it.wikipedia.org/wiki?curid=1467799", "title": "Itaberaba", "text": "Itaberaba \u00e8 un comune del Brasile nello Stato di Bahia, parte della mesoregione del Centro-Norte Baiano e della microregione di Itaberaba."}
{"id": "1467804", "revid": "1788047", "url": "https://it.wikipedia.org/wiki?curid=1467804", "title": "Itamb\u00e9 (Bahia)", "text": "Itamb\u00e9 \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Itapetinga."}
{"id": "1467808", "revid": "48344", "url": "https://it.wikipedia.org/wiki?curid=1467808", "title": "Appennino Ligure", "text": ""}
{"id": "1467810", "revid": "1305772", "url": "https://it.wikipedia.org/wiki?curid=1467810", "title": "Powerlifting", "text": "Il powerlifting \u00e8 una disciplina sportiva competitiva nella quale ogni singolo atleta \u00e8 impegnato nel sollevamento del massimo peso possibile in tre esercizi: lo squat, la distensione su panca piana e lo stacco da terra.\nIl termine di origine inglese tradotto in italiano equivale ad \"alzata di potenza\", anche se per gli atleti \u00e8 fondamentale sviluppare la forza massimale.\nStoria.\nIl powerlifting si \u00e8 diversificato soltanto di recente dalla pesistica, negli anni trenta si diffuse il piegamento delle cosce sulle gambe (squat), mentre la distensione su panca piana solo nel dopo-guerra. A poco a poco le prime competizioni sono apparse negli Stati Uniti, ma le prime gare ufficiali a livello internazionale sono datate inizio anni settanta; nello stesso tempo la pesistica si \u00e8 concentrata sui due movimenti olimpici (strappo e slancio), ed i due sport sono ormai distinti.\nNell'atletica pesante, il powerlifting si distingue dal sollevamento pesi principalmente per il tipo di esecuzione dell'esercizio: nella pesistica tradizionale un atleta solleva un bilanciere dal pavimento sopra la sua testa, nel powerlifting invece i movimenti sono pi\u00f9 corti e quindi i carichi sono molto pi\u00f9 elevati. Nonostante in entrambe le discipline sia molto importante la forza muscolare, il sollevamento pesi richiede un'ottima tecnica insieme ad una rapidit\u00e0 di esecuzione fondamentale per la riuscita dell'esercizio; nel powerlifting, oltre allo sviluppo di un'ottima tecnica, ci si concentra pi\u00f9 sulla forza pura e richiede un'incredibile resistenza allo sforzo.\nEsercizi.\nQuesti tre esercizi nel powerlifting sono eseguiti e curati come singole alzate e come tali devono essere eseguiti con grande controllo tecnico ed esplosivit\u00e0 nel movimento. Gli esercizi sono dettati da regole, posture e tempi ben specificati dalle Federazioni. L'atleta deve osservare le direzioni dell'Arbitro Capo (colui che siede frontalmente ad ogni singolo esercizio), con comandi vocali e gestuali.\nTipologie.\nLa disciplina del powerlifting \u00e8 divisa in due varianti.\nClassic.\nNel powerlifting classic (anche detto RAW), agli atleti non \u00e8 concesso indossare alcun tipo di attrezzatura in grado di incrementare la prestazione ma soltanto cintura, ginocchiere e polsini per sostenere le articolazioni sotto sforzo. Il peso sollevato, quindi, \u00e8 interamente a carico del sistema muscolo-scheletrico dell'atleta. Dopo la sua introduzione nel circuito IPF nel 2012, il movimento RAW \u00e8 cresciuto vertiginosamente, superando, in numero di atleti, in poco tempo il movimento attrezzato.\nAttrezzato.\nNel powerlifting attrezzato (anche detto \"gear\" o \"equipped\"), gli atleti indossano attrezzature che hanno il doppio scopo di preservare la salute delle articolazioni dell'atleta e di consentire il sollevamento di un peso maggiore. In particolare si tratta di fasce elastiche per le ginocchia, corpetti da squat e stacco e maglie da panca. Queste attrezzature sono realizzate in materiali elastici e poliestere e hanno una rigidit\u00e0 tale che, opponendosi al movimento indotto dal carico del bilanciere, consentono all'atleta di sollevare pi\u00f9 peso di quello che gli consentirebbe la sua sola forza muscolare. Tuttavia questa attrezzatura va saputa utilizzare poich\u00e9 modifica sostanzialmente l'esecuzione dei tre esercizi.\nRegolamenti.\nLe gare si esplicano su tre alzate la cui validit\u00e0 \u00e8 giudicata da arbitri federali con l'applicazione di regole sancite a livello internazionale. Alcuni assistenti, gli \"spotter\", possono aiutare i concorrenti a togliere il bilanciere dal supporto per prepararsi al sollevamento o aiutarli a rimetterlo in posizione al termine dell'esercizio, ma non possono intervenire durante il tentativo di sollevamento. Gli atleti appartengono a categorie diverse in funzione del loro peso corporeo e del sesso. L'omogeneizzazione del ranking viene effettuato mediante il punteggio wilks che tiene conto del rapporto fra peso corporeo e peso sollevato. Ogni atleta pu\u00f2 contare su tre tentativi per ogni alzata in cui si cimenta. L'obiettivo \u00e8 sollevare il massimo peso possibile (detto \"massimale\") in ogni esercizio, alla fine i massimali raggiunti su ognuna delle tre prove vengono sommati e si determina la classifica finale.\nCategorie.\nNel powerlifting gli atleti vengono suddivisi in categorie in base al sesso, al peso corporeo e all'et\u00e0.\nLe classi d'et\u00e0 previste dall'IPF sono: Sub-Junior (atleti dai 14 ai 18 anni compiuti), Junior (dai 19 ai 23 anni compiuti), Open (dai 24 ai 39 anni), Master I (dai 40 ai 49 anni compiuti), Master II (dai 50 ai 59 anni compiuti), Master III (dai 60 ai 69 anni compiuti), Master IV (dai 70 anni in poi).\nMolte federazioni usano le seguenti categorie di peso:\nDonne: 44 kg, 48 kg, 52 kg, 56 kg, 60 kg, 67.5 kg, 75 kg, 82.5 kg, 90 kg, 90 kg +\nUomini: 52 kg, 56 kg, 60 kg, 67.5 kg, 75 kg, 82.5 kg, 90 kg, 100 kg, 110 kg, 125 kg, 140 kg, 140 kg+\nDal 1 gennaio 2011 la IPF ha approvato le seguenti nuove categorie di peso sia per gli uomini che per le donne:\nDonne: -43\u00a0kg (solo Junior e Subjunior), -47 kg, -52 kg, -57 kg, -63 kg, -72 kg, -84 kg, +84\u00a0kg\nUomini: -53\u00a0kg (solo Junior e Subjunior), -59 kg, -66 kg, -74 kg, -83 kg, -93 kg, -105 kg, -120 kg, +120\u00a0kg\nAttrezzatura.\nOgni attrezzo utilizzato nelle gare, sia per ci\u00f2 che riguarda dischi di ghisa e bilancieri, sia per panche e rack (supporti per appoggiare il bilanciere), ha misure definite dai regolamenti delle proprie federazioni. Sono utilizzati dei bilancieri in acciaio da 20\u00a0kg , come nel sollevamento pesi; la sola differenza considerevole riguarda la rigidit\u00e0 superiore, affinch\u00e9 possano sostenere carichi molto pesanti senza flessione eccessiva. I dischi seguono lo stesso codice di colore del sollevamento pesi (2.5 kg: nero, 5 kg: bianco, 10\u00a0kg: verde, 15\u00a0kg: giallo, 20\u00a0kg: blu, 25\u00a0kg: rosso). Da ricordare l'utilizzo di collari appositi per fissare i dischi ed evitare che si stacchino dal bilancieri. Anche in questo caso, i collari hanno un peso standard (2,5\u00a0kg per collare).\nAnche le attrezzature per il powerlifting attrezzato sottostanno a precisi regolamenti, come anche cinture, ginocchiere e polsini.\nFederazioni.\nLa disciplina sportiva in Italia ha pi\u00f9 di una federazione:\nLa FIPL \u00e8 la federazione italiana riconosciuta a livello internazionale dalla IPF (International Powerlifting Federation), la WDFPF Italia \u00e8 riconosciuta a livello internazionale dalla WDFPF.\nLa FIPL da la possibilit\u00e0 di partecipare a campionati europei e mondiali ufficialmente riconosciuti dall'IPF. Cos\u00ec come la WDFPF consente di partecipare ai propri europei e mondiali. Ci sono altre valide federazioni presenti nel territorio, come la WPC, WPAe la neonata WRPF, ma non applicano il regolamento internazionale IPF, consentono comunque di partecipare ai rispettivi campionati internazionali.. \nLa FIPL organizza al momento 8 eventi annuali: 3 di powerlifting completo su 3 prove (Campionato italiano assoluto, Coppa Italia a squadre, Campionato nazionale di Powerlifting Classic) e cinque di specialit\u00e0 (Campionato italiano assoluto di stacco, Campionato italiano assoluto di panca, Trofeo \"G.Bertoletti\" di Panca, Campionato nazionale di Stacco RAW, Campionato nazionale di Panca RAW).\nGli atleti affiliati alle federazioni facenti capo alla IPF vengono invitati ogni 4 anni a partecipare ai Giochi mondiali, le olimpiadi degli sport in corso di riconoscimento e che non fanno ancora parte del programma olimpico estivo tradizionale. Unica atleta italiana ad essere stata invitata ed aver partecipato pi\u00f9 volte a questa manifestazione \u00e8 Antonietta Orsini, medaglia d'argento nel 2009 all'ultima manifestazione di Taipei.\nAlla diffusione dello sport del powerlifting in Italia contribuisce anche la \"F.I.B.At\" (Federazione Italiana Biathlon ed atletica pesante), che organizza due competizioni: il trofeo \"The Deadlift\" (relativo alla sola prova di stacco da terra) ed il trofeo \"Bench Press\" (relativo alla sola prova di panca). Entrambe le competizioni si svolgono con l'applicazione del regolamento FIPL / IPF e le terne arbitrali sono composte da ufficiali delegati di tali sigle federative.\nLa FIPE (Federazione Italiana Pesistica) (ex FIPCF - Federazione Italiana Pesistica e Cultura Fisica), che promuove il sollevamento pesi olimpico (\"weightlifting\") in Italia, in margine alla sua attivit\u00e0 principale, organizza 2 competizioni solo di \"distensione su panca\", la Coppa Italia e il Campionato italiano con fase di qualificazione e finale nazionale."}
{"id": "1467812", "revid": "547034", "url": "https://it.wikipedia.org/wiki?curid=1467812", "title": "System availability", "text": "Definizione informale.\nLa disponibilit\u00e0 di un sistema rappresenta, in ambito informatico, la quantit\u00e0 di tempo che il suddetto rimane online rispetto al tempo totale.\nCon sistema intendiamo un qualsiasi insieme di componenti hardware e software che svolgono un compito specifico, come potrebbe essere un webserver, una macchina ATM e via dicendo.\nDefinizione formale.\nFormalmente possiamo definire la \"sistem availability\" come segue:\nformula_1=\nformula_2\nDove con MTBF intendiamo il \"Mean Time Between Failures\", ovvero il tempo medio tra un fallimento ed un altro del sistema (quindi l'uptime) e con MTTR intendiamo il \"Mean Time To Repair\", ovvero il tempo medio per riparare il sistema dopo il suo fallimento.\nChiaramente questa formula rappresenta la percentuale di tempo che il sistema rimane funzionante.\nUtilizzo.\nQuesta caratteristica \u00e8 un indice molto importante per valutare la bont\u00e0 di un sistema in quanto permette di stimare quanto lo stesso sar\u00e0 disponibile all'esterno. A differenza della system safety questo indice spesso non \u00e8 obbligatoriamente necessario ma auspicabile.\nAd esempio, supponiamo di avere una macchina ATM per il prelievo dei soldi; \u00e8 chiaro che avere una \"system availability\" del 60% indicherebbe che 3 volte su 5 la macchina non \u00e8 funzionante, e sarebbe un risultato piuttosto deludente. In certe situazioni \u00e8 necessario garantire una disponibilit\u00e0 molto alta, basti supporre un centralino di smistamento chiamate.\nDisponibilit\u00e0 in serie.\nIn caso di elementi del sistema posti in serie uno dopo l'altro la disponibilit\u00e0 dello stesso dipender\u00e0 dal primo fallimento che si presenta. Se abbiamo ad esempio due componenti successive, come una stampante collegata ad un print server, lo stesso smetter\u00e0 di funzionare non appena uno dei due elementi falliscono nel loro funzionamento.\nDisponibilit\u00e0 in parallelo.\nAl contrario della disponibilit\u00e0 in serie, quella in parallelo permette di creare una ridondanza che garantisce un uptime maggiore. Supponiamo di avere un server con 2 processori ridondanti; nel caso in cui uno dei due fallisca \u00e8 sempre presente il secondo che pu\u00f2 sostituire il primo e l'unico caso in cui il sistema smette di funzionare \u00e8 quello in cui uno dei due fallisce e successivamente fallisce anche il secondo prima che il primo venga riparato."}
{"id": "1467815", "revid": "767487", "url": "https://it.wikipedia.org/wiki?curid=1467815", "title": "La donna che non si deve amare", "text": "La donna che non si deve amare (\"Waterloo Bridge\") \u00e8 un melodramma bellico del 1931 diretto da James Whale.\nLa pellicola \u00e8 la prima trasposizione cinematografica dell'omonimo dramma teatrale di Robert E. Sherwood del 1930 e non deve essere confusa con il pi\u00f9 famoso film della Metro Goldwyn Mayer \"Il ponte di Waterloo\" con Vivien Leigh e Robert Taylor\nRispetto a quest'ultima pellicola, la prima \u00e8 pi\u00f9 coerente al soggetto teatrale e in esso la protagonista Myra conosce Roy quando \u00e8 gi\u00e0 diventata una prostituta da due anni insieme alla sua amica Kitty.\nTrama.\nMyra, una giovane londinese che si prostituisce sul ponte di Waterloo, conosce e si innamora del giovane soldato americano in licenza Roy, mentre soccorrono una povera anziana durante un duro bombardamento dei tedeschi. \u00c8 cos\u00ec che, dopo aver scampato il pericolo, i due trascorrono delle ore liete nel modesto appartamento della ragazza dove per\u00f2 vengono disturbati dalla padrona di casa che reclama gli affitti arretrati. \u00c8 cos\u00ec che Roy scopre che la ragazza \u00e8 in condizioni molto critiche e cerca di offrirle del denaro per pagare l'affitto ma questa si offende e lo caccia di casa, ma poco dopo la lite lo raggiunge nuovamente e i due fanno pace. \u00c8 allora che il diciannovenne Roy si rende conto di essersi innamorato perdutamente della ragazza e le dona dei fiori ed un vestitino rosa che Myra gli aveva detto di sognare tanto. \u00c8 cos\u00ec che deciso a fare sul serio, Roy convince la ragazza a fare visita alla sua famiglia in campagna, dove li aspettano la madre Mary, la sorella Janet, ed il padre il maggiore Fred Wetherby. La ragazza viene accolta a braccia aperte e, sentendosi in dovere di essere sincera, confessa alla madre di Roy di essere una prostituta. Il mattino successivo la famiglia del ragazzo si comporta normalmente e Myra capisce che la donna ha mantenuto il segreto rivelatole, ma la ragazza non sopportando di vivere in quella menzogna abbandona la casa e fugge con un treno verso Londra.\nConfuso per il comportamento di Myra, Roy fa ritorno nel suo appartamento londinese ma non riesce a trovarla, ma viene a sapere dalla sua padrona di casa la realt\u00e0 sulla ragazza, cosa che per\u00f2 non gli fa cambiare sentimenti su di lei. Tuttavia Myra riesce a non rendersi reperibile fino a quando Roy non deve partire con il suo reggimento che si raduner\u00e0 proprio sullo stesso ponte dove i due si sono conosciuti. Non riuscendo a resistere Myra va a salutare Roy e gli promette di aspettarlo per sposarlo al suo ritorno. Con questa promessa vedr\u00e0 il suo amato partire ma poco dopo un raid aereo di uno Zeppelin tedesco la uccider\u00e0 facendola morire sul ponte di Waterloo dove la sua breve ma intensa storia era iniziata.\nProduzione.\nIl dramma di Sherwood, su cui si basa la sceneggiatura del film, and\u00f2 in scena al Fulton Theatre di Broadway il 6 gennaio 1930.\nIl film, prodotto dalla Universal Pictures, venne girato dal 23 maggio al 26 giugno 1931, con alcune riprese in aggiunta girate in luglio. Le scene ambientate nella casa di Wetherby, furono girate a Pasadena.\nDistribuzione.\nIl copyright del film, richiesto dalla Universal Pictures Corp., fu registrato il 24 agosto 1931 con il numero LP2428. Distribuito dall'Universal Pictures, il film usc\u00ec nelle sale statunitensi il 4 settembre 1931 con il titolo originale \"Waterloo Bridge\"."}
{"id": "1467816", "revid": "1305772", "url": "https://it.wikipedia.org/wiki?curid=1467816", "title": "TDK (disambigua)", "text": ""}
{"id": "1467819", "revid": "2043251", "url": "https://it.wikipedia.org/wiki?curid=1467819", "title": "Publio di Malta", "text": "Biografia.\nPublio ospit\u00f2 san Paolo durante il suo naufragio sull'isola di Malta, come riportato dagli Atti degli Apostoli: san Paolo cur\u00f2 il padre di Publio dalla dissenteria e dalla febbre.\nFu martirizzato attorno all'anno 112, durante la persecuzione di Traiano.\nCulto.\nInfatti, oltre ad essere il santo patrono della cittadina di Floriana, san Publio \u00e8 anche uno dei patroni di Malta.\nSan Publio non fu mai canonizzato come tutti i santi della sua epoca.\nLa sua festa ricorre il 21 gennaio.\nC'\u00e8 un altro san Publio in Grecia che potrebbe essere confuso con il san Publio di Malta. \nSecondo un'altra versione si tratta dello stesso santo, che si rec\u00f2 ad Atene, ne fu vescovo e vi sub\u00ec il martirio nel 125."}
{"id": "1467820", "revid": "339392", "url": "https://it.wikipedia.org/wiki?curid=1467820", "title": "Zhu\u0101ng Z\u01d0", "text": ""}
{"id": "1467824", "revid": "404449", "url": "https://it.wikipedia.org/wiki?curid=1467824", "title": "Corso Carducci", "text": "Corso Carducci \u00e8 una via del centro storico di Grosseto.\nDescrizione.\nSituata nell'area pedonale, la strada si sviluppa dritta in direzione sud-nord, coincidendo con un tratto dell'antico tracciato della via Aurelia che attraversava il centro storico cittadino. La via ha inizio dalla parte settentrionale di piazza Dante, proprio parallelamente al fianco sinistro del palazzo comunale, e termina presso Porta Nuova, nel punto in cui era collocata durante il secolo scorso la barriera di Porta Nuova, caratteristica cancellata in ghisa che sostitu\u00ec l'antica porta. Il corso \u00e8, indiscutibilmente, la principale via dello shopping cittadino.\nStoria.\nIl corso \u00e8 stato realizzato con un ampliamento della sede stradale tra la fine del XIX e gli inizi del XX secolo, abbattendo alcuni porticati sporgenti che immettevano ai relativi edifici. Gran parte dei fabbricati che si affacciano lungo il corso hanno pertanto subito lavori di ristrutturazione e, talvolta, di ampliamento, rispettivamente per consentire l'allargamento della via precedente e per rendere maggiormente scenografico lo scenario lungo il corso.\nEdifici.\nProcedendo da sud a nord, vi si affacciano i seguenti palazzi.\nLato orientale:\nLato occidentale:"}
{"id": "1467825", "revid": "1788047", "url": "https://it.wikipedia.org/wiki?curid=1467825", "title": "Itapetinga", "text": "Itapetinga \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Itapetinga."}
{"id": "1467830", "revid": "1788047", "url": "https://it.wikipedia.org/wiki?curid=1467830", "title": "Itapebi", "text": "Itapebi \u00e8 un comune del Brasile nello Stato di Bahia, parte della mesoregione del Sul Baiano e della microregione di Ilh\u00e9us-Itabuna."}
{"id": "1467831", "revid": "146264", "url": "https://it.wikipedia.org/wiki?curid=1467831", "title": "Forno di Fiemme", "text": ""}
{"id": "1467836", "revid": "287204", "url": "https://it.wikipedia.org/wiki?curid=1467836", "title": "Federa\u00e7\u00e3o Goiana de Futsal", "text": "La Federa\u00e7\u00e3o Goiana de Futsal (conosciuta con l'acronimo di FGFS) \u00e8 un organismo brasiliano che amministra il calcio a 5 nella versione FIFA per lo stato del Goi\u00e1s.\nFondata il 12 maggio 1977, la FGFS ha sede nel capoluogo Goi\u00e2nia ed ha come presidente Agnaldo Ferreira. La sua selezione non ha mai vinto il Brasileiro de Sele\u00e7\u00f5es de Futsal, e non \u00e8 mai giunta sul podio della medesima competizione."}
{"id": "1467837", "revid": "112855124", "url": "https://it.wikipedia.org/wiki?curid=1467837", "title": "Robotica degli sciami", "text": "La robotica degli sciami \u00e8 una branca della robotica che studia gli esseri intelligenti, in particolare gli insetti sociali (formiche, api, etc.), per poter implementare delle macchine in grado di riprodurre parte delle funzioni di tali esseri per l'esecuzione di determinati compiti. Lo scopo di questa scienza \u00e8 studiare la possibilit\u00e0 di costruire un grande numero di robot semplici in grado di mostrare un comportamento collettivo molto complesso quale quello degli insetti sociali."}
{"id": "1467840", "revid": "287204", "url": "https://it.wikipedia.org/wiki?curid=1467840", "title": "Federa\u00e7\u00e3o Maranhense de Futsal", "text": "La Federa\u00e7\u00e3o Maranhense de Futsal (conosciuta con l'acronimo di FMAFS) \u00e8 un organismo brasiliano che amministra il calcio a 5 nella versione FIFA per lo stato del Maranh\u00e3o.\nFondata il 15 maggio 1980, la FMAFS ha sede nel capoluogo S\u00e3o Lu\u00eds ed ha come presidente Janny Eidi Silva de Oliveira. La sua selezione non ha mai vinto il Brasileiro de Sele\u00e7\u00f5es de Futsal, e non \u00e8 mai giunto sul podio della medesima competizione."}
{"id": "1467842", "revid": "1543377", "url": "https://it.wikipedia.org/wiki?curid=1467842", "title": "Strada Ricasoli", "text": "Strada Ricasoli \u00e8 una via del centro storico di Grosseto.\nSituata nell'area pedonale, la strada si articola in direzione sud-nord, coincidendo con il primo tratto dell'antica Via Aurelia che attraversava il centro storico cittadino.\nLa via, infatti, ha origine da Porta Vecchia, che chiude il vertice meridionale delle Mura di Grosseto, e termina, dopo un breve tratto, inoltrandosi nella parte sud-orientale di Piazza Dante. La strada \u00e8 una delle vie dello shopping cittadino.\nLungo il suo breve percorso, si incontrano sul lato sinistro il Cassero del Sale, Palazzo Carmignani con la calzoleria ospitata al pian terreno che conserva gli originari arredi in stile liberty e, nella parte finale, l'imbocco sud-orientale del loggiato-porticato che caratterizza senza soluzioni di continuit\u00e0 il lato meridionale e quello occidentale di Piazza Dante; di fronte a quest'ultimo, nella parte terminale destra della strada, si affaccia l'angolo meridionale di Palazzo Aldobrandeschi.\nSecondo alcuni studi, la Via del Ghetto poteva coincidere, nei secoli scorsi, con l'attuale Strada Ricasoli."}
{"id": "1467843", "revid": "1788047", "url": "https://it.wikipedia.org/wiki?curid=1467843", "title": "Centro-Norte Baiano", "text": "Centro-Norte Baiano \u00e8 una mesoregione dello Stato di Bahia in Brasile.\nMicroregioni.\n\u00c8 suddivisa in 5 microregioni:"}
{"id": "1467850", "revid": "287204", "url": "https://it.wikipedia.org/wiki?curid=1467850", "title": "Federa\u00e7\u00e3o Matogrossense de Futsal", "text": "La Federa\u00e7\u00e3o Matogrossense de Futsal (conosciuta con l'acronimo di FMFS) \u00e8 un organismo brasiliano che amministra il calcio a 5 nella versione FIFA per lo stato del Mato Grosso.\nFondata il 24 marzo 1979, la FMFS ha sede nel capoluogo Cuiab\u00e1 ed ha come presidente Francisco Xavier da Cunha. La sua selezione non ha mai vinto il Brasileiro de Sele\u00e7\u00f5es de Futsal, e non \u00e8 mai giunta sul podio della medesima competizione."}
{"id": "1467852", "revid": "92723", "url": "https://it.wikipedia.org/wiki?curid=1467852", "title": "Skarn", "text": "Gli skarn sono rocce metasomatiche che si formano a contatto tra una roccia silicatica o un fuso magmatico e una roccia carbonatica. Sono formati principalmente da silicati di calcio-magnesio-ferro-manganese a grana grossa, anidri o poveri in acqua (come ossidrile). Si tratta di rocce economicamente molto importanti perch\u00e9 spesso sede di giacimenti di minerali metalliferi, di boro e Terre rare. Sinonimo di skarn nella letteratura nordamericana \u00e8 il termine tactite.\nEtimologia.\nIl termine skarn deriva da un'antica parola utilizzata dai minatori svedesi per indicare il materiale di scarto (ganga), ricco in silicati, che veniva estratto assieme ai minerali da cui si ricavavano i metalli e che apparentemente tendeva a sostituire i calcari nel distretto minerario di Persberg.\nDefinizioni e caratteri giaciturali.\nGli skarn sono rocce a grana normalmente grossa, struttura isotropa e tessitura granoblastica-lepidoblastica o granofelsica. Formano corpi appiattiti lungo il contatto oppure vene, camini o corpi irregolari che tagliano le rocce carbonatiche e/o silicatiche (skarn in vene). Gli skarn formatisi a spese di rocce magmatiche o altre rocce silicatiche sono chiamati \"endoskarn\" e quelli formatisi all'esterno di un corpo intrusivo quando entra in contatto con un'unit\u00e0 carbonatica sono chiamati \"esoskarn\". &lt;br&gt;\nGli esoskarn sono pi\u00f9 comuni e si formano quando i liquidi rimasti dalla cristallizzazione del magma vengono espulsi dalla massa rocciosa nelle fasi finali della messa in posto. Entrando in contatto con rocce chimicamente reattive, di solito carbonati come calcari o dolomie, reagiscono con esse e producono un'alterazione che \u00e8 un tipo di \"metasomatismo di infiltrazione\". Gli endoskarn sono pi\u00f9 rari: si formano all'interno del corpo intrusivo in cui sono state prodotte fratture, giunti di raffreddamento e stockwork, il che si traduce in un'area permeabile. L'area permeabile pu\u00f2 incorporare materiale proveniente dagli strati carbonatici. I fluidi idrotermali magmatici che sono stati trasportati o creati dall'intrusione interagiscono con questo materiale carbonatico e formano l'endoskarn. Sia la composizione che la tessitura del protolito giocano un ruolo importante nella formazione dello skarn risultante. &lt;br&gt;\nLa zona pi\u00f9 esterna degli endoskarn e quella pi\u00f9 vicina al corpo magmatico genitore degli esoskarn, oltre a silicati di calcio-magnesio-ferro-manganese, possono contenere feldspato o scapolite e/o feldspatoidi. Per queste rocce Korzhinskii (1953) introdusse il termine speciale di \"near-skarn rocks\".&lt;br&gt;\nLo skarn di reazione \u00e8 formato dal metamorfismo isochimico che si verifica su unit\u00e0 litologiche sedimentarie finemente interstratificate e implica un trasferimento metasomatico di componenti su scala ridotta (forse centimetri) tra unit\u00e0 adiacenti. &lt;br&gt;\nSi definiscono skarnoidi i prodotti del metamorfismo di litologie impure, con un certo trasferimento di massa causato dal movimento di fluidi a piccola scala. A differenza dei veri skarn metasomatici, gli skarnoidi riflettono strettamente la composizione e/o la tessitura delle rocce immediatamente circostanti, contengono granato o pirosseno come fasi maggiori, hanno grana fine e sono poveri di ferro. Si possono considerare una via di mezzo tra una cornubianite a grana fine e uno skarn a grana grossa.&lt;br&gt;\nIn accordo con la diversa composizione e con i diversi aspetti genetici, la famiglia degli skarn \u00e8 stata divisa in due sottogruppi: \"skarn magnesiaci\", sviluppatisi al contatto con rocce carbonatiche magnesiache (a dolomite o magnesite) e \" skarn calcici\", formatisi a contatto con calcari e marmi poveri di magnesio.\nSottofamiglia degli skarn magnesiaci.\ngli skarn magnesiaci sono rocce di alta temperatura contenenti forsterite, diopside, spinello, periclasio, clinohumite, flogopite e pargasite e si formano al contatto tra rocce magmatiche e carbonatiche calcio-magnesiache o magnesiache.\nZonazioni e facies dello stadio magmatico.\nGli skarn magnesiaci collegati allo stadio magmatico sono caratterizzati da associazioni minerali a pirosseno fassaitico, forsterite, spinello magnesiaco, enstatite, monticellite, \u00e5kermanite, merwinite e periclasio. Il pattern tipico di zonazione (\"colonna metasomatica\") comprende le seguenti paragenesi: granito (o un'altra roccia silicatica) \u2192 plagioclasio (An70-95) + clinopirosseno diopsidico \u2192 pirosseno fassaitico + spinello \u2192 forsterite + spinello \u2192 forsterite + spinello + calcite \u2192 dolomite (le frecce indicano la direzione della crescita zonata nella colonna). Le paragenesi a ortopirosseno compaiono solo quando l'attivit\u00e0 chimica dell'ossido di calcio (CaO) \u00e8 bassa, per esempio al contatto con magnesite. \nLe facies degli skarn magnesiaci dello stadio magmatico che dipendono dalle condizioni di temperatura, concentrazione di CO2 e attivit\u00e0 di CaO sono: dolomite, periclasio, magnesite, enstatite, forsterite-calcite, monticellite, monticellite-periclasio, monticellite-spurrite, \u00e5kermanite, mervinite, mervinite-periclasio e corindone-plagioclasio (lo spinello \u00e8 presente in ogni facies).\nZonazioni e facies dello stadio postmagmatico.\nGli skarn magnesiaci collegati allo stadio postmagmatico si sviluppano principalmente come sostituzione (parziale o completa) di precedenti skarn magnesiaci sviluppatisi durante lo stadio magmatico. Le loro zonazioni e colonne metasomatiche sono meno uniformi e pi\u00f9 complesse. Insieme ai minerali residuali stabili dello stadio magmatico compaiono nuovi minerali caratteristici e nuove paragenesi. Le paragenesi a spinello danno luogo a flogopite e pargasite. Le principali facies che sono dipendenti dalle condizioni di pressione-temperatura e dall'attivit\u00e0 di CO2, K2O, Na2O, F2, Cl2, B2O3 e FeO sono: flogopite-diopside, flogopite-forsterite, magnetite\u2013forsterite, diopside-monticellite, monticellite-brucite, monticellite-dellaite, monticellite-foshagite, pargasite-diopside, clinohumite, magnetite, ludwigite, kotoite, suanite e altri.\nAmbiente di formazione e successive trasformazioni.\nIl campo di temperature nel quale si \u00e8 formata la sottofamiglia \u00e8 di circa 750-450\u00a0\u00b0C alla pressione di 0,05-0,1 GPa. Gli skarn magnesiaci di entrambi gli stadi sono comunemente sostituiti a vario grado da skarn calcici postmagmatici, sotto condizioni di moderata pressione e temperatura, a causa della crescente attivit\u00e0 chimica di CaO, al diminuire della temperatura e alla corrispondente diminuzione della concentrazione di CO2 nei fluidi. Le alterazioni post-skarn di bassa temperatura portano alla sostituzione dei minerali dello skarn con serpentino, clorite + actinolite, carbonati e brucite.\nFacies a manganese.\nUna rara facies di skarn \u00e8 analoga agli skarn magnesiaci eccetto per il fatto che il magnesio nei minerali \u00e8 completamente sostituito dal manganese. Minerali tipici sono: johannsenite, tephroite, glaucochroite, sonolite e galaxite. Queste facies si sviluppano al contatto di rocce silicatiche con carbonati manganesiferi. Queste rocce metasomatiche sembrano essersi formate in uno stadio postmagmatico e a basse temperature. Il Ca-Mn clinopirosseno (johannsenite) come pure i Ca-Mn pirossenoidi sono caratteristici della facies a manganese degli skarn calcici. Normalmente i minerali degli skarn magnesiaci non contengono apprezzabili quantit\u00e0 di manganese.\nSottofamiglia degli skarn calcici.\ngli skarn calcici sono skarn di temperatura da media e alta composti principalmente da granato granditico, pirosseno (da salite a ferrosalite e/o johannsenite), wollastonite o pirossenoidi ricchi in magnesio e formati al contatto tra rocce magmatiche o altre silicatiche e rocce a carbonato di calcio. Possono sostituire precedenti skarn magnesiaci (in condizioni subvulcaniche o ipoabissali).\nZonazione e facies.\nTutti (o quasi tutti) gli skarn calcici appartengono allo stadio postmagmatico. I minerali tipici di questa sottofamiglia sono: granato granditico, vesuvianite, clinopirosseno (da salite fino a hedenbergite e/o johannsenite), wollastonite, rodonite e bustamite, epidoto, scapolite, plagioclasio; meno comuni sono i silicati di pi\u00f9 alta temperatura con rapporto molare Ca/Si \u2265 1,5.\nLa tipica successione di facies, dall'endoskarn pi\u00f9 esterno all'esoskarn pi\u00f9 esterno, \u00e8 caratterizzata da una zona bimineralica (dove andesina o scapolite o K-feldspato sono associati a salite o grossularia o epidoto), seguita da una zona monomineralica (granato granditico o clinopirosseno calcico) o bimineralica (granato-clinopirosseno), che pu\u00f2 essere o non essere seguita da una zona a wollastonite. Le mineralogie specifiche dipendono sia dalle condizioni di pressione e temperatura che dall'attivit\u00e0 chimica di K2O, Na2O, F2, Cl2, SO3, FeO, O2 e CO2.\nAmbiente di formazione e successive trasformazioni.\nQuesti tipici skarn calcici si sono formati in un campo di temperature di 650-400\u00a0\u00b0C e alla pressione di 0,05-0,4 GPa. La formazione di paragenesi a hedenbergite e johannsenite con associazioni a quarzo e quarzo-granato come pure ad anfiboli si imposta durante le alterazioni post-skarn insieme alla (o dopo la) rottura dei minerali dello skarn.\nAltri tipi particolari di facies.\nAlcuni skarn di relativamente bassa temperatura sono arricchiti con Fe2+ e Mn2+ (molecola hedembergitica o johannsenitica nei pirosseni, spessartite nei granati, rodonite e bustamite).\nLe facies degli skarn calcici di alta temperatura sono sottolineate dalla comparsa di zone contenenti silicati ricchi di calcio come melilite gehlenitica, melilite, tilleyite, spurrite, rankinite, kilchoanite e merwinite. Le temperature della loro formazione sono di 700-900\u00a0\u00b0C alla pressione di 0,05-0,15 GPa e con XCO2 &lt; 0,05.\nMeccanismi genetici e ambienti geodinamici.\nI principali processi che producono skarn includono la ricristallizzazione metamorfica isochimica di rocce carbonatiche impure, le reazioni bimetasomatiche tra differenti litologie (sostituzione di entrambe le rocce a contatto, a causa di una diffusione nelle due direzioni di componenti diversi attraverso il contatto) e il metasomatismo infiltrazionale, che coinvolge fluidi idrotermali di origine prevalentemente magmatica, ma anche metamorfici, meteorici o di origine marina. Il metasomatismo infiltrazionale \u00e8 di tipo progrado (cio\u00e8 si sviluppa con temperatura crescente) nello stadio magmatico e retrogrado (temperatura decrescente) nello stadio postmagmatico. Il metamorfismo che produce la ricristallizzazione pu\u00f2 essere di contatto o regionale. Nel primo caso produce skarn sotto forma di corpi adiacenti al contatto oppure vene, camini o corpi irregolari che tagliano le rocce carbonatiche e/o silicatiche, nel secondo caso produce skarn stratiformi.\nGli skarn sono legati principalmente a intrusioni calc-alcaline (graniti prevalenti) orogeniche e postorogeniche di margine continentale collisionale o in rift di cratoni precedentemente stabili, pi\u00f9 raramente a intrusioni basiche di archi insulari oceanici. Un altro importante fattore di controllo, soprattutto per quanto riguarda il tipo di mineralizzazioni economiche collegate, \u00e8 la profondit\u00e0 dell'intrusione. Gli skarn si trovano in rocce di tutte le et\u00e0, sebbene siano piuttosto rari nelle rocce precambriche, questo perch\u00e9 sono stati erosi a causa del lungo periodo di esposizione.\nIl principale aspetto che unifica gli skarn di contatto (quelli largamente pi\u00f9 diffusi) \u00e8 il loro stile evolutivo. Al di l\u00e0 delle variazioni di contenuto in metalli, associazione con i magmi, ambiente tettonico e mineralogia, c'\u00e8 un pattern comune consistente in (1) metamorfismo di contatto essenzialmente isochimico che accompagna la messa in posto del magma; (2) formazione di uno skarn metasomatico e inizio della deposizione dei minerali metallici che accompagna la cristallizzazione del magma, l'iniziale raffreddamento del plutone e l'evoluzione del fluido mineralizzante e (3) alterazione retrograda e continuazione della deposizione di minerali metallici che accompagna il raffreddamento finale del sistema. I patterns di zonazione minerale di ogni stadio successivo comunemente tagliano obliquamente i precedenti patterns come conseguenza di mutevoli condotti idrotermali durante l'evoluzione strutturale. La fig. 2 rappresenta una ricostruzione degli stadi evolutivi di un deposito di skarn associato a un plutone granitico.&lt;br&gt;\nI minerali metasomatici comunemente si presentano come pseudomorfosi su, o in vene dentro, minerali metamorfici e queste, a loro volta, possono degradarsi in miscele polimineraliche durante l'alterazione retrograda. Il grado di sviluppo di ogni determinato stadio varia ampiamente. Cos\u00ec lo stadio metamorfico \u00e8 pi\u00f9 intenso negli skarn mesozonali localizzati a contatto con il plutone (ad es. gli skarn a tungsteno) che negli skarn epizonali localizzati a una certa distanza dal plutone (ad es. gli skarn distali a zinco-piombo). Dall'altro lato lo stadio retrogrado \u00e8 pi\u00f9 intenso negli skarn epizonali localizzati ai contatti con lo stock (ad es. skarn di rame porfirico) che negli skarn distali epizonali (ad es. skarn a zinco-piombo) o negli skarn mesozonali (ad es. skarn a tungsteno).&lt;br&gt;\nDettagliati studi sul campo e analitico-petrografici, combinati con studi sulle inclusioni fluide e sugli isotopi stabili, hanno fornito stime sulle condizioni di pressione, temperatura e concentrazione dei fluidi durante l'evoluzione dello skarn. La formazione iniziale dello skarn avviene normalmente tra 650 e 400\u00a0\u00b0C; le temperature pi\u00f9 alte sono pi\u00f9 legate agli eventi profondi (da 0,1 a 0,3 GPa) che non a quelli pi\u00f9 superficiali (da 0,03 a 0,1 GPa). I fluidi metasomatici sono caratterizzati da un basso contenuto di CO2 (XCO2 minore di 0,1) e moderata salinit\u00e0 (da 10 a 45% di NaCl equivalente). L'ebollizione sembra essere pi\u00f9 caratteristica degli ambienti meno profondi. La sorgente dei metalli \u00e8 generalmente ascritta ai magmi o a sorgenti profondamente radicate piuttosto che locali e l'origine dell'acqua varia da quella magmatica durante i primi stadi a quella magmatica + meteorica negli stadi retrogradi finali di alcuni depositi. I patterns di zonatura prograda degli skarn sono interpretati come risultato del metasomatismo di infiltrazione, con un ruolo minore giocato dalla diffusione nei fluidi intergranulari.\nDepositi minerari associati agli skarn.\nNon sempre i corpi di skarn contengono minerali di importanza economica, anche se in piccole quantit\u00e0. La definizione di skarn semplicemente stabilisce che la roccia si \u00e8 originata da processi metamorfici e e/o metasomatici e che la loro mineralogia \u00e8 dominata da silicati di calcio-ferro-magnesio-manganese. Quando gli skarn contengono minerali di importanza economica si parla semplicemente di Depositi di skarn. In rari casi \u00e8 anche possibile che i depositi di skarn si siano originati dal metamorfismo di depositi preesistenti: i migliori esempi di ci\u00f2 sono il deposito di Franklin, New Jersey (USA) e quello di Broken Hill, Australia.&lt;br&gt;\nLa grande maggioranza dei depositi di skarn \u00e8 associata con archi magmatici collegati alla subduzione al di sotto della crosta continentale. I plutoni variano in composizione dalla diorite al granito, sebbene le differenze tra i tipi di skarn con differenti metalli base sembrano riflettere meglio l'ambiente geologico locale (profondit\u00e0 di formazione, aspetti strutturali e percorso dei fluidi) piuttosto che fondamentali differenze nella petrogenesi dei magmi.\nAlcuni depositi di skarn non sono associati al magmatismo collegato alla subduzione. Questi skarn possono essere associati con il magmatismo di \"tipo S\" che segue a un periodo di subduzione importante o che pu\u00f2 essere associato con un rifting di cratoni precedentemente stabili. I plutoni sono essenzialmente granitici in composizione e comunemente contengono muscovite primaria, biotite, megacristalli di quarzo grigio-scuri, cavit\u00e0 miarolitiche, alterazioni di tipo greisen e radioattivit\u00e0 anomala. Gli skarn associati sono ricchi di stagno o fluoro, sebbene sia normalmente presente uno stuolo di altri elementi che possono essere di importanza economica. Questa suite evoluta comprende tungsteno, berillio, boro, litio, bismuto, zinco, piombo, uranio, fluoro ed elementi delle Terre rare.\nI depositi di skarn calcici a Fe-Cu sono virtualmente gli unici skarn affioranti in terreni di archi insulari oceanici. Molti di questi skarn sono anche arricchiti in cobalto, nichel, cromo e oro. In aggiunta, alcuni skarn economici a oro sembrano essersi formati in un bacino retroarco associato un arco vulcanico oceanico. Alcuni degli aspetti chiave, che pongono questi skarn a parte rispetto a quelli associati con magmi pi\u00f9 evoluti della crosta continentale, sono la loro associazione con plutoni gabbrici o dioritici, l'abbondante endoskarn, il diffuso metasomatismo sodico e l'assenza di stagno e piombo. Nell'insieme questi aspetti riflettono la primitiva natura oceanica della crosta, la tipologia delle rocce incassanti e dei plutoni.\nGli skarn formatisi a pi\u00f9 grande profondit\u00e0 possono essere visti come sottili orli di piccola taglia, se rapportati ai plutoni associati e alle loro aureole metamorfiche. In contrasto, le rocce incassanti a pi\u00f9 modesta profondit\u00e0 tendono a deformarsi per fratturazione e faglie piuttosto che per piegamenti. In molti dei depositi di skarn superficiali i contatti intrusivi sono nettamente discordanti con la stratificazione e gli skarn tagliano obliquamente gli strati e sostituiscono in modo massiccio quelli chimicamente pi\u00f9 favorevoli al metasomatismo, uguagliando o eccedendo la taglia (affiorante) del plutone associato. L'intensa fratturazione idrotermale associata con le intrusioni di livello pi\u00f9 superficiale aumenta grandemente la permeabilit\u00e0 delle rocce incassanti, non solo per i fluidi metasomatici di origine ignea, ma anche per i successivi, probabilmente pi\u00f9 freddi, fluidi meteorici. L'influsso dell'acqua meteorica e la conseguente distruzione dei minerali dello skarn durante l'alterazione retrograda \u00e8 uno degli aspetti distintivi della formazione degli skarn in ambienti poco profondi.\nClassificazione dei depositi di skarn.\nI depositi di skarn sono classificati sulla base del metallo dominante. La tabella 1 al fondo del paragrafo indica non solo i metalli indicizzanti i diversi depositi, ma anche le rocce ignee associate, l'ambiente tettonico, e la mineralogia dei silicati e dei minerali metallici degli skarn per ciascun tipo.\n&lt;br&gt;"}
{"id": "1467853", "revid": "169529", "url": "https://it.wikipedia.org/wiki?curid=1467853", "title": "Manjushree Thapa", "text": "Biografia.\nNata in una famiglia abbiente, ha studiato negli Stati Uniti e in Canada. La sua prima opera \u00e8 \"Mustang Bhot in Fragment\" (edito da Himal Books nel 1992), un diario di viaggio tra il Nepal e il Tibet. Il suo libro pi\u00f9 famoso \u00e8 \"Forget Kathmandu\", del 2005, in cui racconta la storia del Nepal e della sua famiglia reale, fino alla guerra civile che ha insanguinato il paese per dieci anni.\nDi simpatie democratiche e progressiste, Thapa prende le distanze nel libro tanto dalle tentazioni dittatoriali di re Gyanendra Bir Bikram Shah Dev quanto dai rischi connessi all'ascesa dei guerriglieri di Prachanda.\nDopo il colpo di Stato del febbraio 2005, Thapa \u00e8 scappata dal Nepal per farvi ritorno solo dopo il ripristino delle libert\u00e0 democratiche seguito alla rivolta dell'aprile 2006.\nOggi vive a Kathmandu.\n\"Forget Kathmandu\" \u00e8 l'unica opera di un autore nepalese contemporaneo a essere stata tradotta anche in italiano (dall'editore Neri Pozza)."}
{"id": "1467856", "revid": "1788047", "url": "https://it.wikipedia.org/wiki?curid=1467856", "title": "Centro-Sul Baiano", "text": "Centro-Sul Baiano \u00e8 una mesoregione dello Stato di Bahia in Brasile.\nMicroregioni.\n\u00c8 suddivisa in 8 microregioni:"}
{"id": "1467857", "revid": "2226248", "url": "https://it.wikipedia.org/wiki?curid=1467857", "title": "Rainbow Six (romanzo)", "text": "Rainbow Six \u00e8 un romanzo di Tom Clancy in cui viene narrata la storia di una squadra di antiterrorismo dal nome in codice \"Rainbow\". Nonostante l'opera sia collegata ad altre opere di spionaggio-fantapolitica dello stesso autore in cui si narra la vita di John Patrick Ryan jr., il personaggio di Jack Ryan compare solo come riferimento al Presidente amico di John Clark (il protagonista).\nTrama.\nJohn Clark \u00e8 un ex-membro dei Navy SEAL, i corpi d'\u00e9lite della Marina degli Stati Uniti, che ha operato in diverse missioni di ricognizione e salvataggio in Vietnam, facendo poi carriera nella CIA come membro paramilitare. Nel momento in cui la NATO forma un gruppo antiterrorismo internazionale, Rainbow (letteralmente in italiano \"arcobaleno\"), l'uomo viene chiamato a dirigerlo con il nome in codice di Rainbow Six, e porta con s\u00e9 Domingo Chavez, ex-militare e membro della CIA da tempo, oltre che marito di sua figlia Patricia. I due, insieme col vice di Clark, un inglese di nome Alistair, sventano per caso un dirottamento sul volo che li porta ad Hereford, nel Regno Unito, e base del 22\u00ba Reggimento SAS.\nL\u00ec incontrano il resto del gruppo multinazionale, con personale francese, inglese, italiano, statunitense e tedesco. Presto il gruppo viene chiamato in un'operazione in Svizzera, Austria e Spagna da una serie di atti terroristici apparentemente slegati tra loro, e tutte si concludono con un brillante successo degli uomini di Rainbow.\nIn realt\u00e0 queste azioni sono sponsorizzate dal capo di un gruppo terroristico di matrice ecologista e proprietario di una multinazionale farmaceutica. Questi ha sviluppato un terribile virus, \"Shiva\", derivato dall'ebola, che ha intenzione di diffondere tra l'umanit\u00e0 intera per \"ripulire\" la Terra dal suo peggior virus, l'uomo. Inoltre, la sua ex-moglie occupa il ruolo di sottosegretario all'ambiente nel governo degli Stati Uniti, ma in realt\u00e0 \u00e8 un'infiltrata dell'organizzazione. Lo scenario previsto per diffondere il virus sono le Olimpiadi di Sydney, e a questo scopo un'azienda di sicurezza collegata al gruppo ha ottenuto un ruolo primario nella sorveglianza degli impianti; ma un errore di valutazione porta un loro collaboratore ed ex-agente del KGB, cooptato nel gruppo di quelli destinati a sopravvivere a sua insaputa, a rendersi conto del piano e a contattare la CIA; da questo, Rainbow dapprima sventa l'attacco biologico a Sydney, poi si reca nella giungla amazzonica presso la sede segreta del gruppo terroristico. Gli operatori, al termine del raid, non trovando prove sufficienti per incriminare e processare gli autori degli attentati, decidono di distruggere le loro scorte, lasciandoli a confrontarsi con la natura solo con mezzi primitivi e condannandoli di fatto alla morte."}
{"id": "1467859", "revid": "1788047", "url": "https://it.wikipedia.org/wiki?curid=1467859", "title": "Extremo Oeste Baiano", "text": "Extremo Oeste Baiano \u00e8 una mesoregione dello Stato di Bahia in Brasile.\nMicroregioni.\n\u00c8 suddivisa in 3 microregioni:"}
{"id": "1467863", "revid": "1788047", "url": "https://it.wikipedia.org/wiki?curid=1467863", "title": "Metropolitana de Salvador", "text": "Metropolitana de Salvador \u00e8 una mesoregione dello Stato di Bahia in Brasile.\nMicroregioni.\n\u00c8 suddivisa in 3 microregioni:"}
{"id": "1467866", "revid": "1965277", "url": "https://it.wikipedia.org/wiki?curid=1467866", "title": "Alceste Arcangeli", "text": "Biografia.\nAlceste Arcangeli nacque a Pisa nel 1880 da Giovanni, professore di Botanica. Si laure\u00f2 a Pisa in Scienze biologiche.\nNel 1923 fu professore di Zoologia presso l'Universit\u00e0 di Sassari, poi, nel 1926, presso l'Universit\u00e0 di Bari, citt\u00e0 in cui fu Prefetto dell'Orto Botanico.\nNel 1930 vinse la cattedra di Zoologia presso l'Universit\u00e0 di Torino, dove si stabil\u00ec definitivamente.\nIl 5 maggio 1937 divenne socio dell'Accademia delle scienze di Torino.\nAlceste Arcangeli, \u00e8 stato uno tra i pionieri delle moderne ricerche sulla determinazione del sesso e sulla variabilit\u00e0 sessuale negli ermafroditi. Egli fu inoltre riconosciuto a livello mondiale come specialista dei crostacei isopodi.\nMor\u00ec a Torino il 28 aprile 1965."}
{"id": "1467869", "revid": "1788047", "url": "https://it.wikipedia.org/wiki?curid=1467869", "title": "Nordeste Baiano", "text": "Nordeste Baiano \u00e8 una mesoregione dello Stato di Bahia in Brasile.\nMicroregioni.\n\u00c8 suddivisa in 6 microregioni:"}
{"id": "1467870", "revid": "4", "url": "https://it.wikipedia.org/wiki?curid=1467870", "title": "Trezzo d'Adda", "text": ""}
{"id": "1467876", "revid": "767487", "url": "https://it.wikipedia.org/wiki?curid=1467876", "title": "Sul Baiano", "text": "Sul Baiano \u00e8 una mesoregione dello Stato di Bahia in Brasile.\nMicroregioni.\n\u00c8 suddivisa in 3 microregioni:"}
{"id": "1467878", "revid": "287204", "url": "https://it.wikipedia.org/wiki?curid=1467878", "title": "Federa\u00e7\u00e3o Mineira de Futsal", "text": "La Federa\u00e7\u00e3o Mineira de Futsal (conosciuta con l'acronimo di FMFUTSAL) \u00e8 un organismo brasiliano che amministra il calcio a 5 nella versione FIFA per lo stato di Minas Gerais.\nFondata il 4 dicembre 1954, la FMFUTSAL assieme alla federazione di Rio de Janeiro \u00e8 in assoluto la pi\u00f9 antica del Brasile, la sua sede \u00e8 nel capoluogo Belo Horizonte ed ha come presidente attuale Marcos Ant\u00f4nio Madeira.\nOltre ad essere una delle federazioni pi\u00f9 datate, Minas Gerais \u00e8 anche una delle pi\u00f9 titolate: la sua selezione ha vinto il Brasileiro de Sele\u00e7\u00f5es de Futsal nel 1983 giungendo tre volte seconda. A questi allori a livello di selezioni maggiori si aggiungono quelli con le selezioni giovanili: Minas Gerais \u00e8 stata quattro volte vincitrice del Brasileiro de Sele\u00e7\u00f5es Juvenil de Futsal nel 1974, 1980, 1988 e 2000 giungendo tre volte seconda; a questo aggiunge un titolo del Brasileiro de Sele\u00e7\u00f5es Infantil de Futsal nel 2001."}
{"id": "1467879", "revid": "1788047", "url": "https://it.wikipedia.org/wiki?curid=1467879", "title": "Vale S\u00e3o-Franciscano da Bahia", "text": "Vale S\u00e3o-Franciscano da Bahia \u00e8 una mesoregione dello Stato di Bahia in Brasile.\nMicroregioni.\n\u00c8 suddivisa in 4 microregioni:"}
{"id": "1467884", "revid": "767487", "url": "https://it.wikipedia.org/wiki?curid=1467884", "title": "Oleg Romancev", "text": "Carriera.\nCalciatore.\nClub.\nDopo avere giocato nelle file dell', nel 1976 si \u00e8 trasferito allo . Milita nel club fino alla fine della sua carriera nel 1983, vincendo un campionato russo.\nNazionale.\nVanta 9 presenze con l'Unione Sovietica, con cui ha disputato il Mondiale del 1982.\nAllenatore.\n\u00c8 stato commissario tecnico della Nazionale russa al e al , uscendo in entrambi i casi al primo turno. Ha inoltre ricoperto l'incarico di allenatore-manager dello sul finire degli anni novanta, oltre ad avere allenato il club gi\u00e0 in precedenza tra il 1989 e il 1995, vincendo molti trofei."}
{"id": "1467885", "revid": "24443", "url": "https://it.wikipedia.org/wiki?curid=1467885", "title": "Campiglia Soana", "text": "Campiglia Soana (\"Tcampiy\" in francoprovenzale) \u00e8 attualmente una frazione del comune di Valprato Soana, ma fino al 1928 \u00e8 stata comune autonomo.\nDescrizione.\nCampiglia, oltre ad essere la localit\u00e0 con maggiore ricezione turistica della Val Soana, \u00e8 nota per il Santuario di san Besso, che sorge ai piedi del monte Fantono, a quota 2019 metri, ed \u00e8 raggiungibile in circa un'ora e mezza di cammino.\nOgni anno il 10 agosto, attira pellegrini da tutto il Canavese e dalla Valle d'Aosta per festeggiare il Santo, soldato Martire della Legione Tebea.\nIl vallone di Campiglia \u00e8 altres\u00ec importante per reperti archeologici che indicano un grande insediamento urbano risalente al XVI secolo, ritrovato in localit\u00e0 Pian Cravere (2350 m).\nSempre da Campiglia parte l'unica strada reale di caccia della Valle Soana (vallone dell'Azaria), fatta costruire da Re Umberto I nel 1897."}
{"id": "1467887", "revid": "2084998", "url": "https://it.wikipedia.org/wiki?curid=1467887", "title": "No Idea Records", "text": "La No Idea Records \u00e8 un'etichetta indipendente con sede a Gainesville, in Florida, che produce dischi in vinile e compact disc. Il suo fondatore, Var Theline, inizi\u00f2 l'attivit\u00e0 collaborando con Ken Coffelt ed alcuni\nsuoi amici; nel 1985 avviarono una fanzine alla quale, non avendo idea di come chiamarla, diedero semplicemente il nome di \"No Idea\". In occasione del sesto numero della fanzine nel 1988, venne deciso di allegare anche un 45 giri della band locale Doldrums; rendendosi conto che l'idea funzionava, con le pubblicazioni successive continuarono a distribuire nuovi dischi relativi a band come i Crimpshrine, Radon e Jawbreaker. Nel 1994 venne pubblicato il primo CD di una band chiamata Spoke; Thelin a questo punto decise di continuare l'attivit\u00e0 anche come etichetta.\nNel corso degli anni la No Idea Records \u00e8 diventata un vero e proprio punto di riferimento per la scena punk di Gainesville, sviluppando un suo peculiare stile, denominato anche \"beard punk\"."}
{"id": "1467899", "revid": "823519", "url": "https://it.wikipedia.org/wiki?curid=1467899", "title": "Relazione di dispersione", "text": "In fisica, la relazione di dispersione \u00e8 una relazione tra l'energia di un sistema e la sua corrispondente quantit\u00e0 di moto. Per esempio, per particelle di massa nello spazio vuoto, la relazione di dispersione pu\u00f2 facilmente essere calcolata dalla definizione dell'energia cinetica:\nIn questo caso la relazione di dispersione \u00e8 una funzione quadratica.\nIn caso di fenomeni ondulatori la relazione di dispersione \u00e8 espressa in termini della frequenza angolare formula_2 in funzione del vettore d'onda formula_3. Ad esempio, la relazione di dispersione della luce \u00e8 lineare:\ndove \"c\" \u00e8 la velocit\u00e0 della luce.\nNella teoria della relativit\u00e0 ristretta, oltre all'energia cinetica, si considera anche l'energia a riposo formula_5, dove formula_6 \u00e8 la massa a riposo:\ndove formula_8 \u00e8 il fattore di Lorentz e il secondo termine non \u00e8 altro che la quantit\u00e0 di moto relativistica. Questa relazione \u00e8 particolarmente utile in regime relativistico, ovvero quando formula_9.\nIn meccanica quantistica le particelle possono essere descritte come onde. Secondo le relazioni proposte da Louis de Broglie l'energia e la quantit\u00e0 di moto sono legate alla frequenza e al vettore d'onda dalla costante formula_10, dove \"h\" \u00e8 la costante di Planck:\nIn termini ondulatori, la relazione di dispersione di una particella libera diventa"}
{"id": "1467902", "revid": "320578", "url": "https://it.wikipedia.org/wiki?curid=1467902", "title": "Oleg Romantsev", "text": ""}
{"id": "1467904", "revid": "21545838", "url": "https://it.wikipedia.org/wiki?curid=1467904", "title": "Geometria molecolare", "text": ""}
{"id": "1467907", "revid": "15756", "url": "https://it.wikipedia.org/wiki?curid=1467907", "title": "Antonio Crast", "text": "Biografia.\n, nato a Parenzo e cresciuto a Pola, da giovane si appassiona al teatro amatoriale. Dal 1932 entra nel mondo del teatro professionale, prima con Ermete Zacconi, poi con Alessandro Moissi. Nel 1936 si stabilisce a Roma e si iscrive alla neocostituita Accademia d'arte drammatica. Nel 1937 partecipa, con gli altri allievi dell'Accademia, alla rappresentazione di \"Mistero della Nativit\u00e0, Passione e Resurrezione di Nostro Signore Ges\u00f9 Cristo\", nella parte del protagonista; testo del Direttore dell'Accademia Silvio D'Amico e regia di Tatiana Pavlova, titolare della cattedra di regia dell'Accademia.\nNel corso del 1939 Silvio D'Amico propone al Ministro della cultura Alessandro Pavolini la formazione della Compagnia dell'Accademia con la partecipazione degli allievi diplomati negli anni 1938 e 1939, tra i quali anche Antonio Crast: direttore artistico per la stagione 1939-40 Silvio D'Amico, per la stagione 1940-41 Corrado Pavolini. Nella stagione 1941-42 segue Pavolini nella Compagnia Adani-Scelzo-Sabbatini. Nel 1943 viene scritturato dalla Compagnia del Teatro Eliseo con Sarah Ferrati prima attrice.\nNel secondo dopoguerra viene chiamato dal regista Alessandro Blasetti per il ruolo da protagonista ne \"La foresta pietrificata\" di Robert Sherwood insieme ad Anna Proclemer e al Piccolo Teatro di Milano, sotto la direzione di Giorgio Strehler, per \"Il mago dei prodigi\" di Pedro Calder\u00f3n de la Barca (1947) e \"Riccardo II\" di William Shakespeare (1948). Il 2-4-5 settembre 1948 partecipa all\"Edipo re\", regista Guido Salvini, in occasione della riapertura del Teatro Olimpico di Vicenza dopo una pausa di otto anni dovuta al secondo conflitto mondiale. \nNel 1948 Antonio Crast, con altri ex allievi dell'Accademia, partecipa alla costituzione del Piccolo Teatro della Citt\u00e0 di Roma, voluto da Silvio D'Amico e Orazio Costa. Il debutto avviene il 4 gennaio 1949 con \"I giorni della vita\" di William Saroyan.\nsi distinse per la sua eccezionale interpretazione di Pantalone nella \"Famiglia dell'antiquario\" di Goldoni, personaggio di cui aveva gi\u00e0 avuto occasione di vestire i panni al tempo dell'Accademia. Si mise ancora pi\u00f9 in evidenza nella parte del Don Giovanni di Moli\u00e8re e come Edipo e Macbeth nelle rispettive tragedie shakespeariane. Fu chiamato anche al Piccolo Teatro di Milano da Strehler e pi\u00f9 tardi a quello di Napoli. Conosciuto in Italia e all'estero, comparve anche sullo schermo in diverse pellicole, si cita qui \"Avanti a lui tremava tutta Roma\", con Anna Magnani. Ammirato per la sua dizione perfetta dalla voce calda e per le sue profonde interpretazioni.\nGli ultimi anni li dedicher\u00e0 all'insegnamento di teatro nella sua casa di via San Francesco a Ripa, Trastevere, con allievi di prestigio, tra cui Lino Capolicchio.\nOrmai anziano e stanco si tenne lontano dalla mondanit\u00e0 e dai riflettori, non amava la pubblicit\u00e0 di s\u00e9.\nIl 28 marzo 1984 muore per un improvviso arresto cardiaco."}
{"id": "1467908", "revid": "287204", "url": "https://it.wikipedia.org/wiki?curid=1467908", "title": "Federa\u00e7\u00e3o de Futsal do Rio de Janeiro", "text": "La Federa\u00e7\u00e3o de Futsal do Estado do Rio de Janeiro (conosciuta con l'acronimo di FFSERJ) \u00e8 un organismo brasiliano che amministra il calcio a 5 nella versione FIFA per lo stato di Rio de Janeiro.\nFondata nel 1954 come Federa\u00e7\u00e3o Metropolitana de Futebol de Sal\u00e3o, la FFSERJ ha poi cambiato denominazione in quella attuale a partire dal 28 luglio 1976, rimanendo come sede nel capoluogo Rio de Janeiro. Attualmente il suo presidente \u00e8 Osmar Silva de Oliveira.\nLa selezione carioca \u00e8 tra le pi\u00f9 titolate del Brasile, avendo vinto il Brasileiro de Sele\u00e7\u00f5es de Futsal per ben sei edizioni (1959, 1961, 1963, 1965, 1975, 1985), il Brasileiro de Sele\u00e7\u00f5es Juvenil de Futsal per altrettante (1965, 1968, 1972, 1976, 1978, 1986) oltre ad un Brasileiro de Sele\u00e7\u00f5es Infantil de Futsal nel 1985."}
{"id": "1467913", "revid": "150809", "url": "https://it.wikipedia.org/wiki?curid=1467913", "title": "Federa\u00e7\u00e3o de Futebol de Sal\u00e3o do Estado do Rio de Janeiro", "text": ""}
{"id": "1467916", "revid": "599013", "url": "https://it.wikipedia.org/wiki?curid=1467916", "title": "Dmitrij Charin", "text": "Carriera.\nClub.\nA soli 14 anni venne aggregato alla prima squadra della Torpedo Mosca, societ\u00e0 in cui rimase fino al 1987 vincendo una Coppa dell'Unione Sovietica. Pass\u00f2 poi alla Dinamo Mosca e, per una sola stagione, al CSKA Mosca, ottenendo con quest'ultima un campionato e un'altra coppa nazionale.\nNel dicembre del 1992 venne acquistato dagli inglesi del Chelsea per 400 000 sterline. Con i \"blues\" Charin fu inizialmente titolare, ben figurando nella FA Cup 1993-1994 e nella Coppa delle Coppe 1994-1995. Successivamente sub\u00ec un infortunio che lo costrinse a trascorrere molto tempo in infermeria. Inoltre il nuovo allenatore Gianluca Vialli scelse l'olandese Ed de Goeij come portiere titolare: nelle ultime tre stagioni Charin scese in campo solo 20 volte.\nNell'estate del 1999 si trasfer\u00ec gratuitamente al , dove avrebbe dovuto essere titolare, ma altri problemi muscolari ne limitarono l'impiego a sole 11 partite (considerando tutte le competizioni). Non fu quindi protagonista dei due campionati vinti dalla squadra.\nNel 2003 venne tesserato dal club semidilettantistico dell'Hornchurch, con sede a Londra, dove venne espulso all'esordio. Al termine di questa esperienza si ritir\u00f2 dall'agonismo.\nNazionale.\nDurante il campionato d'Europa del 1988, all'epoca diciannovenne, in seguito all'infortunio di Rinat Dasaev nella sfida contro l'Irlanda (1-1) fu uno dei candidati ad essere chiamato come terzo portiere proprio in sostituzione di Dasaev, ma alla fine quest'ultimo si riprese e Charin non fu pi\u00f9 convocato.\nFece parte della nazionale sovietica fino al 1991 e, successivamente, milit\u00f2 nella nazionale della CSI (1992) e nella Nazionale russa (1993-1998), collezionando complessivamente 38 presenze (6 con l'URSS, 11 con la CSI e 23 con la Russia)."}
{"id": "1467918", "revid": "92723", "url": "https://it.wikipedia.org/wiki?curid=1467918", "title": "Premio Planeta", "text": "Il premio Planeta \u00e8 un premio letterario spagnolo, conferito a partire dal 1952 dalla casa editrice Planeta a un romanzo scritto in spagnolo. Fu creato da Jos\u00e9 Manuel Lara. Finanziariamente, \u00e8 il secondo premio letterario pi\u00f9 cospicuo dopo il Premio Nobel, con un assegno di 601.000\u20ac per il vincitore. Dal 1974 c'\u00e8 anche un premio per il secondo classificato, che ora ammonta a 150.000\u20ac.\nNegli ultimi anni la sua credibilit\u00e0 \u00e8 stata posta in discussione, poich\u00e9 spesso il primo premio \u00e8 appannaggio di autori pubblicati da Planeta e il secondo premio di autori minori. Il premio \u00e8 stato rifiutato da Miguel Delibes ed Ernesto Sabato, entrambi autori pubblicati da Planeta. Nel 2005, un tribunale argentino mult\u00f2 Planeta per 10.000 pesos, dopo aver rilevato una frode nella premiazione della versione argentina del premio Ricardo Piglia nel 1997. . Mentre i manoscritti sono sottoposti con uno pseudonimo, non \u00e8 inusuale che i nomi dei vincitori trapelino con giorni o settimane di anticipo sull'annuncio ufficiale.\nElenco dei vincitori.\nI vincitori sono elencati per primi, seguiti dai secondi classificati."}
{"id": "1467937", "revid": "179980", "url": "https://it.wikipedia.org/wiki?curid=1467937", "title": "Ruben H. Oliva", "text": ""}
{"id": "1467946", "revid": "1431409", "url": "https://it.wikipedia.org/wiki?curid=1467946", "title": "Stanislav \u010cer\u010desov", "text": "Carriera.\nGiocatore.\nClub.\nHa militato in parecchi club moscoviti e ha avuto esperienze estere nella Dinamo Dresda e soprattutto nel Tyrol Innsbruck, pochi anni dopo la riunificazione tedesca.\nNazionale.\nHa militato nelle Nazionali sovietica, della CSI e russa, partecipando a due Mondiali (1994 e 2002) e un Europeo (1996).\nAllenatore.\nHa intrapreso la carriera da allenatore a partire dal 2004.\nL'11 agosto 2016 viene nominato commissario tecnico della Nazionale russa, firmando un contratto biennale con l'obiettivo di portare la squadra alla semifinale nel casalingo .\nDue anni dopo, nella partita d'esordio della massima competizione iridata, la Russia si impone per 5-0 sull'Arabia Saudita. Nella sfida successiva i russi vincono per 3-1 sull'Egitto, passando il girone per la prima volta dopo la dissoluzione dell'Unione Sovietica; tuttavia, la sconfitta per 3-0 con l'Uruguay la relega al secondo posto. Agli ottavi di finale, contro la Spagna (tra le favorite per la vittoria finale), la squadra di \u010cer\u010desov vince a sorpresa ai rigori per 4-3 (dopo l'1-1 dei tempi regolamentari). Nei quarti la Russia gioca contro la Croazia e, nonostante la superiorit\u00e0 tecnica degli slavi, anche in questo caso la Nazionale degli \"orsi\" fa la sua partita, andando ai supplementari; dopo il definitivo 2-2, ai rigori questa volta la Russia ha la peggio, venendo condannata dagli errori di F\u00ebdor Smolov e M\u00e1rio Fernandes (anche autore del gol del 2-2).\nDopo l'ottima prestazione mondiale, \u010cer\u010desov diviene una celebrit\u00e0 in patria, venendo anche insignito del prestigioso Ordine di Aleksandr Nevskij per iniziativa del Presidente della Federazione Russa Vladimir Putin. Il 27 luglio gli viene prolungato il contratto fino al 2020.\nDopo un secondo posto, nelle qualificazioni a Euro 2020 raggiunge la qualificazione al torneo con 2 turni d'anticipo. Nel torneo la squadra si piazza all'ultimo posto nel girone, e l'8 luglio 2021 rescinde il proprio contratto con la nazionale russa.\nIl 20 dicembre 2021 viene ingaggiato dal .\nStatistiche.\nStatistiche da allenatore.\n\"Statistiche aggiornate al 16 giugno 2021.\""}
{"id": "1467948", "revid": "484362", "url": "https://it.wikipedia.org/wiki?curid=1467948", "title": "Tam o' shanter (copricapo)", "text": "Il tam o'shanter \u00e8 un copricapo tradizionale scozzese, cos\u00ec rinominato in seguito alla fortuna dell'omonima opera letteraria di Robert Burns. Esso \u00e8 realizzato in lana, di forma simile al basco, spesso di color tartan, con un pompon in mezzo.\nAttualmente, oltre alla sua forte caratterizzazione tradizionale, il suo pi\u00f9 diffuso impiego \u00e8 in ambito militare, dal momento che \u00e8 in dotazione al Royal Regiment of Scotland, ed \u00e8 entrato nell'immaginario collettivo poich\u00e9 venne indossato da vari corpi militari del Commonwealth, dalla divisione scozzese dell'esercito britannico e da alcuni reggimenti dell'esercito canadese. Il tam o'shanter \u00e8 anche utilizzato dal reggimento Black Watch con il solo piumino rosso."}
{"id": "1467951", "revid": "1543377", "url": "https://it.wikipedia.org/wiki?curid=1467951", "title": "Carola Prosperi", "text": "Biografia.\nDiplomata maestra, fu collaboratrice della rivista \"La Donna\", del quotidiano \"La Stampa\", dove conobbe e spos\u00f2 il giornalista Gino Pestelli, e del \"Corriere dei Piccoli\". Fu una scrittrice fecondissima: esord\u00ec nel 1899 pubblicando fiabe sulla \"Gazzetta del Popolo\" di Torino, raccolte in volume con altri racconti nel 1905. Dopo le novelle de \"La profezia\", il successo le arrise con \"La paura di amare\" del 1910, vincitore del \"Premio Rovetta\", romanzo dell'infelicit\u00e0 femminile nei matrimoni senza amore.\nAnche il successivo romanzo, \"La nemica dei sogni\", del 1914, ebbe un notevole successo e, come la raccolta di novelle \"La felicit\u00e0 in gabbia\", del 1922, s'incentra sul tema della vita coniugale.\nIn seguito, la Prosperi non riusc\u00ec a ripetere questi successi, ripiegando su situazioni sentimentali e continuando a coltivare il genere dei racconti per ragazzi. In tutta la sua vita, pubblic\u00f2 circa 2.800 novelle e pi\u00f9 di 35 romanzi.\n\u00c8 scomparsa nel 1981 all'et\u00e0 di 97 anni."}
{"id": "1467959", "revid": "1543377", "url": "https://it.wikipedia.org/wiki?curid=1467959", "title": "Caubeen", "text": "Il caubeen \u00e8 un copricapo militare indossato dai reggimenti degli eserciti britannico, canadese e sudafricano. Di foggia simile al Tam o' shanter, anche se mancante del \"toorie\" (pon-pon), \u00e8 utilizzato in alternativa al basco data la sua caratterizzazione tradizionale."}
{"id": "1467960", "revid": "287204", "url": "https://it.wikipedia.org/wiki?curid=1467960", "title": "Calcio a 5 in Brasile", "text": "Il calcio a 5 in Brasile si diffuse immediatamente dopo la sua codificazione in Uruguay nel 1933 grazie anche ad un gioco simile gi\u00e0 praticato nello stato sudamericano senza una vera e propria codifica.\nDalle origini agli anni '50.\nFu il giovane Jo\u00e3o Lotufo, appena tornato dall'Uruguay, ad importare ed adattare il gioco alle esigenze dell'educazione fisica di cui era insegnante presso il \"Gin\u00e1sios de Esportes\" presso Pocitos, un sobborgo di Montevideo. Lotufo, tornato in patria, stabil\u00ec il primo punto di educazione a questo sport nell\"A.C.M. - Centro de S\u00e3o Paulo\". La diffusione in uno stato cos\u00ec grande e la sua fusione con il gioco precedente disputato in tante diverse modalit\u00e0, diede luogo a una certa confusione e mancanza di uniformit\u00e0 nel paese, nei due decenni del trenta e del quaranta nelle ACM del Brasile si disputavano tornei di questo \"calcio\" non solo a 5, ma anche a 6 o a 7 giocatori per squadra. Nel 1949 il Segretario all'Educazione Fisica (\"Secret\u00e1rio de Educa\u00e7\u00e3o F\u00edsica\") Asdr\u00fabal do Nascimento, mise a punto un libretto che si proponeva di unificare le regole di questo sport, nel medesimo anno la ACM di Rio de Janeiro organizzava il primo torneo per ragazzi dai 10 ai 15 anni. Nel 1952 fu creato il torneo uniformato di tale sport presieduto dalla ACM per opera di Habib Mahfuz, in cui entrarono a far parte formazioni come il T\u00eanis Clube Paulista e l'Associa\u00e7\u00e3o Atlh\u00e9tica S\u00e3o Paulo, la prima lega fu chiamata \"Liga de Futebol de Sal\u00e3o\".\nLe prime federazioni.\nLa creazione di un torneo unico per il calcio a cinque attir\u00f2 anche un certo interesse dei media, in particolare dei giornalisti Raul Tabajara e Jos\u00e9 Ant\u00f4nio Ingl\u00eaz, della \"Gazeta Esportiva\", Ingl\u00eaz \u00e8 accreditato come il primo a coniare l'acronimo Fut-sal per definire il calcio a 5. Il 24 luglio 1954 venne fondata la \"Federa\u00e7\u00e3o Metropolitana de Futebol de Sal\u00e3o\", poi diventata Federa\u00e7\u00e3o de Futebol de Sal\u00e3o do Estado do Rio de Janeiro, la federazione aveva sede presso l'Am\u00e9rica Futebol Clube. Si tratta della prima entit\u00e0 assieme alla Federa\u00e7\u00e3o Mineira de Futsal fondata nel dicembre dello stesso anno. Nel 1955 fu fondata la Federa\u00e7\u00e3o Paulista de Futebol de Sal\u00e3o. Nel 1956, Luiz Gonzaga de Oliveira, della Federa\u00e7\u00e3o Paulista scrisse il primo libro delle regole, posteriormente adottato dalla FIFUSA (Federa\u00e7\u00e3o Internacional de Futebol de Sal\u00e3o), nel medesimo anno veniva realizzato il primo Campionato della Citt\u00e0 di Rio de Janeiro, che vedeva la partecipazione di 42 formazioni.\nVerso la fine del decennio si costituirono altre federazioni statuali in Brasile quali la Federa\u00e7\u00e3o Baiana de Futsal, la Federa\u00e7\u00e3o Cearense de Futsal, la Federa\u00e7\u00e3o Ga\u00facha de Futsal e la Federa\u00e7\u00e3o Paranaense de Futsal (1956), la Federa\u00e7\u00e3o Catarinense de Futsal e la Federa\u00e7\u00e3o Norteriograndense de Futsal (1957).\nLe dispute sul regolamento.\nAlla fine degli anni 1950 ancora non vi era uniformit\u00e0 sul regolamento, con le federazioni raccolte grosso modo attorno a due entit\u00e0 che rappresentavano due tipi di gioco: le federazioni di San Paolo e Rio de Janeiro. Nel 1957 di tale disputa si prese carico direttamente la Confedera\u00e7\u00e3o Brasileira de Desportos che cre\u00f2 nel 1958 il \"Conselho T\u00e9cnico de Assessores de Futebol de Sal\u00e3o\" onde dirimere la questione: il consiglio tecnico lavor\u00f2 con mandato triennale, dando infine sostanziale ragione alla federazione paulista che vide accettato il proprio regolamento su tutto il territorio brasiliano. Nello stesso tempo i primi tentativi di fondazione di una Confederazione brasiliana furono ridotti all'interno della Commissione che rimase come dirigente di questo sport.\nNel 1959 fu anche indetta la prima edizione del Campeonato Brasileiro de Sele\u00e7\u00f5es, una manifestazione che vedeva opposte le selezioni dei migliori giocatori di ogni stato del Brasile. Disputata a San Paolo vide per\u00f2 la vittoria della selezione Carioca che fu la dominatrice di questa manifestazione sino alla met\u00e0 della decade successiva.\nGli anni '60 e le prime esperienze continentali.\nIl Brasile, con la passione per lo sport del calcio a 5, gi\u00e0 dagli anni '60 si pose come leader del movimento anche grazie al lavoro di Luiz Gonzaga de Oliveira Fernandes, poi segretario della FIFUSA. Nel decennio il Brasile fu uno dei fondatori della Confederaci\u00f3n Sudamericana de F\u00fatbol de Sal\u00f3n nel 1965, la delusione fu la sconfitta patita durante il primo campionato sudamericano a favore del Paraguay nello stesso anno.\nQuesto oscur\u00f2 solo in parte la forza del Brasile, attestata dalla regolarit\u00e0 con cui fu disputato il Brasileiro per selezioni, affiancato nel 1965 dal Brasileiro Juvenil per selezioni, e nel 1968 da una delle manifestazioni nazionali per club pi\u00f9 antiche del mondo ovvero la Ta\u00e7a Brasil de Futsal ancor oggi disputata, che pur non avendo l'attuale importanza economica della Liga Futsal, rappresenta senza dubbio la competizione dal maggior fascino e dalla storia pi\u00f9 gloriosa, essendo stata vinta da tutte le migliori formazioni brasiliane da ormai quattro decenni a questa parte.\nDal 1969 in poi, nei tornei per nazionali sudamericane, il Brasile la fece da grande padrone, vincendo a ripetizione con un dominio che ha perdurato sino al 2003.\nIl decennio del dominio in Sudamerica.\nNel 1971 fu fondata la Federa\u00e7\u00e3o Internacional de Futebol de Sal\u00e3o (FIFUSA), a San Paolo. La istituzione contava 32 paesi partecipanti che praticavano questo sport con la modalit\u00e0 brasiliana, il primo presidente fu Jo\u00e3o Havelange, il primo segretario fu appunto Luiz Gonzaga de Oliveira. Il Brasile si avvi\u00f2 a dominare il calcio a 5, con la sua squadra nazionale che vinse le successive edizioni del Campeonato Sul-Americano per tutto il decennio nelle edizioni del 1971, 1973, 1975, 1976, 1977, 1979.\nA livello di club il Brasile espresse il massimo delle sue forze nella formazione cearense del Sumov Atl\u00e9tico Clube che vinse quattro coppe del Brasile tra il 1972 e il 1982. Il movimento cearense fu in generale un grande protagonista degli anni 1970 in Brasile: ai successi del Sumov si affiancarono quelli ottenuti dalla selezione della Federa\u00e7\u00e3o Cearense de Futsal, che domin\u00f2 la fine dei '60 e l'inizio dei '70 con tre titoli tra il 1967 ed il 1973. Cear\u00e1 diede cos\u00ec alla nazionale brasiliana i suoi migliori atleti per i successi di una decade d'oro: il portiere Beto e il laterale Cac\u00e1 per nominarne alcuni.\nNella seconda parte degli anni '70 il calcio a 5 in Brasile and\u00f2 facendosi pi\u00f9 organizzato ed articolato: nel 1979 a Fortaleza vi fu la nascita della Confedera\u00e7\u00e3o Brasileira de Futebol de Sal\u00e3o, in data 15 giugno: ne facevano parte le federazioni degli stati di Cear\u00e1, Rio de Janeiro, San Paolo, Espirito Santo, Sergipe, Amazonas, Pernambuco, Maranh\u00e3o, Bahia, Para\u00edba, Mato Grosso, Bras\u00edlia, Acre, Minas Gerais, Rio Grande do Sul, Paran\u00e1, Santa Catarina, Rio Grande do Norte, Amap\u00e1, Alagoas e Goi\u00e1s. Nello stesso tempo i riferimenti brasiliani in seno alla FIFUSA lavorarono al di fuori dei confini verdeoro per uno sviluppo del gioco: Waldir Nogueira Cardoso e dal 1980 Janu\u00e1rio D'Al\u00e9cio diedero seguito agli sforzi per rendere globale un gioco che in Brasile aveva trovato terreno fertilissimo.\nGli anni '80.\nBrasile panamericano e mondiale.\nIn pratica tutte le manifestazioni internazionali anche nella prima met\u00e0 degli anni 1980 furono a favore della nazionale brasiliana: i Campionati panamericani di calcio a 5 del 1980 e del 1984 furono vinti entrambi ai danni del Paraguay che non ebbe miglior sorte nel Campeonato Sul-Americano del 1983. La sfida tra Brasile e Paraguay, con tanto di scarto minimo di punteggio, fu il motivo dominante di molti degli eventi cruciali della decade per il calcio a 5: furono queste due squadre a contendersi il primo Campionato mondiale di calcio a 5 in Brasile nel 1982 dove i padroni di casa ebbero la meglio 1-0. Il risultato identico si ripet\u00e9 tre anni dopo in Spagna quando i verdeoro estromisero dalla finale gli \"albirrojas\".\nIl Brasile fece suo anche il Sudamericano del 1986 quando la FIFA iniziava a sperimentare il suo calcio a 5. Il finalista Paraguay ebbe per\u00f2 di che vendicarsi due anni dopo in Australia quando strapp\u00f2 ai verdeoro il titolo di campione del Mondo battendolo in finale per 2-1. Se il Paraguay se ne rallegr\u00f2 non poco, il Brasile gi\u00e0 lavorava ad altre operazioni, tra cui lo sgancio definitivo dalla FIFUSA e l'ingresso nella FIFA ufficialmente sancito il 2 maggio 1990. Nel frattempo fece partecipare l'intera squadra del Bradesco al primo mondiale di calcio a 5 FIFA programmato appena due mesi dopo quello in Australia nel 1988, recuperando immediatamente il titolo di campione.\nTuttavia in Brasile si \u00e8 continuato a giocare sino al 2006 con un regolamento ibrido che in parte contravveniva alle norme FIFA in vigore per tutto il resto del mondo, tra cui le fondamentali regole sulle dimensioni del campo e sui falli cumulativi.\nI club sul tetto del mondo.\nSe la nazionale letteralmente compiva sfracelli, i club brasiliani non si fecero pregare per fare altrettanto: dopo il Sumov a fine anni '70, furono dapprima Bradesco e poi Perdig\u00e3o a monopolizzare la scena di club sudamericana dal 1984 al 1990. All'interno del Brasile invece non vi fu una vera e propria squadra dominatrice, con Sumov e Perdigao che vinsero entrambi due titoli.\nVerso la fine degli anni '80 si cerc\u00f2 di creare anche un campionato nazionale unico che raccogliesse le migliori squadre e superasse i campionati statuali: a partire dal 1988 sia il \"Circuito Nacional de Futsal\" che il \"Master Nacional de Futebol de Sal\u00e3o\" tentarono una via normalizzata solo verso la met\u00e0 del successivo decennio.\nL'era odierna e la sfida con la Spagna.\nQuasi tutto il periodo successivo all'entrata in vigore del calcio a 5 FIFA, ed in particolare dalla seconda met\u00e0 degli anni 1990, \u00e8 incentrato sulla fortissima rivalit\u00e0 sia a livello di club che a livello di nazionali, tra il Brasile e la Spagna. Se nella Copa America non vi furono mai problemi per i brasiliani, nei mondiali a partire dal 1996 il Brasile fu messo alle corde dagli iberici che lasciarono il titolo di misura e nel 2000 in Guatemala addirittura detronizzarono i verdeoro. La medesima sorte tocc\u00f2 alle squadre di club a partire dal 2000 con la vittoria del Caja Segovia FS e del Boomerang Interviu che riequilibrarono le iniziali vittorie soprattutto dello Sport Club Ulbra.\nA met\u00e0 anni '90 il Brasile termin\u00f2 anche la ristrutturazione delle competizioni nazionali e riprese i campionati per selezioni statuali sospesi negli anni '90, in accordo con le grandi aziende del paese costitu\u00ec la Liga Futsal anche per porre rimedio all'emorragia di talenti verso l'Europa. Attualmente la Liga Futsal conta venti squadre ed \u00e8 in assoluto il pi\u00f9 ambito trofeo brasiliano.\nIl Brasile in questi anni effettua altri due grandi passi nel mondo del futsal: il primo \u00e8 quello di ottenere un primo riconoscimento del calcio a 5 come sport di eventi multidisciplinari, in attesa che il calcio a 5 diventi sport olimpico, entra a far parte a partire dal 2007 dei Giochi Panamericani organizzati proprio a Rio de Janeiro. Il secondo punto \u00e8 legato al regolamento: pur avendo aderito alla FIFA nel 1990, il regolamento brasiliano ancora differiva da quello della Federazione internazionale, con un ibrido tra FIFA e FIFUSA che ad inizio 2007 \u00e8 definitivamente cessato, avendo recepito ormai in maniera definitiva il regolamento FIFA."}
{"id": "1467965", "revid": "2029822", "url": "https://it.wikipedia.org/wiki?curid=1467965", "title": "Angelo Melotto", "text": "Biografia.\nMelotto trascorre l'infanzia a Lonigo ed entra nell'Istituto Mazza di Verona nel 1841 per compiere i suoi studi.\nDa chierico fu incaricato dell'educazione dei primi ragazzi africani ospiti dell'Istituto.\nDivenuto sacerdote nel 1852, si reca con don Beltrame a Vienna nel luglio 1857 per presentare alla presidenza della Societ\u00e0 di Maria (Marienverein) il \"piano\" missionario del Mazza ed ottenerne il finanziamento.\nIn missione.\nPartecipa alla spedizione in Africa del settembre 1857 con i missionari mazziani don Francesco Oliboni, don Giovanni Beltrame, don Alessandro Dal Bosco, don Daniele Comboni, futuro vescovo e santo, e dal laico Isidoro Zilli.\nNella stazione di Santa Croce nella regione dell'Alto Nilo Bianco rimane dal 14 febbraio 1858 al 15 gennaio 1859; durante questo periodo i missionari imparano la lingua Denka e scrivono il \"Compendio delle verit\u00e0 della religione cattolica\" che verr\u00e0 tradotto in Denka.\nRitorna a Khartoum nell'aprile del 1859. Colpito da febbri malariche, dopo solo cinque giorni di malattia, muore tra le braccia dei compagni il 28 maggio 1859, a neppure 31 anni d'et\u00e0.\nLascia uno scritto, \"Cenni storici sulla Missione africana\", importante per comprendere non solo i difficili inizi delle missioni in Africa ma anche le prime tappe esplorative che portarono un decennio pi\u00f9 tardi alla scoperta delle sorgenti del Nilo.\nFonti.\nBeltrame, Comboni, Melotto - \"Cenni storici sulla Missione africana secondo il piano formatone da D. Nicola Mazza Sac. Ver. dal suo principio fino ad aprile dell'a. 1859\" \u2013 CEM - 2007"}
{"id": "1467969", "revid": "33751", "url": "https://it.wikipedia.org/wiki?curid=1467969", "title": "Ashgabat", "text": ""}
{"id": "1467973", "revid": "92723", "url": "https://it.wikipedia.org/wiki?curid=1467973", "title": "Accademia Reale Spagnola", "text": ""}
{"id": "1467976", "revid": "107147133", "url": "https://it.wikipedia.org/wiki?curid=1467976", "title": "Lago Pio", "text": "Il lago Pio \u00e8 un lago sito a Villalago tra il monumento degli Alpini, il monumento ai Caduti e l'arboreto forestale gestito dalla guardia forestale del paese stesso, in provincia dell'Aquila.\nL'aspetto fisico.\nIl lago non ha emissari e immissari.\nSecondo recenti studi, il lago avrebbe origini carsiche, le acque proverrebbero dal lago di Scanno mediante cunicoli sotterranei e non si tratterebbe di un semplice stagno che raccoglie solamente acqua piovana.\nHa una profondit\u00e0 massima di 6,5 metri ed una larghezza massima di 100.\nFauna.\nIttiofauna. Nel lago sono attualmente presenti le seguenti specie ittiche:\nEntomofauna. Si segnala:"}
{"id": "1467982", "revid": "253269", "url": "https://it.wikipedia.org/wiki?curid=1467982", "title": "Hal Holbrook", "text": "Biografia.\nFiglio della ballerina Aileen Davenport e di Harold Rowe Holbrook Sr., i suoi genitori lo abbandonarono quando aveva due anni e perci\u00f2 fu affidato ai nonni paterni. Studi\u00f2 alla Culver Academies e Denison University (1938-1948), dove ebbe modo di sviluppare la sua idea di show che in seguito sarebbe divenuta il \"Mark Twain Tonight\", la serie televisiva che lo avrebbe fatto conoscere al grande pubblico. Serv\u00ec il proprio paese sotto le armi nella seconda guerra mondiale.\nLa sua carriera di attore inizi\u00f2 nel 1950 a Broadway con il monologo di sua creazione su Mark Twain, grazie al quale inizi\u00f2 a ottenere i primi riconoscimenti. Nel 1966 vinse un Tony Award e nel 1967 il \"Mark Twain Tonight\", trasmesso dalla CBS, regal\u00f2 a Holbrook una fama maggiore e gli valse un Emmy Award.\nOltre a queste produzioni, partecip\u00f2 a diversi programmi, spaziando dalle soap-opera alle miniserie televisive, ai film per la televisione (tra i quali si ricorda il personaggio di Bill McKenzie nella serie \"Perry Mason Mistery\") ai film di grande successo come \"Tutti gli uomini del presidente\" (1976), \"Wall Street\" (1987), \"Il socio\" (1993) e \"Men of Honor - L'onore degli uomini\" (2000).\nNel 2008 \u00e8 stato candidato all'Oscar al miglior attore non protagonista per la sua interpretazione in \"Into the Wild - Nelle terre selvagge\" (2007). \u00c8 morto il 23 gennaio 2021 nella sua casa di Beverly Hills, ma il decesso \u00e8 stato annunciato il 2 febbraio successivo.\nVita privata.\nSi spos\u00f2 tre volte: dal 1945 al 1965 con l'attrice Ruby Elaine Johnston, da cui ebbe due figli, Victoria e David; dal 1966 al 1983 con l'attrice Carol Eve Rossen, da cui ebbe una figlia, Eve. Entrambe le unioni si conclusero con il divorzio. Il terzo matrimonio con Dixie Carter dur\u00f2 dal 1984 fino alla morte di lei nel 2010, per un cancro.\nDoppiatori italiani.\nNelle versioni in italiano delle opere in cui ha recitato, Hal Holbrook \u00e8 stato doppiato da:\nDa doppiatore \u00e8 sostituito da:"}
{"id": "1467983", "revid": "92723", "url": "https://it.wikipedia.org/wiki?curid=1467983", "title": "Ivan Fedele", "text": "Biografia.\nHa studiato pianoforte al conservatorio di Milano con Bruno Canino, Vincenzo Vitale e Ilonka Deckers e composizione con Renato Dionisi e Azio Corghi, e presso l'Accademia di Santa Cecilia con Franco Donatoni. Si \u00e8 laureato in Filosofia all'Universit\u00e0 degli Studi di Milano. \nDocente di composizione presso alcune tra le maggiori istituzioni musicali europee, \u00e8 stato maestro di molti compositori poi affermatisi tra i quali si segnalano Christophe Bertrand e Vittorio Montalti.\nDal 2012 \u00e8 Direttore del Settore Musica della Biennale di Venezia."}
{"id": "1467984", "revid": "442468", "url": "https://it.wikipedia.org/wiki?curid=1467984", "title": "Il'ja Cymbalar'", "text": "\u00c8 scomparso nel 2013 all'et\u00e0 di 44 anni a seguito di problemi cardiaci.\nCarriera.\nClub.\nGioc\u00f2 nelle file di Dinamo Odessa, SKA Odessa (1987-89), \u010cornomorec' Odessa (1986; 1989-93), (1993-99), (2000), e termin\u00f2 la sua carriera nell'An\u017ei Macha\u010dkala (2001-2002).\nCon la maglia dello Spartak Mosca \u00e8 stato eletto Calciatore russo dell'anno nel 1995.\nNazionale.\nNel 1992 gioc\u00f2 3 partite per la Nazionale ucraina, successivamente decise di passare nelle file della Nazionale russa. Con la Russia Cymbalar' ha totalizzato 28 presenze segnando 4 reti ed ha partecipato al e al (nel quale ha realizzato una rete contro l'Italia)."}
{"id": "1468001", "revid": "277947", "url": "https://it.wikipedia.org/wiki?curid=1468001", "title": "Giovanni Cini (religioso)", "text": " \nBiografia.\nIn giovent\u00f9 fu soldato della Repubblica Pisana. Nel 1296 fu responsabile di un attentato contro l'arcivescovo di Pisa e per questo crimine fu punito con il carcere.\nQuesto fatto risulta incredibilmente incompatibile con la vita di un uomo che in seguito sar\u00e0 proclamato Beato dalla Chiesa, ma \u00e8 altres\u00ec vero che fu la scintilla che innesc\u00f2 un cambiamento spirituale nella sua coscienza.\nInfatti, dopo aver scontato la pena, Giovanni Cini si convert\u00ec ed entr\u00f2 a far parte del Terzo Ordine Regolare di San Francesco.\nIn seguito Giovanni Cini si diede a vita eremitica presso la Porta della Pace di Pisa, da cui prese il nome Giovanni della Pace; inoltre rifond\u00f2 la Congregazione degli Eremiti Terziari Francescani, detti Fraticelli della Penitenza, che era estinta da molti anni.\nFino al 1856 era sepolto nel Camposanto Monumentale di Pisa; in quell'anno le sue sacre spoglie furono traslate nella Chiesa dei Frati Minori Conventuali di Pisa (Chiesa di San Francesco).\nCulto.\nPapa Pio IX approv\u00f2 il culto di Giovanni della Pace conferendogli il titolo di Beato in data 10 settembre 1857.\nLa sua ricorrenza liturgica \u00e8 il 12 novembre."}
{"id": "1468006", "revid": "729019", "url": "https://it.wikipedia.org/wiki?curid=1468006", "title": "A-F Records", "text": "La A-F Records \u00e8 un'etichetta indipendente punk rock fondata dai membri della band Anti-Flag a Pittsburgh, in Pennsylvania.\nStoria della A-F Records.\nLa A-F Records nacque originariamente per promuovere una collezione degli stessi Anti-Flag intitolata \"Their System Doesn't Work For You\". Dopo i primi ricavati dalla vendita di quest'ultimo, vennero avvicinate le band Reagan Squad e The Unseen che ben presto realizzarono qui i propri album. Gli obiettivi principali dei fondatori divennero quello di supportare la scena musicale underground promuovendo band che divulgassero messaggi di carattere sociale e politico e quello di donare parte degli introiti in beneficenza."}
{"id": "1468016", "revid": "729019", "url": "https://it.wikipedia.org/wiki?curid=1468016", "title": "Luna 22", "text": "Luna 22 fu un satellite artificiale lunare lanciato dall'URSS per lo studio di dati ambientali del nostro satellite, fu la seconda sonda appartenente alla nuova generazione di orbiter lunari, la prima fu Luna 19.\nLa missione.\nLuna 22 fu lanciata il 29 maggio del 1974 alle 08:57:00 UTC tramite un razzo vettore Proton e si inser\u00ec in un'orbita circolare lunare il 2 giugno 1974. La sonda effettuer\u00e0 nei successivi 18 mesi numerose correzioni orbitali per poter eseguire i suoi studi.&lt;BR&gt;\nLo scopo principale era quello di continuare a fotografare la superficie lunare, ma furono eseguiti anche altri studi riguardanti la composizione chimica del terreno, l'intensit\u00e0 del campo magnetico, la radiazione ambientale, l'attivit\u00e0 meteoritica e le mascon.\nLa sonda funzion\u00f2 alla perfezione per tutta la durata della missione, 18 mesi, e continu\u00f2 a inviare i suoi dati a Terra fino all'esaurimento del propellente necessario alle correzioni orbitali, avvenuto il 2 settembre 1975, bench\u00e9 la missione principale fu dichiarata terminata il 2 aprile 1975. L'avventura di Luna 22 termin\u00f2 ufficialmente i primi giorni di novembre 1975.&lt;BR&gt;\nQuesta sonda fu l'ultimo satellite artificiale lunare lanciato dall'URSS."}
{"id": "1468017", "revid": "767487", "url": "https://it.wikipedia.org/wiki?curid=1468017", "title": "Limanu", "text": "Limanu (in passato \"Caracicula\", in turco \"Kara\u00e7uklu\") \u00e8 un comune della Romania di 5.274 abitanti, ubicato nel distretto di Costanza, nella regione storica della Dobrugia.\nIl comune \u00e8 formato dall'unione di 4 villaggi: 2 Mai, Hagieni, Limanu, Vama Veche.\nGeografia fisica.\n\u00c8 situato nell'estremit\u00e0 sud orientale della Romania e confina a sud con la Bulgaria, a ovest con Albe\u015fti, a nord con Mangalia e Pecineaga e ad est con il Mar Nero.\nNelle vicinanze del comune si trova il Lago Mangalia e le Grotte di Limanu\nStoria.\nIl centro principale \u00e8 stato fondato nel 1863 da coloni turchi e tatari, in quel periodo il territorio faceva parte dell'Impero Ottomano. Nel 1878 entr\u00f2 a far parte del Regno di Romania e arrivarono numerosi coloni rumeni"}
{"id": "1468021", "revid": "287204", "url": "https://it.wikipedia.org/wiki?curid=1468021", "title": "Nepenthefili", "text": ""}
{"id": "1468022", "revid": "916580", "url": "https://it.wikipedia.org/wiki?curid=1468022", "title": "Geosesarma malayanum", "text": "Geosesarma malayanum \u00e8 una specie di piccoli granchi diffusa in Borneo. \n\u00c8 una specie nepenthefila che \u00e8 solita nutrirsi delle prede catturate dalla pianta carnivora \"Nepenthes ampullaria\"."}
{"id": "1468025", "revid": "767487", "url": "https://it.wikipedia.org/wiki?curid=1468025", "title": "Lipni\u021ba", "text": "Lipni\u021ba \u00e8 un comune della Romania di 3.365 abitanti, ubicato nel distretto di Costanza, nella regione storica della Dobrugia.\nIl comune \u00e8 formato dall'unione di 7 villaggi: Canlia, Carv\u0103n, Coslugea, Cuiugiuc, Goruni, Izvoarele, Lipni\u021ba."}
{"id": "1468026", "revid": "287204", "url": "https://it.wikipedia.org/wiki?curid=1468026", "title": "Lipnita", "text": ""}
{"id": "1468027", "revid": "767487", "url": "https://it.wikipedia.org/wiki?curid=1468027", "title": "Tre maniere d'amare", "text": "Tre maniere d'amare (\"Three Wise Girls\") \u00e8 un film del 1932 diretto da William Beaudine. La commedia \u00e8 ispirata al libro \"Blonde Baby\" di Wilson Collison, pubblicato a New York nel 1931 e ha come protagonista la prorompente Jean Harlow.\nTrama.\nLa giovane e vivace provinciale Cassie, stufa della solita vita della provincia, si trasferisce a New York con l'amica Dot. Bella e appariscente, Cassie viene importunata dai suoi datori di lavoro. A New York rinnova la sua amicizia con Gladys, un'amica d'infanzia, che vive e lavora l\u00ec da anni in un grande magazzino. Gladys, che le trova un lavoro come modella nello stesso negozio, le rivela di essere l'amante di Arthur Phelps, un banchiere sposato. Un giorno, Cassie accetta un passaggio da Jerry Dexter, un tipo un po' brillo ma galante, di cui lei si innamora, ignorando il fatto che lui sia gi\u00e0 sposato. Jerry supplica la moglie di concedergli il divorzio, ricevendo un netto rifiuto. La signora Dexter, che vuole vedere la rivale, si reca nel negozio dove lavora Cassie e, come cliente, chiede di avere Cassie per modella dei suoi vestiti. Quando, inaspettatamente, arriva Jerry, la moglie rivela a Cassie la sua identit\u00e0. Delusa e con il cuore spezzato, Cassie non vuole ascoltare le spiegazioni dell'uomo e se ne va, trovando rifugio nell'appartamento di Gladys. L'amica, in crisi con Phelps, la mette in guardia nell'avere relazioni con uomini sposati. Quando Jerry riesce a sapere dove si trovi Cassie, si reca nell'appartamento di Gladys ma sorprende la ragazza tra le braccia di Phelps che in realt\u00e0 sta cercando di violentala. Equivocando, Jerry se ne va. Gladys, dopo aver saputo che il banchiere \u00e8 tornato dalla moglie, si avvelena.\nSenza pi\u00f9 illusioni, sconfitta dalla grande citt\u00e0, Cassie lascia New York per tornare a casa. Un giorno, vede arrivare Jerry che le annuncia, felice, di aver finalmente divorziato e di essere libero di amarla.\nProduzione.\nIl film - le cui riprese durarono dal 1\u00ba al 22 ottobre 1931 con il titolo di lavorazione \"Blonde Baby\"- fu prodotto dalla Columbia Pictures.\nDistribuzione.\nIl copyright del film, richiesto dalla Columbia Pictures Corp., fu registrato il 21 dicembre 1931 con il numero LP2715.\nSecondo i dati all'AMPAS Library, l'Hays Office volle che il soggetto indicasse senza equivoci che Jerry fosse gi\u00e0 separato dalla moglie quando ha inizio la sua relazione con Cassie. Inoltre, l'ufficio di Hays volle che la pubblicit\u00e0 del film non indicasse il romanzo \"Blonde Baby\" come origine del soggetto, a causa di alcune situazioni censurabili presenti nel libro come quella in cui Cassie viene trovata a letto con Jerry dagli investigatori assunti dalla moglie di lui, che li usa come testimoni nella causa di divorzio.\nDistribuito dalla Columbia Pictures con il titolo originale \"Three Wise Girls\", il film fu presentato in prima l'11 gennaio per poi uscire nelle sale statunitensi il 9 febbraio 1932. In Spagna, fu ribattezzato \"Abismos de pasi\u00f3n\"."}
{"id": "1468028", "revid": "1543377", "url": "https://it.wikipedia.org/wiki?curid=1468028", "title": "Silva mala", "text": "La Silva mala (o Sylva mala) era un bosco acquitrinoso che, dall'epoca altoimperiale fino a quella medievale, si estendeva alle pendici del Vesuvio, nell'area oggi occupata dai comuni di Trecase, Boscoreale, Boscotrecase e Terzigno.\nStoria.\nDopo l'eruzione del Vesuvio del 79, una fitta coltre di cenere e lava si deposit\u00f2 sulla Valle del Sarno, determinandone l'abbandono e causando l'innalzamento dei bacini fluviali del Sarno e del Sebeto, con il conseguente ristagno delle acque di superficie; questo, insieme con i detriti che dapprima avevano reso sterile la terra e che funsero poi da fertilizzante, provoc\u00f2 la formazione di un'area di acquitrino e fitta boscaglia che venne chiamata dai Romani \"Silva mala\". La presenza di questo bosco prevenne per lungo tempo, anche durante le dominazioni angioine e aragonesi, la coltivazione e l'insediamento permanente, portando la popolazione a stabilirsi sulle basse alture circostanti, in centri come Civita Giuliana, Lettere e Sarno; la \"Silva mala\" soffoc\u00f2 inoltre la strada che collegava Pompei ed Ercolano a Nocera. \nIl territorio, aggregato intorno all'anno 1000 al Ducato napoletano, nella seconda met\u00e0 del XIII secolo risultava in parte di propriet\u00e0 dell'arcivescovo di Napoli e in parte della Corona. In tale periodo, Federico II di Svevia prima e Carlo I d'Angi\u00f2 poi designarono la \"Silva mala\" come riserva di caccia; le battute che vi si svolgevano avevano come base il castello baronale di Torre del Greco. Il terreno venne inoltre concesso per il pascolo, il legnatico e l'erbatico al monastero situato sullo Scoglio di Rovigliano.\nNel 1337, su pressione della moglie Sancha, Roberto d'Angi\u00f2 cedette parte della \"Silva mala\" a tre monasteri napoletani, con il compito di disboscarla e di popolarla, in quanto rifugio di briganti; contemporaneamente, la \"Silva mala\" retrocedette anche di fronte al lento e progressivo appoderamento messo in atto dagli abitanti di Torre Annunziata. In tal modo sorsero, all'inizio del XVI secolo, le prime abitazioni stabili, corrispondenti all'odierno abitato di Trecase; altre vennero costruite negli anni successivi, dando origine agli abitati di Boscotrecase e Boscoreale."}
{"id": "1468038", "revid": "33689", "url": "https://it.wikipedia.org/wiki?curid=1468038", "title": "Seregno Hockey 2012", "text": "Il Seregno Hockey 2012 \u00e8 una societ\u00e0 italiana di hockey su pista con sede a Seregno. I suoi colori sociali sono il blu e il grigio.\nStoria.\nA Seregno la prima societ\u00e0 di hockey su pista nasce nel 1968 con la denominazione di Polisportiva Giovanni XXIII.\nDopo 11 stagioni la squadra seregnese conquista la sua prima promozione in Serie A sponsorizzata dal mobilificio \"Grappeggia\" all'epoca molto attivo sulle tv commerciali locali.\nRidisceso subito in Serie B, alla fine della stagione sportiva 1981-1982 cambi\u00f2 la propria denominazione assumendo quella di Hockey Cuoium Seregno.\nVincendo i play-off d'accesso alla Serie A1 nel doppio spareggio contro il Thiene (5-2 al Palazzetto \"Paolo VI\" di Barzan\u00f2 e 3-3 a Thiene), il Seregno ritorn\u00f2 nella stagione 1983-1984 a disputare il campionato di Serie A1.\nDopo alti e bassi nelle varie categorie e con la successione di diversi sponsor, nel 1990 vince la Coppa Cers, nel 1991 diventa campione d'Italia e, successivamente, nel 1992 raggiunge la finale di Coppa dei Campioni dove viene battuto dagli spagnoli del Liceo La Coru\u00f1a. Negli anni a venire vengono formate squadre giovanili le quali partecipano ai vari campionati di categoria con risultati eccellenti, fino al fallimento della societ\u00e0 e rifondazione col nome di Hockey Club Seregno.\nNel 2002 un gruppo di persone composto da una quindicina tra dirigenti, sponsor e giocatori, decide di formare un'altra squadra, iscrivendola al campionato di Serie B della stagione sportiva 2003-2004, con il nome di Frogs Hockey Seregno, classificandosi nelle prime posizioni. La stagione successiva (2004-2005), il campionato viene vinto con il massimo punteggio, senza mai aver perso una partita. Inoltre si aggiudica anche la Coppa di Lega. Nel settembre 2004 nasce la scuola di hockey per bambini, ai quali vengono messi a disposizione insegnanti e istruttori qualificati, in collaborazione con vari enti scolastici della zona.\nNelle stagioni successive, la societ\u00e0 Hockey Club Seregno cessa l'attivit\u00e0 sportiva, i Frogs si ritrovano ad essere l'unica societ\u00e0 hockeystica seregnese e nel 2005-2006 e 2006-2007 si disputano i campionati di hockey su pista di Serie A2 con la nuova denominazione, trasformandola da Frogs Hockey Seregno a Seregno Hockey. Lo sponsor principale di quelle stagioni \u00e8 il marchio \"Semaflex\".\nLo sponsor principale per la stagione sportiva 2007-2008 \u00e8 stata l\u2019\"Ingraph Industria Grafica\". Il campionato nazionale di Serie A2 si \u00e8 svolto nel periodo ottobre/aprile e ha raccolto la partecipazione di squadre provenienti da varie regioni d'Italia.\nVinto il campionato ed i play-off promozione, l'Ingraph Seregno \u00e8 stato promosso in Serie A1 ed ha partecipato di diritto al massimo campionato.\nNella stagione 2008-2009 il Seregno Hockey, dopo oltre 13 anni dall'ultima qualificazione ai play-off scudetto, \u00e8 uscito ai quarti di finale contro il Follonica.\nNella stagione 2009-2010 partecipa alla Coppa CERS dove viene eliminato al primo turno dal Vilanova, compagine spagnola.\nNel campionato 2010-2011 ancora di diritto disputa i play-off e viene battuto dal Valdagno, poi ancora coppa CERS dove passa il primo turno contro l'ennesima squadra spagnola, l'Alcoy ma poi viene battuto dal solito Vilanova.\nA causa di problemi finanziari si ritira dal campionato 2011-2012 all'inizio del girone di ritorno.\nNel maggio dello stesso anno il Seregno Hockey rinasce dalle ceneri del precedente, con il nome di Seregno Hockey 2012. Ventotto genitori, di altrettanti ragazzi militanti nelle categorie giovanili, fondano l'Associazione, che per la stagione 2012/2013 si cimenta nelle categorie U13, U15 e U17, con un vivaio di circa 40 ragazzini dai 5 ai 17 anni. Il direttore tecnico \u00e8 Girolamo Lobasso, gi\u00e0 allenatore e giocatore di A1 anche a Seregno.\nCon la Stagione Sportiva 2013-2014 il Seregno Hockey 2012 riporta una squadra in serie B, che termina al quinto posto nel girone, allenata da Paolo Boso e Giacomo Cascella, con \"Toto\" Cesana e Nando Spreafico come dirigenti di categoria e Corrado Pirovano come preparatore atletico.\nPer la stagione 2014-2015 il Seregno si presenta con pi\u00f9 di 70 atleti tesserati, una scuola hockey con quasi 30 bimbi al di sotto dei 10 anni. Daniele Panzeri, ex atleta del Seregno Hockey, entra nella rosa dei dirigenti della squadra senior.\nNella stagione 2017-2018 viene ripescato in Serie A2.\nAlla fine della stagione 2017-2018 la squadra senior viene retrocessa dal Campionato di serie A2. Si riparte nel 2018-2019 ancora dalla serie B ma con due squadre senior, oltre a tutte le categorie giovanili: u11-u13-u15-u17-u19. La Senior A con l'obiettivo di riprovare la scalata alla serie superiore, la Senior B che ospita molti ragazzi under19 che hanno bisogno di fare esperienza. Questi ultimi allenati da Carlo Rossetti, che entra a fare parte della rosa dei tecnici insieme a Maurizio Molteni \"Bistecca\" e a Paolo Boso. Termina il periodo di Girolamo Lobasso alla guida del settore, lasciando vacante il posto di direttore tecnico. Si stacca anche il direttore sportivo Daniele Panzeri, per sopraggiunti impegni familiari. Rimane Nando Spreafico, dirigente della squadra senior.\nNella stagione 2019-2020 la serie B, guidata da Luca Marchini, con il suo bagaglio di esperienza di atleta gi\u00e0 in Nazionale e diverse stagioni di militanza nelle squadre di serie A nazionali ed internazionali, si qualifica ancora al quarto posto delle Final Eight disputate a Castiglione della Pescaia nel mese di maggio. Rifiuta il ripescaggio nella serie superiore per dedicarsi al consolidamento dell'investimento sul settore giovanile e sul nuovo palazzetto preso in gestione a Seveso (MB), dove si accasa molta parte del pattinaggio e delle categorie giovanili hockey. Purtroppo si interrompe bruscamente a febbraio 2020 a causa della Pandemia di Covid-19\nNella stagione 2020-2021 si disputer\u00e0 il Campionato di A2, reso a Due Gironi per un totale di 23 squadre partecipanti. Rimane confermata la direzione tecnica di Luca Marchini sulle due squadre senior (B e A2), con un occhio sull'under 19 che rappresenta il serbatoio fondamentale per entrambe. Luca Marchini \u00e8 affiancato per la panchina dell'A2 da Claudio Ario, gi\u00e0 allenatore del Seregno come secondo di Tommaso Colamaria in serie A1 e da un giovane tecnico proveniente dal vivaio, Riccardo Alberio, atleta titolare della massima categoria, che si appresta anche a guidare la 19 e la serie B.\nNella stagione 2021-2022 il Seregno 2012 retrocede, per soli due punti, dal Campionato di A2. L'epidemia di Covid-19 ha colpito il 50% della squadra tra dicembre e gennaio 2020. Si reiscrive al Campionato di Serie B, rifiutando il ripescaggio offerto dalla Federazione.\nLa stagione riprende con la direzione tecnica di Luca Marchini, affiancato sulla squadra senior da Luca Perego e Corrado Pirovano. Il settore giovanile \u00e8 condotto insieme a Luca Marchini dal nuovo ingresso Alessandro Jofr\u00e8 tecnico federale e preparatore atletico insieme al veterano Maurizio Molteni e ai due giovani allenatori Riccardo Alberio e Giorgio Trabattoni.\nStrutture.\nDall'inizio dell'attivit\u00e0 sportiva la societ\u00e0 utilizz\u00f2 il Palazzetto G.XXIII sito a Seregno in via Lamarmora.\nLa copertura della pista, iniziata nel 1964, fu uno dei principali motivi, con l'arrivo del maestro monzese Franco Beretta, del grande sviluppo del pattinaggio artistico, ma soprattutto dell'hockey su pista, seppur iniziato solo 4 anni dopo in via ufficiale con l'iscrizione ai campionati federali.\nIl Palazzetto G.XXIII fu utilizzato fino alla fine del campionato di Serie B 1979-1980 quando, per deficienze strutturali ma soprattutto di capienza, si dovette migrare al \"Palastadio\" di via Gramsci (ora via dell'Atleta 1) per poter disputare il primo campionato di Serie A dei biancorossi.\nAl Palastadio l'Hockey Seregno rimase fino alla fine della stagione 1998-1999 inaugurando il nuovo \"PalaPorada\" una settimana prima dell'inizio del campionato successivo (l'8 gennaio 2000), anche se di fatto la prima partita di campionato fu giocata in casa contro la il 15 gennaio 2000 (persa 2-3).\nAttualmente tutte le gare casalinghe vengono disputate presso il PalaSomaschini (ex \"PalaPorada\"), un impianto ubicato in via alla Porada 45 e costruito per l'hockey. Le dimensioni del rettangolo di gioco sono 20x40 con pavimentazione in parquet e il Palasport ha 1 560 posti. Dal dicembre 2014 \u00e8 intitolato a Enrico Somaschini, presidente dell'Hockey Seregno negli anni novanta.\nPalmar\u00e8s.\nCompetizioni nazionali.\n1 trofeo\nCompetizioni internazionali.\n1 trofeo"}
{"id": "1468039", "revid": "1573940", "url": "https://it.wikipedia.org/wiki?curid=1468039", "title": "Grapsoidea", "text": "Grapsoidea () \u00e8 una superfamiglia di granchi.\nTassonomia.\nComprende 8 famiglie:"}
{"id": "1468042", "revid": "110157", "url": "https://it.wikipedia.org/wiki?curid=1468042", "title": "Cotton Vitellius", "text": "Il Cotton Vitellius A. xv, o Codice Nowell, \u00e8 uno dei quattro principali codici poetici anglosassoni. \u00c8 famoso soprattutto per essere il manoscritto contenente l'unica copia del poema epico Beowulf; inoltre, esso contiene il poema Giuditta e varie opere in prosa.\n\u00c8 conservato nella British Library insieme al resto della collezione Cotton.\nDenominazione e datazione.\nIl codice attuale si compone di almeno due manoscritti. La principale divisione \u00e8 in due libri del tutto distinti che probabilmente furono rilegati insieme solo nel XVII secolo. Il primo di essi \u00e8 successivo al XII secolo e contiene quattro opere in prosa. Ma il pi\u00f9 famoso \u00e8 il secondo manoscritto, il pi\u00f9 antico.\nQuesto secondo manoscritto \u00e8 noto come codice Nowell, dal nome di Laurence Nowell che si trova scritto sulla prima pagina; Nowell fu probabilmente il suo proprietario nella met\u00e0 del XVI secolo. In seguito venne acquistato da Sir Robert Cotton, che lo colloc\u00f2 come quindicesimo manoscritto del primo ripiano della sua biblioteca, su cui poggiava un busto di Vitellio.\nA causa della fama del Beowulf, a volte viene indicato semplicemente come il manoscritto di Beowulf.\nIl codice Nowell viene generalmente collocato a cavallo del primo millennio, e recenti edizioni specificano una probabile data nel primo decennio dell'XI secolo.\nDanneggiamento.\nIl Vitellius A. xv fu gravemente danneggiato nel 1731, quando un incendio distrusse parte della biblioteca Cotton. Sebbene il volume sia sopravvissuto, i bordi delle pagine presentano numerose bruciature. Il primo vero tentativo di restauro giunge solo nel XIX secolo, quando ormai i margini sono irrimediabilmente sgretolati, e i bordi di molte pagine oggi sono illeggibili.\nContenuto.\nPrimo codice.\nIl primo codice contiene quattro opere in prosa in antico inglese: una copia della traduzione alfrediana dei \"Soliloqui\" di Sant'Agostino, una traduzione del Vangelo di Nicodemo, la prosa \"Salomone e Saturno\" e un frammento di una vita di San Quintino.\nSecondo codice.\nIl secondo codice si apre con tre opere in prosa: una vita di San Cristoforo, le \"Meraviglie d'Oriente\" (una descrizione di terre lontane e dei loro abitanti fantastici), e la traduzione di una \"lettera di Alessandro ad Aristotele\".\nA esse segue il Beowulf, che occupa la maggior parte del volume, e la Giuditta, una parafrasi poetica ispirata al biblico libro di Giuditta. Il grave deterioramento della pagina finale del Beowulf, insieme ad altri fattori come la direzione della tarlatura, indicherebbe che Giuditta in origine non fosse l'ultima parte del manoscritto, sebbene sia stato scritto dalla stessa mano che ha completato le parti finali del Beowulf.\nI contenuti alquanto eclettici di questo codice hanno suscitato un ricco dibattito critico sul perch\u00e9 fossero state scelte queste particolari opere per fare parte del manoscritto. Una teoria piuttosto diffusa sostiene che i compilatori vi avessero visto un nesso tematico: tutte e cinque le opere trattano in qualche misura di mostri o di un comportamento mostruoso."}
{"id": "1468046", "revid": "729019", "url": "https://it.wikipedia.org/wiki?curid=1468046", "title": "Luna 23", "text": "Luna 23 fu un lander inviato sulla Luna dall'URSS con l'intenzione di raccogliere e inviare sulla Terra dei campioni di suolo lunare.\nLa missione.\nLuna 23 fu lanciata il 28 ottobre del 1974 alle 14:30:32 UTC tramite un razzo vettore Proton, dopo una correzione di rotta effettuata il 31 ottobre, la sonda entr\u00f2 in orbita lunare il 2 novembre 1974. Dopo diverse correzioni orbitali, inizi\u00f2 la discesa verso la Luna il 6 novembre e tocc\u00f2 terra nel Mare Crisium alle coordinate 13\u00b0 nord e 62\u00b0 est.&lt;BR&gt;\nLo scopo principale della missione era il prelievo di una carota di terreno lunare molto pi\u00f9 grande rispetto a quelle prelevate da Luna 16 e Luna 20. Infatti la profondit\u00e0 raggiunta precedentemente si fissava sui 30 centimetri, mentre Luna 23 avrebbe dovuto scavare fino a 2,5 metri di profondit\u00e0. Il trapano che avrebbe dovuto eseguire l'operazione per\u00f2 si danneggi\u00f2 durante l'atterraggio a causa del terreno \"non favorevole\".\nI tecnici a terra poterono solo ricevere dati scientifici limitati dal lander che smise di funzionare tre giorni dopo l'allunaggio.&lt;BR&gt;\nNel 1976, Luna 24 atterr\u00f2 a pochi metri da Luna 23 e riusc\u00ec con successo a spedire campioni lunari sulla terra."}
{"id": "1468050", "revid": "767487", "url": "https://it.wikipedia.org/wiki?curid=1468050", "title": "Lumina", "text": "Lumina \u00e8 un comune della Romania di 8.701 abitanti, ubicato nel distretto di Costanza, nella regione storica della Dobrugia.\nIl comune \u00e8 formato dall'unione di 3 villaggi: Lumina, Oituz, Sibioara.\nAttestato fin dal 1650, il villaggio di Lumina viene indicato come entit\u00e0 territoriale autonoma dal 1880 come villaggio facente parte del comune di Sibioara, all'epoca chiamato Cic\u00eerciu. Nel 1908 il comune passa interamente nell'area amministrata dal comune di Ovidiu fino al 1925, quando Lumina diviene comune autonomo. Un altro periodo in cui Lumina appartenne al comune di Ovidiu fu tra il 1968 ed il 1989, quando divenne nuovamente autonomo.\nLa denominazione fu inizialmente \"Cogealia\", dal nome del capo trib\u00f9 tataro Cogea-Ali; nel 1929 assunse il nome \"Valea Neagr\u0103\", mentre il nome attuale venne adottato nel 1965."}
{"id": "1468052", "revid": "5456", "url": "https://it.wikipedia.org/wiki?curid=1468052", "title": "LNAH", "text": ""}
{"id": "1468053", "revid": "31789", "url": "https://it.wikipedia.org/wiki?curid=1468053", "title": "Porta Ardeatina", "text": "La Porta Ardeatina era una delle porte che si aprivano nelle Mura Aureliane di Roma.\nSi trova nella zona intermedia tra la Porta Appia (o Porta San Sebastiano) e la Porta San Paolo, nelle vicinanze dei moderni fornici aperti per il passaggio della via Cristoforo Colombo. Chiusa probabilmente molto presto (gi\u00e0 nell'VIII secolo non viene pi\u00f9 citata), ci\u00f2 che resta oggi consente di classificarla come poco pi\u00f9 di una posterula, incorniciata in travertino, la cui caratteristica pi\u00f9 interessante \u00e8 data dalla presenza, sia all'esterno che all'interno del muro, di un tratto di strada lastricata di epoca romana, in cui sono visibili i segni lasciati dal traffico dei carri, che doveva essere abbastanza sostenuto.\nPriva di torri di difesa, si ovvi\u00f2 a tale carenza realizzando una sporgenza del muro che, in tal modo, poteva fungere da piccolo bastione.\nSecondo una testimonianza dell'umanista e storico Poggio Bracciolini, anche sulla porta Ardeatina era affissa la solita lapide commemorativa che ricordava il restauro operato dall'imperatore Onorio nel 401-403. In tal caso potrebbe non essere un semplice passaggio secondario, ma piuttosto una vera e propria porta con un solo fornice.\nNelle immediate vicinanze della porta, sul lato interno, sono visibili tracce di una tomba inglobata nel muro, secondo quel progetto dell'imperatore Aureliano in base al quale, per risparmiare e per accelerare i tempi di edificazione della cinta muraria, vennero inserite nel muro stesso strutture preesistenti."}
{"id": "1468054", "revid": "767487", "url": "https://it.wikipedia.org/wiki?curid=1468054", "title": "Mereni (Costanza)", "text": "Mereni (in turco \"Enge-Mahale\") \u00e8 un comune della Romania di 2.302 abitanti, ubicato nel distretto di Costanza, nella regione storica della Dobrugia.\nIl comune \u00e8 formato dall'unione di 4 villaggi: Ciob\u0103ni\u021ba, Miri\u0219tea, Mereni, Osmancea."}
{"id": "1468055", "revid": "200568", "url": "https://it.wikipedia.org/wiki?curid=1468055", "title": "Tysjackij", "text": "Il tysjackij () a volte tradotto come \"condottiero\", \"heerzog\" o con il termine greco \"chilliarch\") fu una carica militare nella rus' di Kiev. Il tysjackij comandava un esercito di volontari chiamato \u0442\u044b\u0441\u044f\u0447\u0430 (tysja\u010da, \"migliaio\"). Nella repubblica di Novgorod tale grado contraddistinse in seguito cariche giurisdizionali o politiche: eletto dai boiardi riuniti nella ve\u010de il tysjackij rimaneva in carica per un anno. Come i posadnik l'ufficio spesso veniva retto da un'unica persona per alcuni anni, alla quale solitamente succedeva un figlio della stessa o un proprio stretto congiunto. Tale circostanza indica che, dietro la facciata di organo eletto, la carica era in realt\u00e0 prerogativa solo delle famiglie pi\u00f9 potenti. Nelle citt\u00e0 senza ve\u010de, gli tysjackij venivano nominati dai knjaz e potevano trasmettere il proprio titolo ai loro figli.\nNella Repubblica di Novgorod, i tysjackij erano considerati rappresentanti della popolazione. Oltre al ruolo di capi militari avevano il compito di controllare le fortificazioni cittadine, potevano riunire la ve\u010de, svolgere il ruolo di ambasciatore o di giudice nelle transazioni commerciali. Il primo tysjackij citato dalle fonti fu Putjata.\nIl gran principe Demetrio di Russia condann\u00f2 a morte l'ultimo tysjackij di Mosca abolendone la carica e rimpiazzandola con quella di voivoda e di namestnik. Tale titolo fu quindi abolito a Novgorod nel 1478 e a Pskov nel 1510 dopo che le citt\u00e0 capitolarono rispettivamente a Ivan III e Basilio III."}
{"id": "1468058", "revid": "92920", "url": "https://it.wikipedia.org/wiki?curid=1468058", "title": "Diodo Zener", "text": "Il diodo Zener \u00e8 un tipo di diodo a giunzione p-n, il cui comportamento \u00e8 determinato dalla combinazione dell'effetto Zener e dell'effetto di breakdown a valanga, ed \u00e8 caratterizzato dalla tensione Zener Vz, corrispondente alla tensione di breakdown, dipendente dalla resistivit\u00e0 del materiale (cio\u00e8 dal drogaggio delle zone p ed n) nonch\u00e9 dalla temperatura di lavoro. Viene spesso usato in polarizzazione inversa come elemento di riferimento della tensione al valore Vz e trova applicazione come stabilizzatore di tensione.\nPrincipio di funzionamento.\nSe polarizzato direttamente (tensione anodo &gt; tensione catodo), il diodo Zener ha un comportamento analogo al diodo normale (primo quadrante del grafico in figura). Caratteristica peculiare del diodo Zener \u00e8 il suo comportamento quand'\u00e8 polarizzato inversamente (tensione anodo &lt; tensione catodo) e viene utilizzato in questo modo nella maggior parte delle applicazioni.\nQuando la tensione ai capi del diodo Zener \u00e8 compresa tra 0 V e Vz, il componente \u00e8 interdetto e si comporta come un interruttore aperto. Non appena la tensione applicatagli sale al di sopra di Vz (detto tensione di Zener o tensione di \"breakdown\") si innesca l'effetto valanga, per il quale si ha un forte passaggio di corrente tra i due terminali del dispositivo. Il diodo Zener \u00e8 capace di resistere al forte passaggio di corrente e mantiene ai suoi capi la tensione Vz.\nNon appena la tensione scende al di sotto di |Vz|, il componente ritorna allo stato di interdizione.\nCaratteristiche.\nL'effetto Zener \u00e8 ottenuto drogando fortemente le due zone p ed n. Applicando la tensione di Zener Vz si crea un campo elettrico di circa 20 MV/m che \u00e8 sufficiente a strappare agli atomi gli elettroni di valenza.\nVariando il drogaggio delle due zone si possono ottenere tensioni di breakdown comprese tra 2 V e 600 V.\nAltro parametro importante che influisce sulle prestazioni del diodo Zener \u00e8 la stabilit\u00e0 in temperatura. Con un'opportuna selezione \u00e8 possibile ottenere diodi (es. 1N829), aventi uno scostamento del valore della tensione di Zener per variazioni di 1 K contenuto in 2 parti per milione. Tramite un'analoga selezione \u00e8 possibile disporre di valori di tensione di Zener, con precisione ai centesimi di volt; diodi Zener con queste caratteristiche, dispositivi custom fuori commercio, sono presenti in apparecchiature elettroniche degli anni settanta-ottanta, come ad esempio alcuni alimentatori od oscilloscopi HP.\nApplicazioni.\nPer questa caratteristica, i diodi Zener sono spesso impiegati come limitatori di tensione. Ad esempio, nel circuito in figura:\nApplicazioni pratiche sono l'utilizzo come scaricatore oppure come limitatore di tensione in dispositivi di limitazione (in gergo \"barriere\") per l'alimentazione di apparecchiature a protezione intrinseca (Ex-i) installate all'interno di aree classificate (ATEX)."}
{"id": "1468063", "revid": "486946", "url": "https://it.wikipedia.org/wiki?curid=1468063", "title": "Beato Giovanni della Pace (Cini da Pisa)", "text": ""}
{"id": "1468066", "revid": "125233565", "url": "https://it.wikipedia.org/wiki?curid=1468066", "title": "Nomi delle cifre", "text": "Sono contenuti i nomi delle dieci cifre utilizzate per scrivere oggi tutti i numeri in base decimale."}
{"id": "1468067", "revid": "298055", "url": "https://it.wikipedia.org/wiki?curid=1468067", "title": "Grace Hamilton", "text": ""}
{"id": "1468068", "revid": "118031", "url": "https://it.wikipedia.org/wiki?curid=1468068", "title": "Codice Nowell", "text": ""}
{"id": "1468069", "revid": "1776051", "url": "https://it.wikipedia.org/wiki?curid=1468069", "title": "Mihai Viteazu (Costanza)", "text": "Mihai Viteazu \u00e8 un comune della Romania di 3.466 abitanti, ubicato nel distretto di Costanza, nella regione storica della Dobrugia.\nIl comune \u00e8 formato dall'unione di 2 villaggi: Mihai Viteazu e Sinoie.\nIl comune prende il nome da \"Mihai Viteazul\", nome romeno di Michele il Bravo."}
{"id": "1468071", "revid": "729019", "url": "https://it.wikipedia.org/wiki?curid=1468071", "title": "Stazione di Barra", "text": "La stazione di Barra \u00e8 una stazione di Napoli a servizio del quartiere di Barra dal quale prende il nome. La stazione, della ex Circumvesuviana, \u00e8 posta alla diramazione delle linee Napoli-Sarno e Napoli-Poggiomarino.\nStrutture e impianti.\nLa stazione ha un fabbricato viaggiatori su due livelli: al piano inferiore si trova la biglietteria e la sala d'attesa, oltre alla dirigenza del movimento, mentre il piano superiore \u00e8 abitazione privata.\nAll'interno si contano 5 binari passanti per il servizio passeggeri, serviti da tre banchine collegate tramite sottopassaggio. Vi \u00e8 anche qualche altro binario utilizzato in caso di necessit\u00e0 o per il ricovero di carri per la manutenzione.\nMovimento.\nA Barra fermano tutti i treni accelerati e diretti, mentre non effettuano fermata i direttissimi. Le destinazioni principali sono Napoli, Sorrento, Sarno e Poggiomarino, oltre a pochi treni limitati ad Ercolano, Torre del Greco e Ottaviano.\nServizi.\nLa stazione dispone di:"}
{"id": "1468072", "revid": "1305772", "url": "https://it.wikipedia.org/wiki?curid=1468072", "title": "T10", "text": ""}
{"id": "1468077", "revid": "767487", "url": "https://it.wikipedia.org/wiki?curid=1468077", "title": "Mihail Kog\u0103lniceanu (Costanza)", "text": "Mihail Kog\u0103lniceanu (in turco \"Enge-Mahale\") \u00e8 un comune della Romania di 10.109 abitanti, ubicato nel distretto di Costanza, nella regione storica della Dobrugia.\nIl comune \u00e8 formato dall'unione di 3 villaggi: Mihail Kog\u0103lniceanu, Palazu Mic, Piatra.\nMihail Kog\u0103lniceanu porta questo nome in onore dell'omonimo uomo politico."}
{"id": "1468082", "revid": "767487", "url": "https://it.wikipedia.org/wiki?curid=1468082", "title": "Prepotenti pi\u00f9 di prima", "text": "Prepotenti pi\u00f9 di prima \u00e8 un film italiano del 1959 diretto da Mario Mattoli.\nIl film \u00e8 il seguito de \"I prepotenti\".\nTrama.\nAl ritorno del viaggio di nozze, Marcella scopre di aspettare un bambino. I futuri nonni litigano nuovamente su dove il bambino dovr\u00e0 nascere e per la scelta del nome. I novelli sposi stanchi dei litigi, decidono di fuggire a Milano con il loro bambino."}
{"id": "1468085", "revid": "287204", "url": "https://it.wikipedia.org/wiki?curid=1468085", "title": "The Tracey Ullman Show", "text": "Il Tracey Ullman Show \u00e8 stato un variet\u00e0 televisivo statunitense presentato dalla comica britannica ed ex-cantante pop Tracey Ullman. La prima puntata \u00e8 andata in onda il 5 aprile 1987 come secondo programma della fascia di prima serata (veniva dopo \"Sposati... con figli\"), ed \u00e8 stata trasmessa fino al 26 maggio 1990. Lo show era composto da sketch comici e numeri musicali con le coreografie di Paula Abdul. All'interno del programma comparve per la prima volta la serie animata \"I Simpson\" (in un episodio lo show verr\u00e0 anche parodiato in maniera abbastanza esplicita).\nIl programma.\nUn episodio tipo iniziava con una breve introduzione della Ullman, apparentemente dai suoi camerini, a cui seguiva la sigla (la cui colonna sonora, \"You'Re Thinking Right\", era stata scritta da George Clinton). Seguivano due o tre sketch, impostati soprattutto sulla capacit\u00e0 di Tracey Ulman nel recitare vari personaggi. Un esempio ricorrente \u00e8 l'interpretazione del timido Kay, dalla caratteristica parlata lenta (\"Iiit's...Kaaaaaayyy...\"). Lo sketch di chiusura solitamente era un numero musicale interpretato dalla Ullman ed altri membri del cast. Il segmento finale vedeva la presentatrice in veste da notte, pronunciare un monologo di chiusura al pubblico in studio che concludeva con la frase \"Go home! Go home!\" (Andate a casa! Andate a casa!), e finire ballando sui titoli di chiusura. Lo show ha vinto tre Emmy Award: \"miglior programma comico, musicale o variety\" nel 1989 e nel 1990, e \"miglior performance in un variety o programma musicale\" nel 1990.\nI Bumper.\nPrima e dopo le interruzioni pubblicitarie andavano in onda dei corti (in inglese \"bumpers\"), brevi episodi animati. Durante la prima serie si alternavano settimanalmente due serie di bumper: i \"Cortometraggi de I Simpson\", di Matt Groening, e \"Il Dr.N!Godatu\" creato da M.K. Brown. Quest'ultima serie venne interrotta gi\u00e0 a partire dalla seconda stagione dello show."}
{"id": "1468090", "revid": "196390", "url": "https://it.wikipedia.org/wiki?curid=1468090", "title": "Corti dei &quot;Simpson&quot;", "text": ""}
{"id": "1468100", "revid": "1543377", "url": "https://it.wikipedia.org/wiki?curid=1468100", "title": "Reversed field pinch", "text": "La strizione a campo rovesciato (Reversed Field Pinch - RFP) \u00e8 una configurazione di campo magnetico per il confinamento dei plasmi.\nPossiede la caratteristica peculiare, da cui prende il nome, di avere il verso del campo magnetico toroidale al bordo opposto rispetto a quello in asse. A differenza del tokamak, che richiede un campo magnetico prodotto principalmente da bobine esterne, nell'RFP la maggior parte del campo magnetico necessario al confinamento \u00e8 generato dal plasma stesso; per questo motivo l'RFP \u00e8 pi\u00f9 semplice da costruire di un tokamak, ma la capacit\u00e0 di confinare il plasma a parit\u00e0 di campo magnetico prodotto risulta inferiore.\nI maggiori esperimenti in questa configurazione sono Reversed Field eXperiment (RFX) in Italia, Madison Symmetric Torus (MST) negli USA, EXTRAP T2R in Svezia e TPE-RX in Giappone."}
{"id": "1468103", "revid": "1776051", "url": "https://it.wikipedia.org/wiki?curid=1468103", "title": "Mircea Vod\u0103 (Costanza)", "text": "Mircea Vod\u0103 \u00e8 un comune della Romania di 4.829 abitanti, ubicato nel distretto di Costanza, nella regione storica della Dobrugia.\nIl comune \u00e8 formato dall'unione di 4 villaggi: Gherghina, Mircea Vod\u0103, Satu Nou, \u021aibrinu."}
{"id": "1468106", "revid": "729019", "url": "https://it.wikipedia.org/wiki?curid=1468106", "title": "Stazione di San Giovanni a Teduccio", "text": "La stazione di San Giovanni a Teduccio \u00e8 una stazione ferroviaria di Napoli, posta sul tratto comune alle linee per Poggiomarino e per Sarno della Circumvesuviana.\nPrende il nome dal quartiere di San Giovanni a Teduccio.\nStrutture e impianti.\nLa stazione presenta un fabbricato viaggiatori che ospita la biglietteria, la sala d'attesa e la dirigenza del movimento.\nAll'interno della stazione si contano 3 binari passanti per il servizio viaggiatori, anche se solo due vengono utilizzati: infatti il terzo \u00e8 usato solo in caso di necessit\u00e0. Questi sono serviti da due banchine ed uniti tramite un soprapassaggio.\nLa stazione manca di scalo merci, mentre \u00e8 dotata di officine e di una rimessa dove vengono solitamente riparati treni guasti e dove sostano numerosi carri per la manutenzione: \u00e8 per questo motivo che sono presenti anche alcuni binari tronchi.\nMovimento.\nLa stazione \u00e8 servita dai treni accelerati e diretti che percorrono la linea.\nServizi.\nLa stazione dispone di:"}
{"id": "1468107", "revid": "20090", "url": "https://it.wikipedia.org/wiki?curid=1468107", "title": "Universit\u00e0 degli studi di Salerno", "text": ""}
{"id": "1468109", "revid": "196390", "url": "https://it.wikipedia.org/wiki?curid=1468109", "title": "Libera universit\u00e0 degli studi San Pio V", "text": ""}
{"id": "1468112", "revid": "20090", "url": "https://it.wikipedia.org/wiki?curid=1468112", "title": "Universit\u00e0 degli studi di Napoli &quot;L'Orientale&quot;", "text": ""}
{"id": "1468114", "revid": "547034", "url": "https://it.wikipedia.org/wiki?curid=1468114", "title": "Nicolae B\u0103lcescu (Costanza)", "text": "Nicolae B\u0103lcescu \u00e8 un comune della Romania di 5.046 abitanti, ubicato nel distretto di Costanza, nella regione storica della Dobrugia.\nIl comune \u00e8 formato dall'unione di 4 villaggi: Gherghina, Mircea Vod\u0103, Satu Nou, \u021aibrinu. Il centro abitato \u00e8 lambito a nord dal 45\u00ba parallelo, la linea equidistante fra il Polo nord e l'Equatore. "}
{"id": "1468122", "revid": "146264", "url": "https://it.wikipedia.org/wiki?curid=1468122", "title": "Forno di Moena", "text": ""}
{"id": "1468125", "revid": "1305772", "url": "https://it.wikipedia.org/wiki?curid=1468125", "title": "Gregorio I (disambigua)", "text": ""}
{"id": "1468127", "revid": "20090", "url": "https://it.wikipedia.org/wiki?curid=1468127", "title": "Universit\u00e0 degli studi di Torino", "text": ""}
{"id": "1468141", "revid": "287204", "url": "https://it.wikipedia.org/wiki?curid=1468141", "title": "Kolo (album)", "text": "Kolo \u00e8 il settimo album dei Van Gogh, un gruppo rock serbo molto famoso ed apprezzato nei Balcani."}
{"id": "1468142", "revid": "508036", "url": "https://it.wikipedia.org/wiki?curid=1468142", "title": "La sceriffa", "text": "La sceriffa \u00e8 un film parodia del 1959 diretto da Roberto Bianchi Montero.\nTrama.\nIn un paesino del Far West, Rio Ciuccio, imperversa una banda di ladri che ha come capo Donovan. Lo sceriffo, Mike Conway, \u00e8 morto in una sparatoria con lo stesso Donovan e il suo posto viene preso inaspettatamente dalla vedova Carmela, originaria di Napoli. Infatti la donna dimostra grande coraggio e rigore e ben presto con le sue abilit\u00e0 di sparatrice e con la sua parlantina sciolta mette K.O. la banda di malviventi. Ristabilito l'ordine nella polverosa cittadina, Carmela torna in Italia."}
{"id": "1468146", "revid": "118155307", "url": "https://it.wikipedia.org/wiki?curid=1468146", "title": "CIRMont", "text": "CIRMont, \"Centro Internazionale di Ricerca per la Montagna\" era una societ\u00e0 consortile a responsabilit\u00e0 limitata senza finalit\u00e0 speculative, costituita nel 2002, posta in liquidazione il 22/05/2013 cessata il 16/6/2016, con un residuo di cassa di oltre 25.000,00\u20ac trasferiti all'Universit\u00e0 di Udine come da Statuto.\nLa sua nascita \u00e8 stata voluta dalla Regione Friuli-Venezia Giulia, dall'EIM - Ente Italiano Montagna - soppresso dalla Legge n. 122 del 30 luglio 2010: conversione in legge, con modificazioni, del decreto-legge n. 78 del 31 maggio 2010, dall'Universit\u00e0 degli Studi di Udine e dall'AGEMont S.p.A.\nSulla base dello Statuto CIRMont aveva lo scopo di definire modelli innovativi di sviluppo economico, sociale ed ambientale della montagna, con particolare attenzione a ricerche tecnologiche su nuovi \nprodotti, nuovi processi produttivi e servizi indirizzati ed utili allo sviluppo del territorio montano della Regione Friuli-Venezia Giulia anche in collaborazione con le regioni e Stati limitrofi.\nLe attivit\u00e0.\nCIRMont dispone di due laboratori di ricerca, uno riferito all'ambito agroalimentare e uno alle tecnologie informatiche con un teatro virtuale e un sistema di elaborazione e trasmissione di immagini. \nCIRMont ospita tesisti e tirocinanti di universit\u00e0 e istituti di ricerca impegnati in attivit\u00e0 coerenti con le finalit\u00e0 istituzionali e le dotazioni scientifiche.\nOrgani e strutture.\nIn base allo statuto il Presidente di CirMont \u00e8 il presidente di EIM, ente soppresso, mentre la direttrice per tutta la vita del Centro \u00e8 stata la dottoressa \"Manuela Croatto\".\nLaboratori di ricerca.\nIn fase di avvio l'attivit\u00e0 di CIRMont \u00e8 stata concentrata sulla progettazione di due laboratori di ricerca cofinanziati dai fondi regionali dell'obiettivo 2, azione 1.3.2.\nIl Consiglio di Amministrazione ha individuato due ambiti scientifici diversi ma complementari:\nPresso CirMont operavano in media 5 ricercatori/assegnisti di ricerca residenti in zona montana cui si univano studenti universitari che utilizzano le attrezzature presenti nel Centro per elaborare tesi sperimentali, svolgere tirocini, \"stages\" e \"workexperiences.\"\nTuttavia sarebbe riduttivo considerare CirMont solo un\u2019opportunit\u00e0 lavorativa e formativa per i giovani, grande rilievo hanno infatti assunto i progetti che hanno dato risposte concrete ai problemi della montagna in un\u2019ottica di integrazione e coordinamento dei numerosi attori per il trasferimento di conoscenza e di buone pratiche. Significativa l\u2019attivit\u00e0 di ricerca 2004/2012 svolta sulla base di progetti vinti su base competitiva per un totale di \u20ac 704.420,000 euro integrati da attivit\u00e0 minori commissionate da soggetti territoriali.\nDopo la fase di avvio il Centro non ha goduto di finanziamenti per il proprio funzionamento che \u00e8 stato garantito attraverso gli \"overheads\" dei progetti di ricerca.\nPrima della chiusura del Centro tutte le attrezzature scientifiche e gli arredi, interamente ammortizzati, sono stati ceduti, a fronte di un contributo forfetario, a istituzioni culturali e scientifiche del territorio.\nSede operativa.\nLa sede operativa era sita in via Jacopo Linussio, n\u00ba1 nella citt\u00e0 di Amaro in Carnia nella provincia di Udine"}
{"id": "1468147", "revid": "729019", "url": "https://it.wikipedia.org/wiki?curid=1468147", "title": "Ranger 1", "text": "Ranger 1 fu la prima sonda spaziale statunitense facente parte del Programma Ranger. Il suo obiettivo principale era testare i componenti e le funzioni necessarie per le successive missioni esplorative lunari e spaziali.\nLa sonda.\nRanger 1 consisteva in una base esagonale di 1,5 metri di diametro sulla quale era stato montato un cono di 4 metri di altezza in alluminio. Due pannelli solari erano disposti come due \"ali\" ed erano lunghi ben 5,2 metri, sotto la base esagonale trov\u00f2 posto l'antenna parabolica ad alto guadagno.&lt;BR&gt;\nA bordo erano alloggiati diversi strumenti di ricerca come: un telescopio Lyman-alpha, un magnetometro a vapori di rubidio, un analizzatore di elettrostaticit\u00e0, un rilevatore di particelle, due telescopi a coincidenza tripla, un rilevatore di raggi cosmici, un rilevatore di polvere cosmica e un rilevatore di raggi x.&lt;BR&gt;\nIl sistema di comunicazione prevedeva, oltre all'antenna ad alto guadagno, anche un'antenna omnidirezionale a guadagno medio e due trasmittenti, uno a 960.1 MHz e l'altro a 960.05 MHz.&lt;BR&gt;\nL'energia elettrica veniva fornita da 8.680 celle solari sui due pannelli e da una batteria di zinco - argento di 57 kg. La navigazione e il controllo di assetto erano affidati a sensori solari e terrestri. La temperatura era controllata passivamente, con placcature d'oro, alluminio lucido e vernice bianca.\nLa missione.\nLa sonda fu lanciata il 23 agosto del 1961 alle 19:12 UTC tramite il razzo vettore Atlas-Agena. Il Ranger 1 fu progettato per essere immesso in un'orbita terrestre di parcheggio, successivamente spostarlo da 60.000 km fino a 1.100.000 km di distanza per testare gli strumenti di bordo e le strategie per una futura missione lunare. Lo stadio Agena B tuttavia non si riaccese e il Ranger 1 non lasci\u00f2 l'orbita terrestre di parcheggio. Rientr\u00f2 nell'atmosfera il 30 agosto 1961.&lt;BR&gt;\nLa missione fu un parziale successo, buona parte dei test fu eseguita ma furono raccolti pochi dati scientifici."}
{"id": "1468148", "revid": "1718925", "url": "https://it.wikipedia.org/wiki?curid=1468148", "title": "Giuseppe Tagliamonte", "text": "Biografia.\nNato da Guglielmo e Maria Paliotti, consegu\u00ec presso l'istituto tecnico \"Galilei\" di Firenze la licenza in matematica e fisica.\nNel 1901, a 17 anni, si arruol\u00f2 volontario come allievo ufficiale nel 65\u00ba Reggimento Fanteria \"Valtellina\". Ottenuti dopo un anno i gradi di sergente, rinunci\u00f2 alla qualifica di allievo ufficiale preferendo continuare come sottufficiale.&lt;br&gt;\nNel 1905 fu ammesso all'Accademia militare di Modena e promosso sottotenente nel 1907 in servizio effettivo, fu assegnato al 91\u00ba Reggimento Fanteria \"Basilicata\".&lt;br&gt;\nNel 1909 fu destinato al Regio corpo truppe coloniali della Somalia italiana e nel 1910 fu promosso tenente.&lt;br&gt;\nNel 1912 fu assegnato al Regio corpo truppe coloniali della Tripolitania presso la 2\u00aa compagnia leggera mista, combattendo prima nella Battaglia di Zanzur, poi agli ordini del comandante Antonio Miani partecip\u00f2 alla conquista del Fezzan, mettendosi in luce nell'occupazione di Maharuga del 24 dicembre 1913 venendo decorato con la medaglia di bronzo al valor militare.&lt;br&gt;\nRientrato in Italia nel 1915 e promosso capitano, ottenne il comando della 10\u00aa compagnia del 13\u00ba Reggimento fanteria della Brigata \"Pinerolo\". Con la dichiarazione di guerra all'Impero Austro-Ungarico, il successivo 24 maggio raggiunse il basso Isonzo nei pressi di Selz (Ronchi dei Legionari, Gorizia), effettuando pericolose ricognizioni, in cui in una fu ferito alla testa, rinunciando ad abbandonare il reparto essendo impegnato in pattugliamenti e combattimenti nella zona carsica.&lt;br&gt;\nDurante la seconda battaglia dell'Isonzo, dopo la conquista delle trincee sull'altura di Selz, il 18 luglio gli fu ordinato di rinforzare con la sua compagnia, l'ala destra del reggimento rimasta pericolosamente scoperta. Con perizia nelle manovre tattiche e di fuoco, riusc\u00ec nel compito di copertura per tutta la notte, ma all'alba del giorno 19, dopo aver prevenuto un poderoso attacco nemico quasi riuscendo nell'impresa, cadde falciato da una raffica di mitragliatrice.&lt;br&gt;\nAlla sua memoria venne concessa la medaglia d'oro al valore militare e il 28 marzo 1961, la commissione Consiliare per la toponomastica del comune di Torre Annunziata, gli intitol\u00f2 la strada che collega \"corso Umberto I\" a \"via Maresca\", costeggiando per un tratto lo Stadio Alfredo Giraud."}
{"id": "1468151", "revid": "22475", "url": "https://it.wikipedia.org/wiki?curid=1468151", "title": "Shinobi (videogioco)", "text": " \u00e8 un videogioco a piattaforme pubblicato nel 1987 dalla SEGA. Originariamente distribuito come videogioco arcade, fu in seguito convertito per numerose piattaforme, tra cui molti home computer (in Europa edito da Virgin Games) e le console Sega Master System e NES. Successivamente la SEGA ha prodotto oltre 10 titoli della serie \"Shinobi\" durante pi\u00f9 di vent'anni.\nIl nome \"shinobi\" deriva da uno dei termini con cui venivano indicati i ninja durante il periodo feudale giapponese. Il protagonista del gioco \u00e8 infatti un ninja armato di spada e shuriken, ma l'ambientazione \u00e8 nel mondo moderno.\nTrama.\n\"Shinobi\" \u00e8 la storia dell'agente ninja che deve combattere da solo allo scopo di liberare i figlioletti dei membri del clan di Oboro, rapiti da \"Zeed\", un'organizzazione criminale di terroristi, il cui capo \u00e8 il misterioso Ninja Mascherato, che vuole riportare in vigore le istituzioni del Giappone feudale.\nModalit\u00e0 di gioco.\n\"Shinobi\" si presenta come un platform a scorrimento prevalentemente orizzontale verso destra, con componenti di sparatutto e picchiaduro bidimensionale. Il ninja pu\u00f2 attaccare, saltare e utilizzare la \"magia ninja\", tramite tre rispettivi pulsanti nella versione arcade. Quando si attacca, se si \u00e8 distanti dal nemico si lancia uno shuriken, con munizioni e gittata illimitate, altrimenti si affronta il nemico con pugni, calci o colpi di spada. La magia, con tre diversi effetti scenici, ha l'effetto di una \"smart bomb\", ovvero uccide tutti i nemici comuni presenti sullo schermo e indebolisce i boss, ma si pu\u00f2 utilizzare solamente una volta per scenario. Spesso il gioco si sviluppa su due o anche pi\u00f9 piani, ed \u00e8 possibile passare da uno all'altro effettuando un apposito salto verticale pi\u00f9 ampio. C'\u00e8 inoltre la possibilit\u00e0 di accovacciarsi a terra.\nIl giocatore ha inizialmente a disposizione tre vite, e se si viene colpiti se ne perde direttamente una; se ci si scontra contro un nemico senza che nessuno dei due provi il colpo si viene respinti senza perdere la vita. I livelli sono 5, a loro volta divisi in scenari; in ogni scenario, tranne l'ultimo del livello, lo scopo \u00e8 quello di salvare tutti i ragazzini rapiti che si incontrano legati lungo il percorso e infine raggiungere l'uscita prima che scada il tempo, pena la perdita di una vita. Alcuni ostaggi rilasciano un potenziamento dopo essere stati liberati, ovvero un piccolo bazooka da utilizzare al posto degli shuriken. Nell'ultimo scenario di ogni livello non ci sono ragazzini, ma si affronta un boss che \u00e8 vulnerabile in un solo punto (a eccezione del boss finale che per\u00f2 pone altre difficolt\u00e0). In diversi scenari ci sono buche e precipizi, finendo nei quali si va incontro a morte istantanea.\nAl termine di ognuno dei primi quattro livelli c'\u00e8 una prova bonus dove, con una visuale in prima persona e la possibilit\u00e0 di variare la mira solo a destra e sinistra, lanciando shuriken si devono eliminare tutti i ninja che vagano nello scenario prima che uno di questi raggiunga il giocatore; se si riesce nell'intento di eliminare tutti i ninja si ottiene una vita in pi\u00f9. \u00c8 possibile guadagnare una vita anche ogni 100.000 punti ottenuti. \nNel quinto e ultimo livello (arcade) non \u00e8 possibile continuare con un nuovo credito se si perdono tutte le vite.\nDifferenze nelle conversioni.\nNei porting per Sega Master System e NES il giocatore non perde una vita appena viene colpito, ma ha una barra di energia. Inoltre su Master System ci sono in pi\u00f9 3 armi ad ampio raggio (coltello da lancio, granata a mano e pistola), 2 armi a corto raggio (nunchaku e manriki-gusari) e 8 differenti magie ninja. Su NES le armi aggiuntive sono presenti solo in parte.\nNella versione PC Engine, nonostante la qualit\u00e0 sia uguale a quella arcade, non sono presenti n\u00e9 il livello 2 n\u00e9 i livelli bonus in prima persona.\nLivelli.\nLe descrizioni si riferiscono alla versione arcade; di solito comunque le conversioni sono abbastanza fedeli. \nColonna sonora.\nLe musiche nella versione arcade si devono a Yasuhiro Kawakami. Nelle conversioni per computer il compositore \u00e8 di solito Tony Williams.\nSerie.\nIl successo del gioco del 1987 ha portato la SEGA a produrre diversi sequel:\nUna versione ufficiale di \"Shinobi\" venne prodotta anche come gioco elettronico portatile LCD dalla Tiger Electronics.\n\"Alex Kidd in Shinobi World\" della stessa SEGA \u00e8 una sorta di parodia di \"Shinobi\" e ne riutilizza in parte la musica remixata.\n\"Surprise Attack\" della Konami viene a volte descritto come un'imitazione di \"Shinobi\", ma d'altra parte anche \"Shinobi\" pu\u00f2 essere a sua volta considerato ispirato a \"Rolling Thunder\".\nAltri media.\nDa \"Shinobi\" vennero tratti alcuni fumetti ufficiali all'interno di \"Sonic the Comic\", di cui almeno una storia ripubblicata anche in italiano nel 1993.\n\"Shinobi\" insieme a \"Dragon Ninja\" ispir\u00f2 il titolo del singolo dei Lostprophets \"Shinobi vs. Dragon Ninja\" (2001), ma il testo della canzone non riguarda i due giochi."}
{"id": "1468154", "revid": "348618", "url": "https://it.wikipedia.org/wiki?curid=1468154", "title": "Joseph Estrada", "text": "Prima di entrare in politica, Estrada guadagn\u00f2 popolarit\u00e0 come attore cinematografico, recitando come protagonista in pi\u00f9 di un centinaio di pellicole e producendone una settantina, in una carriera che dur\u00f2 circa trent'anni. Sulla base della sua fama inizi\u00f2 quindi la propria carriera politica, dapprima come sindaco della citt\u00e0 di San Juan per 17 anni, poi come Senatore per un mandato e successivamente come vicepresidente di Fidel V. Ramos.\nNelle elezioni presidenziali del 1998, Estrada riusc\u00ec a prevalere su tutti gli altri candidati con un ampio margine di voti e prest\u00f2 ufficialmente giuramento il 30 giugno del medesimo anno. Nel 2000 dichiar\u00f2 guerra totale contro il Fronte di Liberazione Islamico Moro (MILF), e dopo diversi mesi l'esercito filippino riusc\u00ec a catturarne il quartier generale e altre basi. Tuttavia, nel corso degli anni la popolarit\u00e0 di Estrada era fortemente diminuita a causa delle accuse di corruzione e dell'incapacit\u00e0 di risolvere il problema della povert\u00e0. L'amministrazione di Estrada affront\u00f2 cos\u00ec diverse controversie e in seguito venne avviata un'imputazione nel Senato filippino. Il 20 gennaio 2001 Estrada fu costretto a rassegnare il suo incarico per via della rivoluzione EDSA II, una serie di massicce proteste di piazza che ne chiesero le dimissioni. Divenne cos\u00ec il secondo dei due unici presidenti filippini a rassegnare le dimissioni dalla massima carica dello Stato insieme a Ferdinand Marcos.\nNel 2007 Estrada fu condannato a \"reclusione perpetua\" da una divisione speciale del Sandiganbayan per aver rubato 80 milioni di dollari dal governo filippino. Nonostante la condanna di ergastolo, nel medesimo anno gli fu concesso l'indulto dal Presidente Gloria Macapagal-Arroyo. Estrada si candid\u00f2 nuovamente alle elezioni presidenziali del 2010, classificandosi secondo dietro al senatore Benigno Aquino III. Tra il 2013 e il 2019 ha ricoperto la carica di sindaco di Manila, la capitale del paese.\nBiografia.\nNato a Tondo, una delle aree pi\u00f9 povere di Manila, dal padre Emilio Ej\u00e9rcito, impiegato statale, e dalla madre Mar\u00eda Marcelo, casalinga si iscrisse all'Ateneo de Manila da cui fu per\u00f2 espulso durante il secondo anno per motivi non noti. Trovatosi cos\u00ec in una situazione di emarginazione entr\u00f2 a far parte di una piccola banda di criminali di strada, spingendo addirittura i genitori a proibirgli l'uso del cognome di famiglia; per questo motivo adott\u00f2 il cognome \"Estrada\" (in spagnolo \"strada\"). Dopo aver intrapreso la carriera cinematografica fu protagonista di circa un centinaio di pellicole e produttore di una settantina."}
{"id": "1468155", "revid": "120516577", "url": "https://it.wikipedia.org/wiki?curid=1468155", "title": "What's Bin Did and What's Bin Hid", "text": "What's Bin Did and What's Bin Hid \u00e8 l'album di debutto del cantautore scozzese Donovan.\nNegli Stati Uniti il disco usc\u00ec con il titolo di \"Catch the Wind\" e fu distribuito dalla Hickory Records.\nTracce.\nBrani composti da Donovan, eccetto dove indicato"}
{"id": "1468166", "revid": "729019", "url": "https://it.wikipedia.org/wiki?curid=1468166", "title": "Stazione di Fratte Villa Comunale", "text": "La stazione di Fratte Villa Comunale \u00e8 una fermata ferroviaria posta sulla linea Salerno\u2013Mercato San Severino ed \u00e8 ubicata presso Fratte, dal quale prende il nome, quartiere periferico di Salerno. Il quartiere ha anche un'altra stazione, Fratte, situata in una zona meno centrale.\nLa fermata si trova nei pressi dell'area archeologica etrusco-sannitica di Fratte.\nStoria.\nLa fermata di Fratte Villa Comunale venne attivata il 21 marzo 2006.\nStrutture e impianti.\nSituata nei pressi di un vecchio casello ferroviario abbandonato, la fermata manca di fabbricato viaggiatori e quindi non \u00e8 disponibile alcun servizio per i passeggeri.\nSi conta un unico binario passante, servito da una banchina.\nMovimento.\nIl traffico passeggeri \u00e8 modesto, maggiore nelle ore di punta e soprattutto pendolare verso Salerno. Nella stazione fermano quasi tutti i treni, esclusivamente regionali, la cui maggiori destinazioni sono Salerno, Mercato San Severino, Avellino, Benevento e Nocera Inferiore.\nServizi.\nLa stazione non dispone di alcun servizio."}
{"id": "1468167", "revid": "2020096", "url": "https://it.wikipedia.org/wiki?curid=1468167", "title": "Albo d'oro e statistiche della Supercoppa UEFA", "text": "Albo d'oro.\nIn grassetto la squadra campione.\nVittorie per citt\u00e0.\nDati aggiornati alla Supercoppa UEFA 2021.\nDistribuzione dei successi.\nStatistiche aggiornate all'edizione 2021.\nStatistiche.\nStadi.\nElenco degli stadi in cui si sono disputate almeno due Supercoppe UEFA."}
{"id": "1468168", "revid": "834", "url": "https://it.wikipedia.org/wiki?curid=1468168", "title": "T-28", "text": ""}
{"id": "1468170", "revid": "834", "url": "https://it.wikipedia.org/wiki?curid=1468170", "title": "Petra van Staveren", "text": "Specializzata nella rana ha vinto la medaglia d'oro nei 100m ai Giochi olimpici di Los Angeles 1984."}
{"id": "1468172", "revid": "215257", "url": "https://it.wikipedia.org/wiki?curid=1468172", "title": "SAB miller", "text": ""}
{"id": "1468173", "revid": "120526236", "url": "https://it.wikipedia.org/wiki?curid=1468173", "title": "Fairytale (Donovan)", "text": "Fairytale \u00e8 il secondo album del cantautore scozzese Donovan.\nTracce.\nBrani composti da Donovan, eccetto dove indicato\nBrani composti da Donovan, eccetto dove indicato"}
{"id": "1468174", "revid": "215257", "url": "https://it.wikipedia.org/wiki?curid=1468174", "title": "SABmiller", "text": ""}
{"id": "1468179", "revid": "125277946", "url": "https://it.wikipedia.org/wiki?curid=1468179", "title": "Basilica di Santa Margherita (Santa Margherita Ligure)", "text": "La basilica di Santa Margherita Vergine e Martire - e santuario di Nostra Signora della Rosa - \u00e8 un luogo di culto cattolico situato nel comune di Santa Margherita Ligure, in piazza Caprera, nella citt\u00e0 metropolitana di Genova. La chiesa \u00e8 sede della parrocchia di Santa Margherita d'Antiochia del vicariato di Rapallo-Santa Margherita Ligure della diocesi di Chiavari.\nStoria.\nL'edificazione dell'odierna chiesa \u00e8 risalente al 1658 quando fu posta la prima pietra nel luogo dove gi\u00e0 sorgeva, , un edificio di culto databile al XIII secolo, epoca a cui risalirebbe l'istituzione della parrocchia. La parrocchia, successivamente soppressa e aggregata alla comunit\u00e0 della chiesa di San Siro, ubicata nell'omonimo quartiere sammargheritese, fu ricostituita nel 1646 dal cardinale Stefano Durazzo dell'arcidiocesi di Genova.\nEletta nel 1666 al titolo di arcipretura e plebania, con decreto del cardinale genovese Stefano Spinola, fu solennemente consacrata il 23 settembre del 1770 dall'arcivescovo di Genova monsignor Giovanni Lercari cos\u00ec come attesta una lapide marmorea sopra il portale maggiore. L'intitolazione a basilica minore si ebbe il 26 gennaio del 1951 con breve apostolico di papa Pio XII.\nDevozione a Maria e a santa Margherita.\nSecondo le fonti storiche il culto religioso verso Nostra Signora della Rosa ha origini nel medioevo quando alcuni naviganti portarono nel borgo sammargheritese l'immagine mariana. Il gruppo ligneo \u00e8 costituito dalle raffigurazioni della Vergine Maria, del Bambino Ges\u00f9 sul braccio sinistro e nella mano destra una rosa. Alcuni documenti testimoniano, tra cui il primo \u00e8 databile al 1311, il forte legame della popolazione rivierasca verso tale effigie gi\u00e0 in tempi pi\u00f9 antichi.\nFu nel 1672, in contemporanea dell'erezione del nuovo edificio di culto, che la sacra immagine venne posta dapprima su un altare laterale - oggi dedicato alla Madonna del Rosario - e dal 25 febbraio 1756 in un tabernacolo di marmo sopra l'altare maggiore dov'\u00e8 posizionata tuttora. Trent'anni dopo, il 25 luglio del 1776 ebbe luogo la cerimonia dell'incoronazione. \nMaria con il titolo di N.S. della Rosa viene solennizzata ogni anno in maggio, mentre la titolare, santa Margherita di Antiochia, che rappresenta la principale festivit\u00e0 della comunit\u00e0 parrocchiale e la patrona della citt\u00e0, ricorre il 20 luglio, quando si svolge una processione nel centro storico, accompagnata dal suono delle campane e da uno spettacolo pirotecnico sulla passeggiata a mare.\nDescrizione.\nArchitettura.\nLa chiesa fu costruita in stile barocco su progetto dell'architetto Giovanni Battista Ghiso, il quale ide\u00f2 un edificio con pianta a croce latina, diviso in tre navate da colonne e sovrastato da cupola. La facciata fu rivoltata verso est, modificando l'orientamento originario della chiesa, della quale fu tuttavia conservato il campanile in pietra.\nL'erezione di un nuovo campanile si verific\u00f2 nel 1750 su progetto di Carlo Orsolino, poggiante sull'angolo destro della facciata; il vecchio campanile in pietra fu demolito nel 1786. Essi hanno un concerto di 10 bronzi in Si bemolle 2: fusi dalla premiata fonderia Enrico Picasso &amp; Figli di Avegno nel 1963. Le 5 piccole sono nella torre di sinistra, le 5 grandi sono situate nella torre di destra. Il fronte principale, rivisto dallo stesso Orsolino, \u00e8 tripartito da un duplice ordine di colonne binate e impreziosito con l'inserimento delle statue in stucco degli apostoli \"Pietro\" e \"Paolo\" rispettivamente nella nicchia sinistra e destra. Il fronte \u00e8 inoltre arricchito da bassorilievi raffiguranti \"La chiamata di san Pietro\" nella specchiatura ottagonale che sovrasta il portale laterale sinistro.\nSecondo un'antica leggenda durante la demolizione nel 1672, necessaria per l'ampliamento della chiesa, fu ritrovata sotto l'altare maggiore-cupola una grande vasca-pozza, piena d'acqua e profumata di rose, attualmente murata e ubicata sotto il pavimento marmoreo del presbiterio-transetto. Gli abitanti attribuirono ad essa poteri miracolosi e ancora oggi vengono attribuiti alla Madonna della Rosa poteri taumaturgici, in particolare - secondo il credo religioso - guarigioni di bambini. Nella tradizionale festa annuale, celebrata la domenica che procede l'Ascensione di Ges\u00f9, vengono benedette le rose portate dagli abitanti.\nIl secondo campanile fu edificato nel 1920, poggiante sul lato sinistro della facciata, mentre l'antistante piazzale-sagrato in ciottoli bianchi e neri fu realizzato nel 1975 usando la caratteristica tecnica ligure del \"risseu\".\nInterno.\nLa decorazione a stucco e la decorazione ad affresco dell'abside e della volta del presbiterio \u00e8 opera dei pittori torinesi G. e Luigi Vacca nel 1826 in occasione del primo cinquantesimo dell'incoronazione di Nostra Signora della Rosa; gli affreschi raffigurano il \"Martirio di santa Margherita d'Antiochia\" e la \"Gloria di santa Margherita\". Le volte della navata centrale e dei bracci del transetto raffigurano i \"Misteri gaudiosi\", opera del pittore fiorentino Nicol\u00f2 Cianfranelli, in cinque riquadri: \"Nativit\u00e0\", \"Ges\u00f9 tra i dottori del Tempio\", \"Circoncisione\", l\"Annunciazione\" e la \"Visita della Vergine a sant'Elisabetta\".\nNel 1876, centenario dell'incoronazione, furono realizzate le decorazioni a stucco della cupola e l'affrescamento delle volte delle navate laterali in corrispondenza delle cappelle; tra queste la cappella di San Giovanni Battista fu affrescata dal genovese Giuseppe Isola con la \"Gloria del Precursore\" e la \"Fuga in Egitto\".\nLe opere.\nTra le opere pittoriche vi sono conservate:\nTra le opere scultoree vi sono conservate:\nOrgano a canne.\nL'organo a canne della chiesa \u00e8 stato costruito nel 1964 dalla ditta Parodi &amp; Marin, con materiale fonico del precedente strumento della ditta Inzoli di Crema del 1920. Restaurato e ampliato dalla ditta Fratelli Marin nel 1994.\nLo strumento, a trasmissione elettro-pneumatica, ha due tastiere di 61 note ed una pedaliera di 32. \nI corpi fonici sono dislocati:"}
{"id": "1468181", "revid": "2167671", "url": "https://it.wikipedia.org/wiki?curid=1468181", "title": "Fondamente Nove", "text": "Le Fondamente Nove o Fondamenta Nuove, situate a cavallo dei sestieri di Cannaregio e di Castello, sono una lunghissima serie di \"fondamente\" che costituiscono il limite settentrionale della citt\u00e0 di Venezia.\nLunghe all'incirca un chilometro, le \"Fondamente Nove\" furono realizzate nel Cinquecento in seguito all'interramento della fascia lagunare compresa tra la fine della Sacca della Misericordia e la zona di Santa Giustina. \u00c8 del 1589 un decreto del Senato che stabilisce che venissero realizzate in pietra. Nella famosa pianta cittadina realizzata da Jacopo de' Barbari nel 1500 \u00e8 possibile vedere infatti come il confine tra la citt\u00e0 e la laguna fosse pi\u00f9 arretrato di circa un centinaio di metri rispetto alla situazione attuale. Fu proprio in questa fascia bonificata e interrata che vennero costruite una serie di abitazioni, fatte poi terminare sulla lunga serie di \"fondamente\" che costeggiano la laguna verso nord. Prima di allora, come risulta sempre dalla pianta del de' Barbari, la zona era di tipo residenziale, caratterizzata da una sequenza di case con giardini che digradavano in laguna.\nIl 20 dicembre 1766 una fortissima bufera devast\u00f2 la parte settentrionale della citt\u00e0 e fu necessario praticamente ricostruire tutta la \"fondamenta\" che da allora prese il nome attuale di \"Fondamente Nove\".\nLe \"Fondamente Nove\" si affacciano direttamente verso la parte nord della Laguna di Venezia, esattamente di fronte all'isola di San Michele, attuale cimitero monumentale cittadino, e all'isola di Murano. Fino a met\u00e0 degli anni sessanta in occasione della ricorrenza del 2 novembre veniva costruito un ponte provvisorio di barche tra il Cimitero di San Michele e le \"Fondamente Nove\", sul tipo di quello che tuttora viene installato tra la Fondamenta delle Zattere e l'isola della Giudecca in occasione della Festa del Redentore. Nel 2019, dopo un'assenza di quasi 70 anni, \u00e8 stato ricostruito un ponte votivo provvisorio che collega le fondamenta al cimitero di San Michele.\nNelle giornate pi\u00f9 limpide, da questa passeggiata \u00e8 possibile ammirare sullo sfondo della laguna anche il panorama dell'intero arco dolomitico del Cadore. Era proprio per poter ammirare le sue montagne natali che in questa zona stabil\u00ec la sua residenza il grande pittore Tiziano Vecellio, dal 1531 fino alla morte nel 1576. La casa del pittore non \u00e8 arrivata ai nostri giorni, al suo posto c'\u00e8 una targa che ne ricorda l'ubicazione.\nAttualmente le \"Fondamente Nove\" costituiscono anche il terminal di approdo delle linee di vaporetti che collegano la citt\u00e0 di Venezia alle isole della parte settentrionale della Laguna."}
{"id": "1468182", "revid": "120581554", "url": "https://it.wikipedia.org/wiki?curid=1468182", "title": "The Real Donovan", "text": "The Real Donovan \u00e8 la prima raccolta del cantautore scozzese Donovan.\nQuesta raccolta fu pubblicata solo negli Stati Uniti nel settembre del 1966, entr\u00f2 nella Chart Billboard piazzandosi al #96 per sette settimane.\nTracce.\nBrani composti da Donovan, eccetto dove indicato."}
{"id": "1468183", "revid": "1305772", "url": "https://it.wikipedia.org/wiki?curid=1468183", "title": "T26", "text": ""}
{"id": "1468185", "revid": "110157", "url": "https://it.wikipedia.org/wiki?curid=1468185", "title": "Anne Ottenbrite", "text": "Specializzata nella rana ha vinto tre medaglie ai Giochi olimpici di Los Angeles 1984: l'oro nei 200\u00a0m rana, l'argento nei 100\u00a0m rana e il bronzo nella staffetta 4x100\u00a0m misti.\n\u00c8 diventata una dei Membri dell'International Swimming Hall of Fame."}
{"id": "1468186", "revid": "211345", "url": "https://it.wikipedia.org/wiki?curid=1468186", "title": "Fondamenta Nuove", "text": ""}
{"id": "1468187", "revid": "38120", "url": "https://it.wikipedia.org/wiki?curid=1468187", "title": "Sunshine Superman (album)", "text": "Sunshine Superman \u00e8 il terzo album discografico del cantautore scozzese Donovan, pubblicato dall'etichetta discografica Epic Records (per il mercato nordamericano, Pye Records, per il mercato britannico, pubblicato nel 1967) nell'agosto 1966.\nIl disco.\nSebbene il materiale incluso su disco incorpori ancora elementi di folk music, l'album segna un cambiamento stilistico evidente nella musica di Donovan, includendo alcuni dei primi esempi di musica psichedelica. Donovan \u00e8 accompagnato sul disco da una rock band in molte delle tracce, e la gamma degli strumenti impiegati si \u00e8 ampliata, essendo uno dei primi dischi di musica pop a contenere l'utilizzo del sitar indiano e di altri strumenti particolari. Il cambiamento fu in parte dovuto all'inizio della collaborazione di Donovan con il produttore discografico Mickie Most, la cui sensibilit\u00e0 pop aveva portato molti artisti dell'epoca in classifica.\nI testi di Donovan aumentano di efficacia nel descrivere la \"Swinging London\" e danno all'ascoltatore la possibilit\u00e0 di dare uno sguardo all'interno della scena pop di met\u00e0 anni sessanta. All'epoca egli era intimo dei Beatles e di Brian Jones, e la sua popolarit\u00e0 come \"nuovo Dylan\" crebbe anche oltre i ristretti confini dell'emulazione grazie al successo negli Stati Uniti del singolo \"Sunshine Superman\", che l\u00ec raggiunse il primo posto in classifica. \"The Trip\" e \"The Fat Angel\" (scritta per Mama Cass) ebbero anch'esse successo ed elevarono Donovan allo status di superstar.\nIn opposizione a questa modernit\u00e0, rimane comunque presente nell'album la fascinazione di Donovan per l'epoca medievale in canzoni quali \"Legend of a Girl Child Linda\" (composta per la ragazza di Brian Jones, Linda Lawrence) e \"Guinevere\".\nVarie altre canzoni furono provate per \"Sunshine Superman\", ma non finirono nella versione definitiva dell'album. Queste includono: \"Museum\" (poi inclusa in \"Mellow Yellow\"), \"Superlungs My Supergirl\" (pubblicata in \"Barabajagal\") e \"Breezes of Patchulie\" (originariamente intitolata \"Darkness of My Night\").\nTracce.\nTutti i brani sono stati scritti e composti da Donovan.\nTutti i brani sono stati scritti e composti da Donovan."}
{"id": "1468189", "revid": "235834", "url": "https://it.wikipedia.org/wiki?curid=1468189", "title": "Thorongil", "text": ""}
{"id": "1468190", "revid": "287204", "url": "https://it.wikipedia.org/wiki?curid=1468190", "title": "T33", "text": ""}
{"id": "1468192", "revid": "104913496", "url": "https://it.wikipedia.org/wiki?curid=1468192", "title": "Susan Rapp", "text": "Specializzata nella rana ha vinto la medaglia d'argento nei 200\u00a0m alle Olimpiadi di Los Angeles 1984."}
{"id": "1468193", "revid": "1776051", "url": "https://it.wikipedia.org/wiki?curid=1468193", "title": "Bareback", "text": "Bareback \u00e8 il primo album dei Wild Horses pubblicato nel 1991 per l'etichetta discografica Atlantic Records."}
{"id": "1468196", "revid": "1305772", "url": "https://it.wikipedia.org/wiki?curid=1468196", "title": "T34 (disambigua)", "text": ""}
{"id": "1468202", "revid": "1573940", "url": "https://it.wikipedia.org/wiki?curid=1468202", "title": "Crimora lutea", "text": "Crimora lutea \u00e8 un mollusco nudibranchio della famiglia Polyceridae.\nDistribuzione e habitat.\nLa specie \u00e8 diffusa nell'oceano Indiano e nel Pacifico orientale, ."}
{"id": "1468203", "revid": "167080", "url": "https://it.wikipedia.org/wiki?curid=1468203", "title": "Reazioni termonucleari", "text": ""}
{"id": "1468204", "revid": "2148522", "url": "https://it.wikipedia.org/wiki?curid=1468204", "title": "Dead Ahead", "text": "Dead Ahead \u00e8 il secondo e ultimo album dei Wild Horses, pubblicato nel 2003 per l'etichetta discografica Z Records."}
{"id": "1468206", "revid": "29244", "url": "https://it.wikipedia.org/wiki?curid=1468206", "title": "Euplocamus cirrigera", "text": ""}
{"id": "1468207", "revid": "167080", "url": "https://it.wikipedia.org/wiki?curid=1468207", "title": "Fusioni nucleari", "text": ""}
{"id": "1468210", "revid": "599013", "url": "https://it.wikipedia.org/wiki?curid=1468210", "title": "Ingrid Lempereur", "text": "Specializzata nella rana ha vinto la medaglia di bronzo nei 200\u00a0m alle Olimpiadi di Los Angeles 1984."}
{"id": "1468212", "revid": "1305772", "url": "https://it.wikipedia.org/wiki?curid=1468212", "title": "T35 (disambigua)", "text": ""}
{"id": "1468213", "revid": "834", "url": "https://it.wikipedia.org/wiki?curid=1468213", "title": "T-38", "text": ""}
{"id": "1468214", "revid": "14691", "url": "https://it.wikipedia.org/wiki?curid=1468214", "title": "Viti a ricircolo di sfere", "text": ""}
{"id": "1468215", "revid": "767487", "url": "https://it.wikipedia.org/wiki?curid=1468215", "title": "Epic Movie", "text": "Epic Movie \u00e8 un film del 2007 scritto e diretto da Jason Friedberg e Aaron Seltzer.\n\u00c8 una parodia di molte film e saghe cinematografiche di successo a met\u00e0 degli anni duemila.\nTrama.\nQuattro orfani si incontrano grazie al ritrovamento di un biglietto d'oro che li invita alla fabbrica di cioccolato di Willy Wonka: Lucy \u00e8 in fuga da Silas, un monaco albino di colore che le ha ucciso il padre adottivo, un curatore del Louvre; Edward viene da un monastero messicano gestito da \"luchadores\"; Susan \u00e8 la superstite namibiana di un'invasione di serpenti su un aereo; Peter \u00e8 uno studente di una scuola per giovani mutanti bullizzato a causa del suo superpotere, delle ali atrofiche da pollo. Il signor Wonka si rivela per\u00f2 un maniaco che vuole usarli come ingrediente segreto dei suoi dolciumi.\nPer sfuggirgli, Lucy si nasconde in un armadio che la conduce nel regno magico di Gnarnia. Insieme a Peter e Susan, viene informata dal fauno Tumnus di una profezia su di loro: ispezionando \"L'ultima cena\", scoprono di essere tutti e quattro fratelli, separati alla nascita dall'assassina dei loro genitori, la Bianca Gnocca, che sono destinati a sconfiggere, liberando Gnarnia. Edward tuttavia tradisce gli altri perch\u00e9 sedotto dalla Bianca Gnocca, una prototipica MILF. Lei mette Silas sulle loro tracce, ma il sacrificio di Tumnus permette al trio di scappare per raggiungere il mitico Aslo. Edward riesce a evadere con l'aiuto del pirata Jack Squallor, ma si rivela solo l'ennesimo trucco della Bianca Gnocca.\nPrima di poter incontrare il met\u00e0 leone e met\u00e0 uomo Aslo, che ha formato un esercito per liberare Gnarnia, Peter, Susan e Lucy si allenano a Hogwarts. Aslo accetta la loro supplica e irrompe nelle segrete nemiche per liberare Edward, uccidendo Silas ma venendo ucciso dalla Bianca Gnocca. In salvo, i quattro fratelli riuniti si vedono giurare fedelt\u00e0 dall'esercito di Aslo, ma, durante la notte di bagordi prima della battaglia, Susan beve troppo e vomita addosso ai partecipanti che, schifati, se ne vanno: rimasti da soli a fronteggiare l'esercito nemico, vengono sconfitti. Peter trova un telecomando in grado di controllare la realt\u00e0 e \"mette in pausa\" la Bianca Gnocca e il suo esercito, che uccidono con facilit\u00e0 e l'aiuto pi\u00f9 o meno involontario di Jack Squallor a bordi di una ruota di mulino impazzita.\nIncoronati sovrani di Gnarnia, vi passano molti anni finch\u00e9, oramai anziani, ritrovano l'armadio che li aveva condotti l\u00ec. Lo attraversano, scoprendo che nel mondo reale non \u00e8 passato un secondo, prima di morire schiacciati dalla ruota di Jack.\nAccoglienza.\nIncassi.\nIl film ha avuto un incasso mondiale pari a $86,858,578 (di cui $39,739,367 solo negli Stati Uniti).\nCritica.\nLa pellicola ha ricevuto non pochi pareri negativi.\nIl sito Rotten Tomatoes ha assegnato al film solo il 2% di recensioni positive mentre su Internet Movie Database ha raggiunto il 67\u00ba posto nella classifica dei film peggiori della storia della cinematografia mondiale (con il voto complessivo di 2.3 su 10).\nNel 2007 la pellicola ha ricevuto le candidature ai Razzie Awards 2007 come Peggior sceneggiatura, Peggior remake o rip-off e Peggior attrice non protagonista per Carmen Electra.\nLa rivista Empire ha collocato la pellicola al 5\u00ba posto nella classifica dei 50 film peggiori di sempre votati dai lettori."}
{"id": "1468216", "revid": "59975", "url": "https://it.wikipedia.org/wiki?curid=1468216", "title": "In Your Face (album Kingdom Come)", "text": ""}
{"id": "1468219", "revid": "1305772", "url": "https://it.wikipedia.org/wiki?curid=1468219", "title": "T40", "text": ""}
{"id": "1468231", "revid": "167784", "url": "https://it.wikipedia.org/wiki?curid=1468231", "title": "T50", "text": ""}
{"id": "1468236", "revid": "339392", "url": "https://it.wikipedia.org/wiki?curid=1468236", "title": "Roman Arkadievi\u0107 Abramovi\u0107", "text": ""}
{"id": "1468249", "revid": "599013", "url": "https://it.wikipedia.org/wiki?curid=1468249", "title": "Marcelinho Carioca", "text": "\u00c8 noto per la sua grande abilit\u00e0 nei calci piazzati, avendo realizzato molte reti su calci di punizione.\nCarriera.\nClub.\nCon il Corinthians ha segnato 206 gol in 420 partite nel periodo che va dal 1994 al 2001 ed \u00e8 stato uno dei migliori a giocare nel Corinthians di quegli anni.\nDopo la vittoria nella Coppa del Brasile 1990, e dei campionati statale 1991 e nazionale 1992 nel Flamengo, Marcelinho nel dicembre 1993 diventa un giocatore del Corinthians. Nel 1997, dopo aver vinto la Coppa del Brasile e un Campeonato Paulista, viene venduto al Valencia CF, ma torna al Corinthians alla fine dello stesso anno. Vince di nuovo il Campeonato Brasileiro 1998 e 1999, un Campeonato Paulista nel 2001 e il primo Campionato mondiale per club FIFA del 2000. Nel 2001 va al Santos, ma ritorna di nuovo al Corinthians. Dal 2007 al 2009 gioca nel Santo Andr\u00e9, prima di dare l'addio al calcio.\nNazionale.\nNonostante le sue prestazioni a livello di club, nella Nazionale di calcio brasiliana conta solo 3 presenze, condite per\u00f2 da due gol."}
{"id": "1468250", "revid": "92723", "url": "https://it.wikipedia.org/wiki?curid=1468250", "title": "Emil Gilels", "text": ""}
{"id": "1468253", "revid": "11234", "url": "https://it.wikipedia.org/wiki?curid=1468253", "title": "Lago di Greifensee", "text": ""}
{"id": "1468254", "revid": "28592", "url": "https://it.wikipedia.org/wiki?curid=1468254", "title": "Valerij Afanas'ev", "text": ""}
{"id": "1468255", "revid": "1632387", "url": "https://it.wikipedia.org/wiki?curid=1468255", "title": "Gambling with the Devil", "text": "Gambling with the Devil \u00e8 il dodicesimo album in studio del gruppo musicale power metal tedesco Helloween, pubblicato nel 2007.\nIl disco.\nIl primo singolo estratto dall'album, \"As Long As I Fall\", \u00e8 stato pubblicato nel settembre 2007 unicamente come download digitale.\nLa voce dell'Intro, \"Crack the Riddle\", \u00e8 di Biff Byford, storico cantante dei Saxon.\nTracce.\nDisco 2 (solo nella versione Special Edition).\nDal disco sono stati estratti tre singoli. Il primo \u00e8 stato \"As Long As I Fall\", il secondo \"Heaven Tells No Lies\", il terzo \"The Bells of the Seven Hells\"."}
{"id": "1468270", "revid": "307923", "url": "https://it.wikipedia.org/wiki?curid=1468270", "title": "Manna (Bibbia)", "text": "Secondo la Bibbia, la Manna () o al-Mann wa al-Salwa (, curdo \"gezo\", f\u0101rs\u00ec \u06af\u0632\u0627\u0646\u06af\u0628\u06cc\u0646) \u00e8 una sostanza commestibile che Dio somministr\u00f2 agli Israeliti durante le loro peregrinazioni nel deserto, dopo l'uscita e la liberazione dalla schiavit\u00f9 in Egitto; la manna inizi\u00f2 a scendere dal cielo quando il popolo d'Israele si avvicin\u00f2 al Monte Sinai per ricevere la Torah.\nTesto e commento religioso.\nNella cultura ebraica questo testo biblico stimol\u00f2 lo sviluppo di elaborati racconti leggendari e tradizioni liturgiche.\nQuando Dio si apprestava a far scendere la manna dal cielo essa illuminava l'atmosfera spirituale delle tappe affrontate dal popolo d'Israele nel deserto: l'origine celeste della manna favoriva questa manifestazione. Non potendo raccoglierla durante il Sabato (giorno che secondo la tradizione ebraica \u00e8 destinato al riposo), Dio donava una doppia razione di manna ogni venerd\u00ec affinch\u00e9 bastasse anche per il Sabato; in ricordo di ci\u00f2 gli appartenenti alla religione ebraica devono preparare i pasti del sabato con almeno due pagnotte chiamate Challot: esse vengono custodite all'interno di due panni di stoffa, uno al di sopra ed uno sotto, per ricordare anche lo strato di rugiada che ricopriva sotto e sopra questo cibo celeste. I Chakhamim insegnano che ogni Ebreo che assaggiava la manna poteva percepire e gustare un sapore diverso da quello degli altri Ebrei: si parla di gusti di altri cibi da loro desiderati ed assaporati mangiando la sola manna. Il residuo della manna che si scioglieva si diffondeva poi nell'acqua in modo che il gusto della carne degli animali selvatici che si abbeveravano di quell'acqua rendesse noto agli altri popoli che l'assaggiavano del cibo fornito da Dio agli Ebrei.\nIl tosafista Rashbam ricorda che dopo molto tempo gli Ebrei si impegnarono a lavorare la manna e renderla differente proprio come avviene per le noci, in principio mature e dolci ma poi oleose se lavorate: ci\u00f2 non piacque a Dio che avrebbe preferito se gli Ebrei ne avessero mantenute inalterate le qualit\u00e0. Yisaschar Bnei ricorda che i malati del popolo ebraico, usciti dall'Egitto, vennero guariti appena cibatisi della manna. Un Midrash racconta che pietre preziose scendevano dal cielo assieme alla manna. Una porzione di manna venne inserita nell'Arca dell'alleanza da Aronne su ordine di Mos\u00e8. La tradizione vuole che la manna torni con l'era messianica.\nDescrizione.\nBiblica/canonica.\nNella Bibbia ebraica (\"Tanakh\") la manna \u00e8 descritta due volte: una volta in con una narrazione completa, un'altra volta in quale parte di una narrazione separata. Nella descrizione del Libro dell'Esodo, la manna viene presentata come \"cosa sottile, a forma di fiocco\" come brina al suolo. \u00c8 descritta nel Libro dei Numeri come posatasi insieme alla rugiada durante la notte; Esodo aggiunge che la manna era paragonabile alla brina come dimensioni, similmente doveva essere raccolta prima che si sciogliesse a causa del calore del sole, ed era di colore bianco come il seme del coriandolo. Numeri la descrive di apparenza paragonabile al bdellio, aggiungendo che gli Israeliti la macinavano e impastavano facendone focacce, che poi venivano cotte e avevano il sapore di pasta all'olio. Esodo afferma che la manna cruda sapeva di pane fatto col miele. Gli Israeliti furono istruiti di consumare solo la manna che avevano raccolto ciascun giorno. La rimanenza di manna messa in serbo per il giorno successivo \"fece i vermi e si imputrid\u00ec\": ci fu un'eccezione il giorno prima dello Shabbat (Giorno della Preparazione), quando venne raccolto il doppio della manna, che non si imputrid\u00ec durante la notte, poich\u00e9 afferma \"Questo \u00e8 quello che ha detto il Signore: \u00abDomani \u00e8 un giorno solenne di riposo: uno shabbat sacro al Signore; fate cuocere oggi quello che avete da cuocere, e fate bollire quello che avete da bollire; tutto quel che vi avanza, riponetelo e conservatelo fino a domani\u00bb. Essi dunque lo misero da parte fino all'indomani, come Mos\u00e8 aveva ordinato, e quello non imputrid\u00ec e non fu infestato dai vermi.\"\nLa parola manna appare tre volte nel Qur\u02be\u0101n. Viene narrato nella \"\u1e25ad\u012bth\" \"Sahih Muslim\" che il profeta Maometto pronunci\u00f2 \"I tartufi sono parte della 'manna' che Allah mand\u00f2 al popolo di Israele mediante Mos\u00e8 ed il succo \u00e8 medicina per gli occhi.\"\nIdentificazione.\nAlcuni biblisti hanno proposto che la manna sia imparentata col termine egiziano \"mennu\", che significa \"cibo\". All'inizio del XX secolo, gli arabi della penisola del Sinai vendevano resine dall'albero tamerice come \"man es-simma\", che grosso modo significa \"la manna celeste \". Gli alberi di tamerice (particolarmente la \"Tamarix gallica\") erano una volta abbastanza estesi in tutto il Sinai meridionale e la loro resina \u00e8 simile a cera, si fonde al sole, \u00e8 dolce ed aromatica (come il miele) e ha un colore giallo sporco, alquanto simile alle descrizioni bibliche della manna. Tuttavia, tale resina \u00e8 composta principalmente da zucchero, quindi pare improbabile che abbia fornito un'alimentazione sufficiente ad una popolazione per sopravvivere lunghi periodi di tempo, e sarebbe stato molto difficile impastarla per farne delle focacce.\nNel resoconto biblico, il nome \"manna\" si dice derivi dalla domanda \"man hu\", che apparentemente significa \"Cos'\u00e8?\"; questa \u00e8 forse un'etimologia aramaica, non una ebraica. \"Man\" \u00e8 forse una parola imparentata col termine arabo \"man\", che significa pidocchio delle piante e \"man hu\" quindi significherebbe \"questo \u00e8 un pidocchio della pianta\", che si adatta ad una diffusa identificazione moderna della manna, la secrezione cristallizzata di alcune cocciniglie. Nell'ambiente di un deserto, tale melata si asciuga rapidamente a causa dell'evaporazione del suo contenuto acquoso, diventando un solido appiccicoso che poi assume un colore biancastro, giallastro o marrone; la melata di tale forma \u00e8 considerata una leccornia nel Medio Oriente ed \u00e8 un'ottima fonte di carboidrati. In particolare, esiste una cocciniglia che si nutre dalle tamerice, la \"cocciniglia della manna tamerice\" (\"Trabutina mannipara\"), che \u00e8 tra le prime candidate della manna biblica.\nUn certo numero di etnomicologi, tra cui Terence McKenna, hanno asserito che la maggioranza delle caratteristiche della manna sono simili a quelle dei funghi \"Psilocybe cubensis\", noti focolai di insetti e che si decompongono rapidamente. Questi funghi particolari producono una quantit\u00e0 di molecole che assomigliano a neurotrasmettitori umani, e appaiono inizialmente come fibre minuscole (miceli) che sono simili alla brina. La \npsilocibina, la molecola psicoattiva primaria del fungo \"Psilocybe cubensis\", produce esperienze \"spirituali\", con \"significati personali e sensazioni spirituali interiori\" quando testate su pazienti che successivamente descrivono le proprie esperienze. In uno studio del 2006 sulla psilocibina, un terzo dei partecipanti ha riferito che l'esperienza \u00e8 stata il singolo momento spiritualmente pi\u00f9 significativo della loro vita e pi\u00f9 di due terzi hanno riferito che sia stata tra le primi cinque esperienze pi\u00f9 spiritualmente significative. Un effetto collaterale del consumo di Psilocibina \u00e8 la perdita di appetito.\nSpeculazione che la manna sia un enteogeno, descritto anche nel libro postumo di Philip K. Dick intitolato \"La trasmigrazione di Timothy Archer\", \u00e8 confortata da un contesto pi\u00f9 ampio quando la si confronta con le lodi del soma nel vedismo \u1e5agveda Sa\u1e43hit\u0101, quelle del teonan\u00e1catl in Messico, il sacramento del peyote presso la Chiesa Nativa Americana, e la santa ayahuasca usata nei riti delle chiese Uni\u00e3o do Vegetal e Santo Daime.\nEtnomicologi, archeologi e antropologi hanno inoltre notato la chiara somiglianza tra il nome azteco dei funghi di psilocibina, \"la carne degli dei\", e quello di Mos\u00e8 per descrivere la manna, \"Il Pane del Signore\". tale paragone viene spesso enfatizzato nel contesto della dottrina della \"civilt\u00e0 perduta\" di Graham Hancock, che sostiene che la religione moderna pu\u00f2 rintracciare le sue origini a migliaia di anni fa, risalendo fino alle tradizioni presacerdotali sciamaniche appartenenti alla \"cultura della madre\". Pi\u00f9 in generale, la connessione manna-teonan\u00e1catl \u00e8 stata citata quale evidenza di un contatto transoceanico precolombiano.\nAltre identificazioni della manna di minore supporto sono quella che la identifica con una specie kosher di cavalletta, o quella che fosse la linfa di alcune piante succulente (come quelle del genere \"Alhagi\", che hanno un effetto di soppressione dell'appetito).\nPotenziali discrepanze.\nAlcuni critici delle forme postulano descrizioni contrastanti della manna come derivante da tradizioni diverse, con la descrizione in Numeri presa dalla tradizione jahvista (J) e la descrizione in Esodo dalla successiva tradizione \"Sacerdotale\" (P). Il Talmud babilonese afferma che le differenze nella descrizione erano dovute al differente sapore che variava a seconda di chi la mangiava, simile a miele per i bambini piccoli, a pane per gli adolescenti, a olio per i pi\u00f9. Similmente, la letteratura rabbinica classica rettifica la questione se la manna cadesse prima o dopo la rugiada, sostenendo che la manna fosse inserita tra due strati di rugiada, una caduta prima della manna e l'altra dopo.\nOrigini.\nLa manna proviene dal cielo, secondo la Bibbia, ma le sue varie identificazioni sono naturalistiche. Nella Mishnah, la manna \u00e8 considerata una sostanza sovrannaturale, creata al crepuscolo del sesto giorno della Creazione, e assicurata di essere pura, prima del suo arrivo, dallo spazzare del terreno da un vento del nord e piogge successive. Secondo la letteratura rabbinica classica, la manna era stata macinata in un mulino celeste per l'utilizzo dei giusti, ma parte di essa fu assegnata anche agli empi e lasciata che se la macinassero da soli.\nUso e funzione.\nAlcuni passi della Bibbia narrano che, fintantoch\u00e9 non raggiunsero Canaan, gli Israeliti mangiarono solo manna durante il soggiorno nel deserto, nonostante la disponibilit\u00e0 di latte e carne dal bestiame col quale viaggiavano e vari riferimenti a provviste di farina e olio in sezioni della narrazione.\nCome una sostanza commestibile naturale, la manna avrebbe dovuto produrre residui alimentari, ma nella letteratura rabbinica classica si afferma che, essendo una sostanza soprannaturale, la manna non producesse rifiuti corporei, con nessuna conseguente defecazione da parte degli Israeliti fino a qualche decennio successivo, quando la manna aveva cessato di cadere. La scienza medica moderna riporta che la mancanza di defecazione per un cos\u00ec lungo periodo di tempo avrebbe potuto causare gravi problemi intestinali, soprattutto quando altri alimenti vennero ad essere nuovamente consumati. Gli scrittori rabbinici classici sostengono che gli Israeliti si lamentassero per la mancanza di defecazione, essendo preoccupati per potenziali problemi intestinali.\nMolti vegetariani cristiani asseriscono che Dio avesse originalmente voluto che l'essere umano non mangiasse carne ma solo piante, le quali non muovendosi non implicano \"uccisione\" e quindi peccato: la manna, sostanza non di carne, viene citata in supporto di tale teoria. Inoltre, quando il popolo si lament\u00f2 e vollero carne, Dio diede loro carne in forma di quaglie, ma a quanto pare alcuni si lamentarono ancora, mentre altri avidamente raccolsero le quaglie. \"Avevano ancora la carne fra i denti e non l'avevano ancora masticata, quando lo sdegno del Signore si accese contro il popolo e il Signore percosse il popolo con una gravissima piaga.\"\nIl cibo non era il solo uso della manna: una fonte rabbinica classica afferma che l'odore fragrante della manna fosse utilizzato in un profumo israelita..\nRaccolta.\nEsodo afferma che ogni giorno un omer di manna veniva raccolto per ciascun membro di famiglia (circa 3,64 litri), e potrebbe implicare che ci\u00f2 avvenisse indipendentemente da quanto sforzo era stato messo nella sua raccolta; un midrash attribuito a Rabbi Tanhuma narra che, sebbene molti fossero abbastanza diligenti da andare nei campi a raccogliere la manna, altri si sdraiavano pigramente per terra e prendevano la manna allungando le mani. Il Talmud asserisce che questo fattore venisse usato per risolvere le dispute sulla propriet\u00e0 degli schiavi, poich\u00e9 la quantit\u00e0 di omer di manna che ciascuna famiglia poteva raccogliere indicava quante persone facevano legittimamente parte di data famiglia; gli omer di manna per schiavi rubati potevano essere raccolti solo dai legittimi proprietari e quindi i legittimi proprietari si ritrovavano con quantit\u00e0 d'avanzo.\nSecondo il Talmud, la manna veniva trovata nei pressi delle case di coloro con una forte fede in Dio e lontano dalle case di coloro con dubbi; in verit\u00e0, un midrash classico narra che la manna era intangibile ai gentili, che inevitabilmente se la vedevano svanire tra le mani. Il \"Midrash Tanhuma\" sostiene che la manna si sciogliesse, formasse rigagnoli liquidi, venisse bevuta da animali, speziasse la carne delle bestie e fosse quindi mangiata indirettamente dai gentili, questo essendo quindi l'unico modo in cui i gentili potevano assaporare la manna. Nonostante questi accenni a distribuzioni irregolari, la letteratura rabbinica classica esprime l'opinione che la manna cadesse in grandi quantit\u00e0 ogni giorno. Si ritiene che la manna venisse distribuita su un'area di oltre 2000 cubiti quadrati, per un totale tra i 50 e i 60 cubiti in altezza, abbastanza per nutrire gli Israeliti per 2000 anni e che si potesse vedere dai palazzi di ogni re dell'Est e dell'Ovest, probabilmente un'affermazione metaforica.\nShabbat.\nSecondo certe interpretazioni rabbiniche, lo Shabbat fu istituito la prima settimana in cui apparve la manna. Afferma che il doppio della manna fosse disponibile alla mattina del sesto giorno della settimana e niente manna si potesse trovare il settimo giorno; sebbene la manna si imputridisse e si infestasse di vermi dopo una sola notte, la manna che veniva raccolta al sesto giorno rimaneva fresca fino alla seconda notte. Mos\u00e8 dichiar\u00f2 che la doppia porzione del Giorno di Preparazione dovesse essere consumata allo Shabbat; e che Dio lo aveva istruito anche affinch\u00e9 nessuno dovesse lasciare il proprio posto durante Shabbat, cosicch\u00e9 il popolo potesse riposarsi durante tale giorno.\nI critici delle forme considerano che questa parte della narrazione della manna fosse stata estratta dalla tradizione \"Jahvista\" e \"Sacerdotale\", con la tradizione Jahvista che enfatizza il riposo durante lo Shabbat, mentre la tradizione Sacerdotale assume semplicemente che lo Shabbat esiste, sottintendendo come il significato di \"Shabbat\" fosse gi\u00e0 noto. Questi critici ritengono tale parte della narrazione della manna una storia eziologica \"supernatura\" concepita per spiegare l'origine dell'osservanza dello Shabbat, osservanza che in realt\u00e0 era probabilmente pre-mosaica.\nDurata della somministrazione.\nEsodo narra che gli Israeliti consumarono manna per 40 anni, iniziando dal quindicesimo giorno del secondo mese (15 di Iyar), ma che poi cess\u00f2 di cadere quando ebbero raggiunto una terra abitata e si avvicinarono ai confini di Canaan (abitata dai cananei). I critici delle forme attribuiscono questa variante all'opinione che ciascuna interpretazione della cessazione della manna derivi da una tradizione diversa; la \"terra abitata\" viene attribuita alla tradizione \"Sacerdotale\" (P) , e \"i confini del paese di Canaan\" alla tradizione \"Jahvista\" (J), o ad un'ipotetica redazione successiva che sincronizzi il resoconto con quello del Libro di Giosu\u00e8, che sostiene che la manna cess\u00f2 di cadere il giorno dopo il festival annuale di Pesach (il 14 di Nisan), quando gli Israeliti ebbero raggiunto Galgala. La durata che va dal 15 Iyar al 14 Nisan, presa letteralmente, \u00e8 di 40 anni meno un mese.\nEsiste inoltre un disaccordo tra gli scrittori rabbinici classici su quando la manna cess\u00f2, soprattutto in luce del fatto che continu\u00f2 dopo la morte di Mos\u00e8 per ulteriori 40 giorni, 70 giorni, o 14 anni; in verit\u00e0, secondo Joshua ben Levi, la manna cess\u00f2 di apparire nel momento che Mos\u00e8 spir\u00f2.\nNonostante l'eventuale cessazione dell'erogazione di manna, Esodo afferma che ne rimase una piccola quantit\u00e0 in un vaso o urna, che venne tenuta nel Tabernacolo \"davanti alla Testimonianza\" (forse adiacente all'Arca dell'Alleanza), il testo indica che il Signore incaric\u00f2 Mos\u00e8 di farlo e che ne venne delegato Aronne. La Lettera agli Ebrei afferma che l'urna fu riposta all'interno dell'Arca. Le fonti rabbiniche classiche ritengono che l'urna fosse d'oro; alcuni dicono che rimase l\u00ec soltanto fino alla generazione dopo Mos\u00e8, e altri che sopravvisse almeno fino al tempo di Geremia. Tuttavia, il Primo Libro dei Re afferma che non c'era gi\u00e0 pi\u00f9 prima di Geremia, durante il regno di Salomone nel X secolo p.e.v. I critici delle forme attribuiscono la citazione dell'urna alla tradizione \"Sacerdotale\" (P), concludendo che l'urna esisteva (ancora) agli inizi del VI secolo p.e.v.\nRiferimenti culturali successivi.\nPer estensione, il termine \"manna\" \u00e8 usato per riferirsi a qualsiasi nutrimento divino o spirituale.\nDa molti anni, i cattolici annualmente raccolgono un liquido trasparente dalla tomba di San Nicola di Bari; la leggenda asserisce che il profumo di questo liquido protegga dal male e viene venduto ai pellegrini quale \"Manna di San Nicola\". Il liquido fuoriesce dalla tomba del Santo nella cripta della Basilica di Bari, ma non \u00e8 chiaro se venga emesso dal corpo nella tomba o dal marmo della tomba stessa; poich\u00e9 la citt\u00e0 di Bari \u00e8 un porto e la tomba si trova sotto il livello del mare, esistono diverse spiegazioni del fluido di manna, tra cui il trasferimento di acqua marina nella tomba per azione capillare.\nNel XVII secolo, una donna mise in vendita come cosmetico un prodotto trasparente ed insapore, chiamandolo \"la Manna di San Nicola di Bari\". Dopo la morte di circa 600 uomini, le autorit\u00e0 italiane scoprirono che il presunto cosmetico era una preparazione di arsenico, usato dalle loro mogli.\nIn un contesto botanico moderno, la \"manna\" \u00e8 spesso usata per indicare le secrezioni di varie piante, in particolare di alcuni arbusti e alberi, nonch\u00e9 gli zuccheri ottenuti facendo evaporare la linfa del \"Fraxinus ornus\" (Frassino da manna), estratta facendo piccoli tagli nella corteccia. Il Frassino da manna, originario dell'Europa meridionale e Asia sudoccidentale, produce una linfa verde-blu, che ha caratteristiche medicinali quale blando lassativo, demulcente ed espettorante.\nOggi, la produzione di manna estratta dalla linfa del frassino da manna (\"Fraxinus ornus\") \u00e8 tradizionalmente svolta in Sicilia, in particolare nel territorio di Pollina (nella zona del Parco delle Madonie, situato nella Sicilia settentrionale) dagli agricoltori siciliani e la maggior parte viene inviata all'estero. La manna \u00e8 usata in molti prodotti (dolci, torte, ma anche profumi) e per questo motivo costa circa 80 euro al chilo (2013). I medici raccomandano spesso manna al posto dello zucchero tradizionale (o sostituti chimici), soprattutto per i pazienti che hanno problemi di diabete, perch\u00e9 contiene bassi livelli di glucosio e sostanze naturali.\nI nomi sia dello zucchero mannosio e del suo alcol idrogenato, il mannitolo, sono derivati della manna.\nRobert Nozick fece notoriamente riferimento alla \"manna dal cielo\" durante un esperimento filosofico sulla \"giustizia distributiva\"."}
{"id": "1468278", "revid": "110157", "url": "https://it.wikipedia.org/wiki?curid=1468278", "title": "Smokey Rolls Down Thunder Canyon", "text": "Smokey Rolls Down Thunder Canyon \u00e8 un album di Devendra Banhart uscito il 25 settembre 2007."}
{"id": "1468282", "revid": "1573940", "url": "https://it.wikipedia.org/wiki?curid=1468282", "title": "GMail Drive", "text": "GMail Drive \u00e8 un'estensione libera di terzi per Microsoft Windows e non \u00e8 supportata da Google. Permette l'accesso all'archivio virtuale del proprio account Gmail.\nConsente di utilizzare lo spazio, per l'archiviazione delle email, come disco rigido; come tutti i dischi interni al PC \u00e8 possibile fare copia e incolla. I file vengono archiviati inviando una mail al proprio account con il file prescelto come allegato (questo viene fatto in automatico dal programma naturalmente).\nPer evitare l'intasamento della casella postale, si consiglia di creare un filtro per archiviare, segnare come gi\u00e0 letti e non inviare mai a Spam tutti i messaggi con oggetto GMAILFS."}
{"id": "1468286", "revid": "1873", "url": "https://it.wikipedia.org/wiki?curid=1468286", "title": "Landi", "text": "I Landi, noti nel XII secolo anche come dell'Andito, sono un'antica famiglia nobile italiana, di origine piacentina, che si segnala tra la fine del Medioevo e l'inizio dell'et\u00e0 moderna per l'importanza politica raggiunta: infatti, riescono ad ottenere il grado di principi sovrani, dipendenti direttamente dal Sacro Romano Imperatore.\nStoria.\nLe origini della casata sono oscure, ma pare accertato che si debbano ricercare nella citt\u00e0 di Piacenza. Attenendosi agli armoriali, la famiglia \u00e8 originaria di questa citt\u00e0, e attestata in Toscana.\nPer quanto riguarda questa zona, potrebbero essere originari di Bobbio, gi\u00e0 sede di importanti personalit\u00e0. Lo stesso cognome, con evidenti varianti fonetiche minime e diffuse tra i cognomi italiani, \u00e8 riconducibile a Lando, Landini, e per alcuni anche Orlandi.\nNel XII secolo, esistono gi\u00e0 varie \"famiglie\" di Landi, di cui nel tempo si sono in parte persi, ed \u00e8 divenuto difficile ricostruire i legami. Molti Landi ricoprono cariche pubbliche sia in Piacenza sia in altre citt\u00e0, mentre le varie \"famiglie\" Landi, o i vari rami della famiglia, appaiono dotati di cospicue ricchezze, probabilmente dovute ad attivit\u00e0 bancarie.\nQuanto alla discendenza che riveler\u00e0 poi maggior fortuna, si pu\u00f2 citare, nel secolo XIII, un Guglielmo I, che troviamo come podest\u00e0 di Vicenza e di Milano, mentre suo figlio Giannone diventa podest\u00e0 di Vercelli. Giannone, a sua volta, \u00e8 il padre di Guglielmo II e di Ubertino (o Umberto). Per intervento di costoro, e di altri parenti, la famiglia, nel corso del XIII secolo, diviene padrona di importanti territori e castelli lungo l'Appennino Ligure-Emiliano, in particolare Bardi, Compiano e Borgo Val di Taro; ad essi si riferisce il feudo imperiale costituitosi nel Cinquecento.\nLo Stato Landi, di cui praticamente non viene reso pubblico niente, cos\u00ec come dell'omonimo e storico pontefice, pare ben documentato nell'Archivio di Stato Vaticano.\nDurante il Medioevo, erano gi\u00e0 proprietari di buona parte della Val di Taro. Nel 1582, i loro possedimenti passarono nelle mani di Ottavio Farnese, duca di Parma, a causa di una cospirazione, che precedette di trenta anni quella pi\u00f9 nota di Sanvitale. Claudio Landi, Principe di Val di Taro, progett\u00f2 di uccidere Farnese, insieme a Giambattista Anguissola, Gianbattista e Camillo Scotti, ma furono scoperti in tempo. Cos\u00ec, Landi perse tutte le propriet\u00e0, e i due complici furono giustiziati.\nLandi fu spogliato del suo titolo e condannato a morte nel 1580. Tuttavia, quale principe del Sacro Romano Impero, non erano soggetto alla giurisdizione delle corti ordinarie. Il 27 settembre 1583 ottenne la clemenza di Rodolfo II, che dispose anche la restituzione delle terre loro confiscate, cosa che non avvenne. La figlia Maria Landi, spos\u00f2 Ercole Grimaldi, Signore di Monaco. \nDopo l'assassinio di Ercole nel 1604, Federico Landi, fratello di Maria, divenne il guardiano di Onorato II di Monaco, e sei anni pi\u00f9 tardi, reggente di Monaco.\nAltri rami.\nDa Fiammingo Landi, figlio di Alberico (Castello di Gravago), e nipote di Rodolfo, discese il ramo dei Landi di Cerreto di Zerba che nel secolo XVIII si estinsero nei Beretti (variante Beretta) -Landi. Da Giannone Landi prese avvio il ramo dei Landi di Compiano. \nNel 1687, Corrado e Ippolito dei Landi di Rivalta scambiarono i loro diritti su Bardi e Compiano con il marchesato di Gambaro di Ranuccio II Farnese. Fra le personalit\u00e0 della famiglia Landi:\nPando, Landolfo, Pandolfo, Atenolfo, e Lando sono rami della stessa famiglia dei Landolfidi (nota anche come Atenulfingi).\nStemma.\nL'arme dei Landi era cos\u00ec illustrata:"}
{"id": "1468287", "revid": "1573940", "url": "https://it.wikipedia.org/wiki?curid=1468287", "title": "Noctuidae", "text": "I Nottuidi (Noctuidae ) sono una famiglia cosmopolita di lepidotteri comprendente quasi 12.000 specie, ed \u00e8 una delle pi\u00f9 numerose tra le famiglie dell'ordine.\nTassonomia.\nLa famiglia Noctuidae \u00e8 stata oggetto negli ultimi anni di una profonda revisione, che tuttavia non ha ancora portato a conclusioni accettate e condivise da tutti. Al momento vengono riconosciute le seguenti sottofamiglie:"}
{"id": "1468291", "revid": "1957733", "url": "https://it.wikipedia.org/wiki?curid=1468291", "title": "The Truth (Limp Bizkit)", "text": "The Truth \u00e8 un singolo del gruppo musicale statunitense Limp Bizkit, unico estratto dall'EP \"The Unquestionable Truth (Part 1)\". Il testo del brano ha una sfumatura pi\u00f9 politica rispetto ai precedenti singoli del gruppo.\nStoria della canzone.\nUn videoclip della canzone \"The Truth\" \u00e8 apparso su YouTube, con una nota che indica che questa \u00e8 stato il primo ritorno del gruppo alla formazione classica, dopo la partenza del chitarrista Wes Borland nel 2001.\nNel 2003 era stato chiamato il chitarrista Mike Smith, per sostituire Wes Borland, con cui i Limp Bizkit incisero l'album Results May Vary. Borland torn\u00f2 nei Limp Bizkit nel 2004, Smith fu mandato via, cos\u00ec i Limp Bizkit iniziarono a prepararsi per la realizzazione di un nuovo disco, \"The Unquestionable Truth (Part 1)\". Ma in breve i disaccordi tra Borland e il cantante (frontman del gruppo) Fred Durst, ricominciarono, e vi nacque anche una forte tensione tra Borland e il batterista John Otto, visto che quest'ultimo si era dichiarato tossicodipendente e aveva iniziato a curarsi, per questo motivo il batterista del quinto cd dei Bizkit incise solamente la canzone \"The Channel\". Per la realizzazione di quattro delle sette tracce di \"The Unquestionable Truth (Part 1)\", partecip\u00f2 il batterista Sammy Siegler, che partecip\u00f2 anche per la canzone \"The Truth\".\nDopo l'incisione del disco, Borland decide di lasciare nuovamente la band nel 2006, rilasciando su mtv.com un'intervista dove annunciava lo scioglimento dei Limp Bizkit, cosa che sar\u00e0 immediatamente smentita dagli altri 4 componenti della band sul sito ufficiale.\nIl video.\nNel video di \"The Truth\", si vedono i componenti della band che eseguono in sala prove il brano all'interno di uno studio buio, illuminati da luci speciali."}
{"id": "1468293", "revid": "34971", "url": "https://it.wikipedia.org/wiki?curid=1468293", "title": "GmailFS", "text": "GmailFS \u00e8 un file system virtuale sviluppato da Richard Jones che permette di montare e usare lo spazio di posta elettronica di GMail come un disco rigido fisico locale.\nGmailFS \u00e8 stato scritto per Linux, ma esistono versioni anche per Windows e Mac OS.\nPer Richard Jones il progetto \u00e8 ritenuto terminato, in quanto lo sviluppo di una libreria di servizio (libgmail) non \u00e8 stato portato avanti. A seguito di questo ritardo, l'interfaccia del servizio GMail \u00e8 mutata, e gmailfs non riesce pi\u00f9 a interfacciarsi con il servizio.\nFortunatamente Dave Hansen ha convertito il codice originale del progetto in modo da utilizzare la libreria python imaplib anzich\u00e9 libgmail. L'interfaccia IMAP di Gmail dovrebbe essere abbastanza stabile e meno soggetta a cambiamenti."}
{"id": "1468305", "revid": "767487", "url": "https://it.wikipedia.org/wiki?curid=1468305", "title": "Pavel Sadyrin", "text": "Carriera.\nDa giocatore ha debuttato nel 1959 con lo Zvezda Perm, giocando 5 campionati per poi passare allo , fino al 1975.\nDa allenatore allen\u00f2 lo Zenit fino al 1987 (ritorn\u00f2 nel 1995), per poi essere ingaggiato pi\u00f9 volte dal CSKA Mosca (1989-1992, 1997-1998 e 2000-2001) e dal Rubin Kazan (1998-1999).\n\u00c8 stato il primo CT della Nazionale russa dopo lo scioglimento dell'Unione Sovietica, portandola alla fase finale dei Mondiali 1994, in cui venne eliminata al primo turno da Brasile e Svezia."}
{"id": "1468309", "revid": "223378", "url": "https://it.wikipedia.org/wiki?curid=1468309", "title": "Poltrona Frau", "text": "Poltrona Frau \u00e8 un'azienda italiana che opera nel settore dell'arredamento di alta gamma con sede a Tolentino e con i marchi Poltrona Frau, Cassina, Cappellini, Janus et Cie, Luminaire. Fondata nel 1912 a Torino dal cagliaritano Renzo Frau, dal 2016 \u00e8 controllata dal gruppo americano Haworth Inc. Nell'estate 2019 Poltrona Frau Group diventa Lifestyle Design.\n\u00c8 stata quotata alla Borsa di Milano nel segmento FTSE Italia STAR dal 2006 al 2016.\nStoria.\nNel 1916 il cagliaritano Renzo Frau lancia la prima campagna pubblicitaria sulla rivista torinese \"Numero\". Tre anni pi\u00f9 tardi nasce la poltrona 128, in seguito entrata in catalogo come 1919. Nel 1923 le prime forniture per gli alberghi e i transatlantici grazie alla collaborazione con un'azienda siciliana, la Ducrot.\nNel 1926 diventa fornitore ufficiale della Real Casa Savoia, lo stesso anno Renzo Frau scompare a soli 45 anni. La vedova, Savina Pisati, prende la guida della societ\u00e0 che nel 1930 arreda il transatlantico Rex e nel 1932 il Parlamento italiano. Nel 1941 Savina Pisati cede il controllo dell'azienda al genero Roberto Canziani. Nel dopoguerra l'azienda arreda le sale di rappresentanza di Torino della Rai e della Sip. Nel 1962 il gruppo Nazareno Gabrielli rileva l'azienda, la gestione \u00e8 affidata a Franco Moschini (il genero del proprietario della Gabrielli avendone sposato la figlia Isabella), la sede della societ\u00e0 \u00e8 trasferita a Tolentino, nelle Marche.\nNel 1965 Gio Ponti firma la poltrona Dezza che vince il premio Tecnhotel di Genova. Due anni pi\u00f9 tardi inizia la collaborazione con Luigi Massoni che ricopre il ruolo di art director e nel 1968 disegna Lullaty, un letto tutto tondo. Nel 1970 il restyling del marchio a cura di Mimmo Castellano, negli anni Ottanta collaborano con l'azienda Pierluigi Cerri, Marco Zanuso, Lella e Massimo Vignelli.\nNel 1990 nuovo cambio di propriet\u00e0: l'azienda \u00e8 rilevata da Franco Moschini il quale imprime un forte impulso all'internazionalizzazione. Nel 1992 \u00e8 inaugurato il primo flagship store a New York (quartiere Soho), lo stesso anno la poltrona Vanity Frau appare nel film \"The bodyguard\" di Nick Jackson, nel 1996 sono arredati il Piccolo Teatro di Milano e l'Europarlamento a Strasburgo. Nel 2001 rileva Gebrueder Thonet Vienna e il marchio Gufram, nel 2003 entra con una partecipazione nel capitale di Poltrona Frau (inizialmente del 30%, poi arriver\u00e0 al 60%) il fondo di private equity, Charme Investments, in cui uno dei principali azionisti \u00e8 la famiglia di Luca Cordero di Montezemolo. Tra gli altri soci importanti del fondo Diego Della Valle, Isabella Seragnoli, Nerio Alessandri, Giovanni Punzo. Nel 2004 la societ\u00e0 acquisisce l'azienda Cappellini e nel 2005 Cassina, l'azienda che rappresenta il design italiano nel mondo. E con Cassina anche Alias. A quel punto nasce il Gruppo Poltrona Frau.\nNel 2010 realizza i sedili della Walt Disney Concert Hall a Los Angeles. Nel 2011 la societ\u00e0 commercializza un divano da 13.000 dollari progettato dall'architetto e designer francese Jean-Marie Massaud - chiamato il divano John-John, in omaggio a John F. Kennedy, Jr. seguito nel 2012 da John-John letto. Nel 2013 progetta e produce anche 600 posti per l'Arena Corinthians a San Paolo, in Brasile: \u00e8 la prima volta che l'azienda produce posti per uno stadio di calcio.\nNel febbraio 2014 l'americana Haworth, sede a Holland, nel Michigan, leader mondiale nella progettazione e produzione di ambienti di lavoro flessibili e sostenibili e gi\u00e0 partner dell'azienda italiana per la distribuzione del canale ufficio nel Nord America, acquista il 58,6% del capitale di Poltrona Frau da Charme Investments (51,3%) e da Moschini (7,3%) per una cifra di 243 milioni (2,96 euro ad azione). Il disinvestimento porta agli azionisti di Charme un dividendo di 106 milioni. Haworth Inc, fondata nel 1948 e guidata dall'italiano Franco Bianchi, lancia poi un'OPA obbligatoria per ritirare il titolo dal listino di Borsa, pagando in totale l'acquisizione 415 milioni di euro.\nNel marzo 2019 Poltrona Frau Group compra la start up danese Karakter e cambia nome in estate diventando Lifestyle Design.\nSedili per il trasporto.\nOltre a progettare sedili per yacht, aeroplani ed elicotteri, Poltrona Frau ha progettato interni in pelle per automobili dal 1988, quando la Lancia chiede all'azienda di realizzare interni per la nuova versione 8.32 modello Thema. Da allora Poltrona Frau ha realizzato interni di varie aziende automobilistiche, dall'Alfa Romeo alla Lancia, dalla Ferrari alla Maserati, dalla Fiat a Chrysler.\nNel 2002 gli specialisti della societ\u00e0 hanno creato sedili e sedili in pelle rossa per un'edizione speciale del modello californiano dell'italiana Moto Guzzi, in occasione dell'ottantesimo anniversario dell'azienda.\nIl Museo Poltrona Frau.\nPer celebrare il suo centenario, nel 2012, l'azienda apre il Museo Poltrona Frau, progettato dall'architetto italiano Michele De Lucchi, ex Memphis Group, presso la sede centrale dell'azienda a Tolentino.\nIl museo ospita una sessantina di mobili emblematici dell'azienda (molti della collezione di Franco Moschini). Illustra anche la storia dell'azienda con esempi di mobili, disegni, immagini e materiali di produzione in un edificio di 1400 metri quadrati. Il tema: \"L'intelligenza delle mani\". Una galleria video mette in risalto un glossario tecnico dell'azienda: nove utensili manuali - tra cui l'ago ricurvo, i chiodi, il crine, il quilt e il martello - cio\u00e8 gli strumenti e i materiali necessari per piegare, cucire, attaccare e lavorare la pelle."}
{"id": "1468310", "revid": "767487", "url": "https://it.wikipedia.org/wiki?curid=1468310", "title": "Donato di Fiesole", "text": "Biografia.\nNell'816 part\u00ec dall'Irlanda e, nella sua peregrinazione, arriv\u00f2 a Roma. Nel viaggio di ritorno, si ferm\u00f2 in Toscana, a Fiesole, citt\u00e0 che aveva subito un'incursione ed il saccheggio da parte dei Normanni nell'825. Secondo la tradizione fu eletto vescovo (829) nella cattedrale di Fiesole, tra l'acclamazione unanime dei fiesolani e ricopr\u00ec questa carica per quasi quarantasette anni, dall'828 all'875. Nell'850 assist\u00e9 all'incoronazione fatta da papa Leone IV a Ludovico II dal quale, nell'866, ottenne aiuti per la sua diocesi. Fu presente al Concilio Romano dell'861 indetto da papa Niccol\u00f2 I per giudicare l'arcivescovo di Ravenna Giovanni VII accusato di abuso di potere dai suoi vescovi suffraganei.\nSotto il suo episcopato Fiesole si risollev\u00f2 dai danni subiti dal saccheggio normanno. Nell'854, la contea di Fiesole venne fusa con quella di Firenze ma, pur perdendo la giurisdizione politica e fiscale sul territorio della ex contea di Fiesole, Donato riusc\u00ec a mantenere di competenza vescovile la sovranit\u00e0 sulla citt\u00e0 e, in pi\u00f9, ottenne la contea di Turicchi in Val di Sieve. Pertanto Donato fu l'ultimo dei conti di Fiesole e il primo dei conti di Turicchi.\nFond\u00f2 la chiesa di Santa Brigida a Piacenza, fra l'826 e l'850, per i pellegrini irlandesi, donandola poi all'Abbazia di San Colombano di Bobbio. Prepar\u00f2 lui stesso il proprio epitaffio, nel quale si dichiar\u00f2 \"sangue degli Scoti (Irlandesi)\" e scrisse la \"Vita di santa Brigida di Kildare\" e un poema dedicato all'Irlanda.\nCulto.\nAlla sua morte fu sepolto nella vecchia cattedrale, all'interno della cappella di san Romolo, e in questo luogo rest\u00f2 fino al 1817, allorch\u00e9 fu trasportato nel Duomo di Fiesole.\n\u00c8 commemorato il 22 ottobre.\nSi ricordano di lui un ritratto in terracotta invetriata di Luca della Robbia presso il seminario di Fiesole e un suo busto alla Badia Fiorentina. Inoltre gli era dedicato l'oratorio omonimo accanto alla chiesa del Convento di San Domenico che era sede di una compagnia a lui intitolata e che poi si spost\u00f2 presso la Badia Fiesolana."}
{"id": "1468314", "revid": "486946", "url": "https://it.wikipedia.org/wiki?curid=1468314", "title": "Windows Live Drive", "text": ""}
{"id": "1468317", "revid": "767487", "url": "https://it.wikipedia.org/wiki?curid=1468317", "title": "Traducianismo", "text": "Il traducianismo o traducianesimo (dal latino \"traduc\u0115re\": trasportare, trasferire; nel tardo latino \"tradux\" indica il seme procreatore) \u00e8 una dottrina del II secolo, secondo la quale l'anima individuale non \u00e8 creata da Dio in occasione di ogni nascita, ma viene trasmessa ai figli dai genitori.\nSi possono distinguere due forme di traducianismo: la prima, di natura biologica, ritiene che i figli vengano generati totalmente, corpo e anima, dall'unione fisica dei semi maschile e femminile. L'altra sostiene che l'anima procede immediatamente dall'unione delle anime dei genitori. Una parte della sostanza dell'anima dei genitori, insieme col loro seme biologico, genererebbe il figlio.\nIl pi\u00f9 noto sostenitore del traducianismo biologico (o materialista) \u00e8 Tertulliano, cartaginese convertitosi al Cristianesimo, vissuto fra il II ed il III secolo, il quale nel trattato \"De anima\" parla addirittura di \"corporeit\u00e0 dell'anima\" in antitesi con la gnosi spiritualizzante.\nAgostino di Ippona sostenne il traducianismo poich\u00e9 lo riteneva in grado di spiegare meglio di altre teorie l'ereditariet\u00e0 del peccato originale (\"De genesi ad litteram\", cap. x).\nSecondo il traducianismo ciascuna anima proviene dall'unione di due anime e/o corpi, in base ad un processo, che inizia con i progenitori primordiali, Adamo ed Eva, le cui anime furono le sole ad essere create direttamente da Dio.\nIl traducianismo fu condannato da Roma nel 498."}
{"id": "1468319", "revid": "438678", "url": "https://it.wikipedia.org/wiki?curid=1468319", "title": "Il corsaro della mezza luna", "text": "Il corsaro della mezza luna \u00e8 un film del 1957 diretto da Giuseppe Maria Scotese.\nTrama.\nAl barone di Camerlata non ne va una giusta.\nEssendo avaro deve ospitare la sorella del re di Francia con la sua scorta e come se tutto ci\u00f2 non bastasse i corsari saraceni attaccano il suo castello."}
{"id": "1468321", "revid": "486946", "url": "https://it.wikipedia.org/wiki?curid=1468321", "title": "Windows Live SkyDrive", "text": ""}
{"id": "1468330", "revid": "290948", "url": "https://it.wikipedia.org/wiki?curid=1468330", "title": "Grandezza intensiva", "text": ""}
{"id": "1468332", "revid": "547034", "url": "https://it.wikipedia.org/wiki?curid=1468332", "title": "Stardust (Marvel Comics)", "text": "Stardust, il cui vero nome \u00e8 Lambda-Zero, \u00e8 un personaggio dei fumetti, creato da Michael Avon Oeming, Daniel Berman (testi) e Andrea Di Vito (disegni) nel 2005, pubblicato dalla Marvel Comics. La sua prima apparizione \u00e8 in \"Stormbreaker: The Saga of Beta Ray Bill\" n. 1.\nStardust \u00e8 uno dei tanti Araldi di Galactus. Al contrario di altri Araldi, Stardust cerca di uccidere tutti coloro che tentano di fuggire dal pianeta di cui Galactus sta per nutrirsi, un'azione che Galactus non richiede ma non proibisce.\nBiografia del personaggio.\nL'Etereo Lambda-Zero, successivamente conosciuto come Stardust, Araldo di Galactus, fu introdotto per la prima volta in \"Stormbreaker: The Saga Of Beta Ray Bill\". Il primo pianeta che Stardust us\u00f2 per nutrire Galactus fu New Korbin, dopo aver ucciso tutti i suoi abitanti.\nQuesto port\u00f2 allo scontro con Beta Ray Bill, occupato a salvare i Korbiniti. Dopo il primo confronto, Stardust ottenne il Meta-Orb, col quale cerc\u00f2 di distruggere Bill. I due combatterono finch\u00e9 Stardust non apr\u00ec un portale per un'altra dimensione, contenente gli esseri pi\u00f9 malvagi dell'universo, sperando di riuscire a imprigionarvi l'avversario, ma attraverso il portale aperto riusc\u00ec a passare un essere chiamato Asteroth che cominci\u00f2 a divorare intere galassie. Stardust e Bill si allearono temporaneamente, Stardust us\u00f2 i suoi poteri per aprire un buco nero dietro Asteroth, nella speranza di intrappolarlo. Asteroth resistette e per poco il buco nero non risucchi\u00f2 entrambi.\nIn precedenza Stardust aveva trovato un vecchio Araldo Di Galactus, Alpha Ray. Galactus riconfer\u00ec i poteri cosmici ad Alpha Ray cos\u00ec che potesse aiutare Stardust a sconfiggere Asteroth. Con il buco nero ancora aperto, Alpha Ray e Stardust riuscirono a spingervi dentro Asteroth, ma inevitabilmente anche Alpha Ray fin\u00ec risucchiato.\nDopo questi eventi, Stardust ricompare nella saga \"Annihilation\".\nAnnihilation.\nNella miniserie \"Annihilation: Silver Surfer\", Galactus invia Stardust ad incontrarsi con Silver Surfer per informarlo ha richiesto la sua presenza. Nel frattempo Stardust ha l'ordine di aiutare Red Shift e Firelord nella battaglia contro l'Annihilation Wave. Successivamente i tre si uniscono al Nova's United Front, che grazie al loro apporto riesce a catturare una regina di Annihilus. Durante la miniserie Galactus e Silver Surfer vengono catturati dall'Annihilation Wave, e con Firelord ferito mortalmente, Stardust e Red Shift sono gli unici Araldi rimasti attivi.\nNel terzo albo di Annihilation, Stardust e Red Shift vengono dati per morti mentre tentano di respingere un potente raggio energetico proveniente dal dispositivo di assorbimento di Galactus (Silver Surfer e Galactus vengono sfruttati per alimentare una macchina in grado di convertire il loro potere cosmico in un devastante raggio energetico).\nSi suppone che al contrario di Red Shift, Stardust sia stato in grado di ricomporsi dopo l'impatto, e quindi sia sopravvissuto.\nRichard Rider lo definisce ironicamente una \u00abspecie di canguro\u00bb.\nMaschio o femmina?\nQuando viene rivelata la sua esistenza, Stardust asserisce di essere pura energia cosmica, rendendo difficile dire se Stardust sia un maschio o una femmina. Un particolare riferimento a Stardust nei Fantastici Quattro fa dedurre che sia una femmina, anche se Stardust viene ripetutamente definito un lui dagli altri Araldi, dagli Eterei e da Galactus stesso; anche nella saga \"Stormbreaker\" \u00e8 definito come se fosse di sesso maschile.\nPoteri e abilit\u00e0.\nStardust possiede il Potere Cosmico, come gli altri araldi di Galactus. Possiede quindi una forza straordinaria, resistenza, riflessi sviluppatissimi (abbastanza da riuscire a dar battaglia al potente Beta Ray Bill), ed altre abilit\u00e0 come aprire buchi neri e creare portali intra-dimensionali. Stardust \u00e8 un Etereo, una razza di esseri costituiti puramente da energia e i Poteri Cosmici conferitigli lo rendono immortale, permettendogli di ricostruire se stesso qualora sia distrutto o persino disintegrato. Ci\u00f2 lo rende uno dei personaggi pi\u00f9 forti dell'Universo Marvel."}
{"id": "1468336", "revid": "767487", "url": "https://it.wikipedia.org/wiki?curid=1468336", "title": "Baracca e burattini", "text": "Baracca e burattini \u00e8 un film del 1954 diretto da Sergio Corbucci. Ispirato all'omonima rivista teatrale di Maccari e Amendola dell'anno precedente, \u00e8 una commedia fantascientifica ed \u00e8 indicato come uno dei primi film italiani di fantascienza.\nTrama.\nUn abitante della Luna, precipitato sulla Terra a causa della violenta scossa provocata da un esperimento atomico, rimane meravigliato dalla scoperta di questo pianeta e d\u00e0 vita ad un burattino pregandolo di introdurlo nel mondo degli uomini. Sar\u00e0 lo stesso burattino a rispedirlo a casa, per evitargli guai."}
{"id": "1468340", "revid": "36426", "url": "https://it.wikipedia.org/wiki?curid=1468340", "title": "Arimanni", "text": ""}
{"id": "1468342", "revid": "599013", "url": "https://it.wikipedia.org/wiki?curid=1468342", "title": "Petr Kouba", "text": "Ha giocato in entrambe le Nazionali (cecoslovacca e ceca) dal 1991 al 1998, collezionando 40 presenze e partecipando alla fase finale del Campionato europeo di calcio 1996, concluso con un secondo posto."}
{"id": "1468343", "revid": "125984498", "url": "https://it.wikipedia.org/wiki?curid=1468343", "title": "Simbolismo", "text": "Il simbolismo \u00e8 un movimento culturale sviluppatosi in Francia nel XIX secolo che si manifest\u00f2 nella letteratura, nelle arti figurative e di riflesso nella musica. Sebbene manifestazioni di arte simbolista si siano avute anche prima, convenzionalmente si fa coincidere la data di nascita del Simbolismo con la pubblicazione del \"Manifesto del Simbolismo\" del poeta Jean Mor\u00e9as.\nLetteratura.\nSul supplemento del \"Le Figaro\" del 18 settembre 1886 il poeta Jean Mor\u00e9as pubblic\u00f2 un articolo, \"Le Symbolisme\", ritenuto manifesto della nuova scuola. \nLo scrittore francese Gustave Kahn defin\u00ec come scopo dell'arte simbolista: \u00aboggettivizzare il soggettivo piuttosto che soggettivizzare l'oggettivo\u00bb. \nNel decennio 1866-1876 si impose in Francia il Simbolismo, come movimento gnoseologico ed etico, oltre che estetico, legato al pensiero filosofico della seconda met\u00e0 del secolo: Bergson sosteneva che la verit\u00e0 non poteva essere raggiunta attraverso la percezione del reale, ma tramite l'intuizione, ovvero senza una mediazione della razionalit\u00e0.\nLa poesia dei simbolisti \u00e8 antirealistica, ha come riferimento un modello astratto di compostezza classica e l\u2019imitazione di modelli antichi. Per questi poeti l'arte deve essere incontaminata dalle problematiche sociali.\nA questa scuola appartenne anche Charles Baudelaire, se pure in una posizione del tutto autonoma. Egli intraprese uno stile di vita all'insegna della sregolatezza e contribu\u00ec all'elaborazione del concetto di \u201cpoesia pura\u201d, libera da ogni preoccupazione di contenuto e di intenti civili o morali, nella quale la suggestione delle parole e dei simboli pu\u00f2 essere oggetto di ispirazione. Ecco perch\u00e9 venne considerato l\u2019iniziatore della poesia moderna.\nLa poetica di Baudelaire influenz\u00f2 l'opera di Paul Verlaine, Julien Leclercq, Arthur Rimbaud e St\u00e9phane Mallarm\u00e9. Essi si allacciano a certi aspetti del Simbolismo:\nEsemplare incarnazione del \u201cpoeta maledetto\u201d fu Rimbaud. Egli teorizza il linguaggio del poeta veggente i cui principi sono:\nL'elemento fondamentale del Simbolismo \u00e8 che sotto la realt\u00e0 apparente, quella percepibile con i sensi, ve ne sia un'altra pi\u00f9 profonda e misteriosa, a cui si pu\u00f2 giungere solo per mezzo dell'intuizione poetica. La nuova generazione di poeti, quindi, manifesta la propria sfiducia nella scienza, perch\u00e9 incapace di penetrare nelle oscure profondit\u00e0 dell'animo umano e di spiegare i desideri dell'inconscio, i sogni ecc. Il poeta, invece, pu\u00f2 penetrare ed entrare in queste realt\u00e0 attraverso quell'intuizione che gli \u00e8 propria.\nPer questi nuovi contenuti della poesia i simbolisti elaborarono un linguaggio nuovo, non pi\u00f9 logico, ma alogico, che permetteva di portare alla luce le corrispondenze e i misteriosi legami esistenti tra le cose pi\u00f9 diverse; questo perch\u00e9 la parola deve avere la capacit\u00e0 di comunicare le molteplici emozioni che il poeta avverte come simultanee. A tale scopo i poeti simbolisti ricorsero spesso a figure retoriche quali la metafora, l'analogia e la sinestesia.\nMusica.\nAnche in campo musicale si sviluppa il fenomeno di un'arte sempre pi\u00f9 sottratta al condizionamento della realt\u00e0: le suggestioni esercitate dalle composizioni di Richard Wagner (1813-1883) ne sono la dimostrazione. La sua nuova musica \u00e8 contraddistinta da una morbida e dissimulata sensualit\u00e0 che sembra cogliere le remote radici dell'essere. Al posto degli elementi del melodramma classico viene adoperato il \"canto declamato\" svincolato dalle forme fisse della tradizione. L'orchestra non \u00e8 pi\u00f9 un semplice sostegno della voce ma diviene elemento sostanziale dell'azione. Particolarmente legato al Simbolismo \u00e8 il suo ultimo dramma: \"Parsifal\" in cui si rivela la sua concezione quasi \"mistica\" del dramma musicale e per le numerose allusioni e simbologie religiose.\nFu particolarmente quest'opera wagneriana che influenz\u00f2 negli anni giovanili Claude Debussy (1862-1918). La frequentazione di ambienti artistici e letterari legati all'impressionismo e al simbolismo indirizzarono le sue opere, soprattutto dopo aver fatto la conoscenza di Mallarm\u00e9 nel 1890, ed \u00e8 proprio il \"Pr\u00e9lude \u00e0 l'apr\u00e8s-midi d'un faune\", scritta sul testo del poeta, che apre la strada al compositore a una nuova musica basata sull'estetica simbolista; la suggestione, la fluidit\u00e0 incantata, il sogno sono tutti elementi che ispireranno le opere di Debussy in questo periodo, dalla \"La Damoiselle \u00e9lue\" ai \"Cinq po\u00e8mes de Baudelaire\". \u00c8 per\u00f2 nell'opera \"Pell\u00e9as et M\u00e9lisande\" che l'influsso simbolista ottiene nel compositore i risultati pi\u00f9 evidenti. Il senso del mistero, che \u00e8 essenza propria della realt\u00e0, si lega a una musica suggestiva e incantata fatta di accenni ed evanescente; il dramma \u00e8 un susseguirsi di situazioni al di fuori del tempo che si legano a sensi nascosti e a suggestioni occulte e misteriose, dove la penombra permette intuizioni per elevarsi al di l\u00e0 del reale. La vera forza simbolica di quest'opera \u00e8 proprio la musica che interpreta qualsiasi suggestione o mistero con la sua ricchezza timbrica e la sua particolarissima armonia.\nPer alcuni aspetti della sua concezione musicale si pu\u00f2 considerare vicino al simbolismo anche il compositore russo Aleksandr Nikolaevi\u010d Skrjabin (1871-1915); figura controversa e innovativa, cerc\u00f2 di esprimere nella sua musica arcane corrispondenze fra suoni e colori, sempre mosso da un suo misterioso misticismo e da suggestioni metafisiche.\nArti figurative.\nNelle arti figurative il simbolismo nasce in accordo con le teorie e i lavori dei neo-impressionisti, soprattutto per quanto riguarda la rappresentazione di soggetti ispirati dalla natura a cui i simbolisti attingono fermamente. Il simbolismo \u00e8 dedicato ad un pubblico colto e sensibile, per via dei suoi contenuti molto complessi da decifrare.\nScopo dei simbolisti \u00e8 quello di superare la pura visivit\u00e0 dell'impressionismo in senso spiritualistico (e non scientifico, come avviene invece tra i neo-impressionisti), cercando di trovare delle corrispondenze tra mondo oggettivo e sensazioni soggettive.\nInfluenzati dalla letteratura simbolista francese, soprattutto da St\u00e9phane Mallarm\u00e9 e da Baudelaire, tentano di recuperare nei loro quadri la spiritualit\u00e0 di tutto ci\u00f2 che esiste nella realt\u00e0, ma non \u00e8 direttamente visibile dall'occhio umano.\nAlla nuova tendenza si accostarono i pittori postimpressionisti, per superare la rappresentazione dell'oggetto e sostituirla con l'espressione del proprio \"io\". Questi pittori rifiutarono la resa dell'illusione nella pittura, che per loro doveva essere in grado infatti di trasfigurare la realt\u00e0, nell'esaltazione delle linee e dei colori che avevano maggiormente suscitato la loro reazione emotiva. In Francia gli artisti simbolisti pi\u00f9 rappresentativi furono Pierre Puvis de Chavannes, Gustave Moreau, creatore di immagini fortemente evocative e Odilon Redon, personalit\u00e0 complessa dall'opera molto diversificata.\nIl critico Albert Aurier in un articolo pubblicato sulla rivista \"Mercure de France\" nel marzo del 1891, intitolato \"Il simbolismo in pittura. Paul Gauguin,\" descrisse i canoni fondamentali della nuova arte: l'ideismo, cio\u00e8 l'espressione delle idee per mezzo delle forme; il simbolismo, espressione dell'Idea attraverso le forme; la sintesi, cio\u00e8 la riduzione in essenza dei simboli per meglio suggerire l'evocazione; il soggettivismo, cio\u00e8 il considerare l'oggetto come segno dell'idea concepita dal soggetto. Tutto questo \u00e8 generalmente accompagnato da un'intensa emotivit\u00e0, pi\u00f9 o meno velata.\nPittori simbolisti sono stati: Arnold B\u00f6cklin, Giovanni Segantini (considerato anche il principale esponente del divisionismo in Italia), Giovanni Marchini (il cui capolavoro simbolista \u00e8 \"Il cavallo narratore\", opera apertamente ispirata ad un racconto di Lev Tolstoj), lo scultore Leonardo Bistolfi, il pittore, illustratore e decoratore Umberto Bottazzi, Cesare Saccaggi (il cui capolavoro simbolista \u00e8 La vetta- La regina dei ghiacci), Gustave Moreau, F\u00e9licien Rops, Maurice Chabas, Eug\u00e8ne Buland, James Ensor, Frederic Cayley Robinson, Henry Daras, Fernand Khnopff, Odilon Redon, Pierre Puvis de Chavannes, Louis Anquetin, \u00c9mile Bernard, Pierre Bonnard, Eug\u00e8ne Carri\u00e8re, Maurice Denis, Eug\u00e8ne Grasset, Maximili\u00e1n Pirner, Karl Wilhelm Diefenbach, Louis Welden Hawkins, Michail Aleksandrovi\u010d Vrubel', Enrique Serra Auqu\u00e9, L\u00e9on Spilliaert, e Jean Delville."}
{"id": "1468344", "revid": "6923", "url": "https://it.wikipedia.org/wiki?curid=1468344", "title": "China Mobile", "text": "China Mobile Communications Corporation (Cinese: \u4e2d\u56fd\u79fb\u52a8\u901a\u4fe1, Hanyu Pinyin: Zh\u014dnggu\u00f3 Y\u00edd\u00f2ng T\u014dngx\u00ecn) (SEHK: 0941, NYSE: CHL), conosciuta anche come China Mobile o CMCC \u00e8 il principale operatore telefonico della Repubblica Popolare Cinese e detiene una quota di mercato del 60% circa nel mercato della telefonia mobile.\nChina Mobile \u00e8 nata dalla monopolista China Telecom nel 1997, e ora possiede il 67,5% del mercato di telefonia mobile cinese. Possiede anche la compagnia telefonica pakistana Paktel. La sede di China Mobile \u00e8 ad Hong Kong in Queen's Road. Nell'ottobre 2014, Nokia e China Mobile hanno firmato un accordo quadro da 970 milioni di dollari per la consegna tra il 2014 e il 2015."}
{"id": "1468346", "revid": "377929", "url": "https://it.wikipedia.org/wiki?curid=1468346", "title": "CMCC", "text": ""}
{"id": "1468347", "revid": "54354", "url": "https://it.wikipedia.org/wiki?curid=1468347", "title": "China Mobile Communications Corporation", "text": ""}
{"id": "1468350", "revid": "767487", "url": "https://it.wikipedia.org/wiki?curid=1468350", "title": "Fermi tutti... arrivo io!", "text": "Fermi tutti... arrivo io! \u00e8 un film del 1953 diretto da Sergio Grieco.\nProduzione.\nIl film prodotto dalle Produzioni Associate Momi-Caiano fu girato negli studi di Cinecitt\u00e0, con esterni a Napoli."}
{"id": "1468352", "revid": "1788047", "url": "https://it.wikipedia.org/wiki?curid=1468352", "title": "Itacar\u00e9", "text": "Itacar\u00e9 \u00e8 un comune del Brasile nello Stato di Bahia, parte della mesoregione del Sul Baiano e della microregione di Ilh\u00e9us-Itabuna."}
{"id": "1468353", "revid": "729019", "url": "https://it.wikipedia.org/wiki?curid=1468353", "title": "Stazione di Villamassargia-Domusnovas", "text": "La stazione di Villamassargia-Domusnovas, gi\u00e0 \"stazione di Musei\" e \"stazione di Musei-Villamassargia\", \u00e8 una stazione ferroviaria posta sulla linea Decimomannu\u2013Iglesias, e punto di diramazione della linea Villamassargia\u2013Carbonia. Serve i centri abitati di Villamassargia e Domusnovas, oltre che di Musei, che le diede il nome originario.\nStoria.\nLe origini della stazione risalgono agli anni settanta dell'Ottocento, periodo in cui la Compagnia Reale delle Ferrovie Sarde costru\u00ec tra le altre la ferrovia Decimomannu-Iglesias, destinata a passare nelle campagne tra i comuni di Domusnovas, Musei e Villamassargia. Tali lavori, compresi quelli dello scalo, furono ultimati nel 1872, e la nuova stazione fu inaugurata il 19 maggio dello stesso anno. Originariamente l'impianto fu denominato come stazione di Musei, ma tale nome nei decenni successivi vari\u00f2 due volte: la stazione all'inizio degli anni novanta dell'Ottocento risultava infatti avere la doppia denominazione di Musei-Villamassargia. Nella seconda met\u00e0 di quel decennio a circa 3\u00a0km a est della stazione ne fu costruita una nuova, che prese la denominazione di stazione di Musei: lo scalo di Musei-Villamassargia fu quindi ribattezzato col nome di Villamassargia-Domusnovas.\nLa Compagnia Reale fu anche il gestore dell'impianto sino al 1920, anno in cui la titolarit\u00e0 della stazione pass\u00f2 alle Ferrovie dello Stato, che a loro volta la cedettero nel 2001 alla loro controllata Rete Ferroviaria Italiana.\nLa stazione fu interessata da importanti lavori dagli anni quaranta in poi, legati alla costruzione di una linea che diramandosi dalla Decimomannu-Iglesias nello scalo avrebbe poi raggiunto Carbonia. Tali lavori, conclusi nel 1956, port\u00f2 al potenziamento degli impianti ferroviari dell'impianto, con la realizzazione di un nuovo fabbricato viaggiatori, situato a circa cento metri a est dell'originario, e di un fascio binari di dimensioni maggiori per gestire la maggiore attivit\u00e0 ferroviaria. Tali lavori riguardarono anche la creazione di un nuovo scalo merci e la riconversione dell'area dell'ex fabbricato viaggiatori per gli stessi scopi. L'impiego dello scalo merci dell'impianto and\u00f2 progressivamente calando nell'ultima parte del Novecento (per poi cessare su basi regolari nell'intera Sardegna nel 2008): per questo l'area dello scalo merci a est del fabbricato viaggiatori fu chiusa e parte della sua area impiegata per la costruzione di un sottopassaggio pedonale negli anni duemila: l'opera fu inaugurata nel 2008. Sempre in quel decennio cess\u00f2 il presenziamento dello scalo.\nNell'agosto del 2017 RFI ha provveduto a una massiccia ristrutturazione dello scalo sulcitano. Con un investimento complessivo di circa 3 milioni di euro sono stati innalzati a 55 cm i marciapiedi a servizio dei binari secondo lo standard europeo previsto per i servizi ferroviari metropolitani e sono stati riqualificati gli spazi aperti al pubblico, inclusi il sottopassaggio e le pensiline, e in aggiunta ha effettuato un potenziamento tecnologico dell\u2019impianto di informazione al pubblico. Contestualmente, il Comune di Villamassargia ha eseguito i lavori per la realizzazione di un parcheggio per auto, moto e bus extraurbani, sulle aree esterne di propriet\u00e0 di RFI concesse in comodato, per migliorare l\u2019integrazione fra le diverse modalit\u00e0 di trasporto.\nStrutture e impianti.\nSituata a circa 2\u00a0km a nord del centro di Villamassargia, la stazione, che presenta caratteristiche di scalo di diramazione, \u00e8 dotata complessivamente 6 binari. Di questi quattro sono situati dinanzi al fabbricato viaggiatori: il binario due \u00e8 il binario di corsa per Decimomannu e Carbonia, e da esso si dirama il binario uno che ha le stesse caratteristiche per lo spezzone di linea verso Iglesias. Dal binario due hanno origine anche altri due binari passanti, il tre e quattro, quest'ultimo dotato di prolungamenti che terminano tronchi in entrambe le direzioni. Un quinto binario si trovava sino al 2012 a sud di questi.\nPer il servizio viaggiatori sono utilizzati i primi tre binari; dal binario uno si dirama inoltre il fascio che serve lo scalo merci della parte vecchia della stazione, dotato di due tronchini e di un piazzale intermodale. Questa \u00e8 l'area in cui furono originariamente realizzate le infrastrutture dell'impianto, poi ampliatosi all'altro capo della strada provinciale 86 con la costruzione della ferrovia per Carbonia: con essa fu realizzato uno scalo merci anche ad est della stazione, poi dismesso e parzialmente smantellato per fare posto al sottopassaggio pedonale della stazione negli anni duemila. Della struttura rimangono il magazzino merci ed il piano caricatore oltre a spezzoni di alcuni binari tronchi.\nGli edifici dell'impianto sono tutti situati a nord dei binari: il principale \u00e8 il fabbricato viaggiatori, realizzato a met\u00e0 Novecento, dotato di pianta rettangolare con 6 luci di apertura sui lati maggiori e con sviluppo su due piani pi\u00f9 tetto a falde in laterizi. Di esso solo il piano terra \u00e8 impiegato per il servizio ferroviario; ad est trova spazio l'ex magazzino merci, anch'esso dotato di un tetto a falde che arrivava a coprire anche una parte del piano caricatore limitrofo. All'altro capo del fabbricato viaggiatori sono situati invece il piccolo edificio dei servizi igienici e la torre dell'acqua della stazione.\nA ridosso del serbatoio idrico l'impianto \u00e8 idealmente tagliato a met\u00e0 dal cavalcavia della SP86, oltre il quale si trova l'area in cui fu realizzata la stazione nel 1872: sono presenti una serie di locali adibiti a uffici e magazzini, di cui il pi\u00f9 orientale \u00e8 il fabbricato viaggiatori in uso dall'apertura dell'impianto alla met\u00e0 del XX secolo: si tratta di una costruzione che dopo una serie di modifiche negli anni si sviluppa su due piani a pianta rettangolare, ed \u00e8 dotata di tetto a falde e quattro luci di apertura sui lati maggiori, con annessa estensione sul lato est sul solo piano terra.\nL'attivit\u00e0 ferroviaria nell'impianto, gestita sino agli anni duemila dal personale in loco, viene telecomandata dal DCO di Cagliari.\nMovimento.\nLa stazione \u00e8 attraversata dalle linee Decimomannu\u2013Iglesias e dalla sua diramazione Villamassargia\u2013Carbonia, che si innesta sulla prima a qualche centinaio di metri dal fabbricato viaggiatori. Meta di un buon traffico, quasi esclusivamente pendolare, lo scalo ospita i treni regionali di Trenitalia diretti da Cagliari ai due capoluoghi di provincia di Carbonia e Iglesias e viceversa, oltre a dei treni Villamassargia-Carbonia e Villamassargia-Iglesias (e viceversa), posti in coincidenza rispettivamente ai treni Cagliari-Iglesias e Cagliari-Carbonia (e viceversa).\nServizi.\nLa stazione \u00e8 classificata da RFI in categoria silver.\nLe banchine di accesso ai binari sono collegate tra loro attraverso un sottopassaggio pedonale, che permette di recarsi ai binari 2 e 3 senza attraversare il binario 1, contiguo al fabbricato viaggiatori. Sia la banchina del binario 1 che quella dei binari 2 e 3 sono dotate di pensiline. La stazione \u00e8 inoltre strutturata per garantire l'accessibilit\u00e0 alle persone portatrici di disabilit\u00e0 motorie o visive.\nAll'interno dell'impianto \u00e8 presente una biglietteria automatica, che ha sostituito quella a sportello a fine anni duemila.\nInterscambi.\nNell'area attigua all'ex scalo merci \u00e8 presente un'area di sosta degli autobus dell'ARST, che permettono di raggiungere in particolare il centro di Villamassargia, e i vicini abitati di Domusnovas e Musei."}
{"id": "1468358", "revid": "22416", "url": "https://it.wikipedia.org/wiki?curid=1468358", "title": "Stazione di Villamassargia", "text": ""}
{"id": "1468360", "revid": "1543377", "url": "https://it.wikipedia.org/wiki?curid=1468360", "title": "Paktel", "text": "Paktel \u00e8 una societ\u00e0 di telefonia mobile pakistana di propriet\u00e0 di China Mobile.\nFu la prima societ\u00e0 ad avere la licenza di portare servizi di telefonia mobile in Pakistan. istituita dalla Cable &amp; Wireless.\nHa fornito fino al 2004 servizi AMPS, dopo lanci\u00f2 i servizi GSM.\nIl suo principale competitore nacque alla fine degli anni '90 come Instaphone che presto cominci\u00f2 a dominare il mercato.\nNel 2003 Millicom Corporation, proprietaria di Instaphone, compr\u00f2 Paktel da Cable &amp; Wireless.\nNel gennaio 2007 Millicom vendette Paktel per 284 milioni di dollari a China Telecom."}
{"id": "1468361", "revid": "1788047", "url": "https://it.wikipedia.org/wiki?curid=1468361", "title": "Itaet\u00e9", "text": "Itaet\u00e9 \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Seabra."}
{"id": "1468365", "revid": "41342", "url": "https://it.wikipedia.org/wiki?curid=1468365", "title": "Federazione dello Scautismo Europeo", "text": ""}
{"id": "1468366", "revid": "1543377", "url": "https://it.wikipedia.org/wiki?curid=1468366", "title": "Polisportiva Valverde Hockey", "text": "La Polisportiva Valverde \u00e8 una societ\u00e0 di hockey su prato di Valverde (CT)."}
{"id": "1468368", "revid": "599013", "url": "https://it.wikipedia.org/wiki?curid=1468368", "title": "Francisco Miguel Narv\u00e1ez", "text": "Carriera.\nClub.\nDopo aver esordito nel Cadice nel 1991, nel 1993 si trasfer\u00ec all'Atletico Madrid, dove rimase per otto anni, contribuendo alla conquista del double nel 1996. Quando il club retrocesse vi rimase ancora per un anno, per poi andare a terminare la carriera a soli trent'anni al CF Extremadura.\nNazionale.\nKiko gioc\u00f2 per la Nazionale spagnola dal 1992 al 1998, totalizzando 26 presenze e 5 reti. Ha vinto il torneo olimpico di calcio del 1992 con le furie rosse (segnando anche un gol all'Italia nei quarti di finale) ed ha partecipato inoltre al e al . Nel mondiale francese ha segnato due reti nell'inutile partita vinta per 6-1 contro la Bulgaria, poich\u00e9 la Nazionale fu eliminata nella fase a gironi da Nigeria e Paraguay."}
{"id": "1468371", "revid": "6923", "url": "https://it.wikipedia.org/wiki?curid=1468371", "title": "Senecio macroglossus", "text": "Senecio macroglossus DC. \u00e8 una pianta della famiglia selle Asteracee originaria dell'Africa australe.\n\u00c8 particolarmente diffusa nei vivai nelle variet\u00e0 ornamentali di \"S. m. macroglossus\" e \"S. m. variegatus\" che, piantate in piccoli vasi, fanno pendere i rami, spesso ornati dai caratteristici fiori gialli simili a margherite.\nLe foglie somigliano a quelle dell'edera (in inglese, la pianta \u00e8 detta \"Kenya Ivy\", \"Edera del Kenya\"), hanno l'aspetto delle piante succulente e in condizioni estreme (povert\u00e0 del terreno, siccit\u00e0) possono assumere un caratteristico colore marrone.\n\u00c8 originaria dell'Africa australe, ma viene coltivato a scopo ornamentale nell'Italia mediterranea dove i suoi rami rampicanti coprono ringhiere o portici."}
{"id": "1468373", "revid": "1788047", "url": "https://it.wikipedia.org/wiki?curid=1468373", "title": "Itagi", "text": "Itagi \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Jequi\u00e9."}
{"id": "1468375", "revid": "1788047", "url": "https://it.wikipedia.org/wiki?curid=1468375", "title": "Itagib\u00e1", "text": "Itagib\u00e1 \u00e8 un comune del Brasile nello Stato di Bahia, parte della mesoregione del Sul Baiano e della microregione di Ilh\u00e9us-Itabuna."}
{"id": "1468380", "revid": "729019", "url": "https://it.wikipedia.org/wiki?curid=1468380", "title": "Junkers Ju 287", "text": "Lo Junkers Ju 287 fu un laboratorio volante costruito per sviluppare la tecnologia necessaria per la realizzazione di un bombardiere pesante plurimotore a reazione a lungo raggio. Realizzato dalla Junkers GmbH per dotare la Luftwaffe di nuovi e potenti bombardieri, era caratterizzato da una rivoluzionaria configurazione alare a freccia negativa, il primo velivolo della storia ad utilizzare questa soluzione. Fu realizzato con gran parte di componenti provenienti da altri velivoli. Il prototipo volante, lo Ju 287 V1, ed il secondo prototipo non ultimato V2, vennero requisiti dall'armata rossa durante le fasi finali della seconda guerra mondiale quindi ulteriormente sviluppati in Unione Sovietica dopo la fine del conflitto.\nStoria del progetto.\nIl progetto si deve all'ingegner Hans Wocke, responsabile dell'ufficio studi della Junkers a Dessau. Gli sviluppi della seconda guerra mondiale vedevano la necessit\u00e0 da parte della Luftwaffe di dotarsi di nuovi bombardieri strategici che potessero raggiungere lunghe distanze con un elevato carico di bombe. Tenendo conto delle caratteristiche di velocit\u00e0 e quota operativa dei nuovi caccia alleati, all'inizio del 1943 Wocke inizi\u00f2 a disegnare un nuovo velivolo che potesse sfruttare la tecnologia dei motori turbogetto i quali avevano ormai raggiunto un grado di affidabilit\u00e0 tale da poter essere impiegati praticamente.\nPer la struttura venne effettuata un'attenta ricerca esplorando la possibilit\u00e0 di nuove soluzioni rimaste fino ad allora alla fase concettuale. Fu grazie a questa ricerca che venne presa in considerazione la formula con le ali aventi angolazione negativa. Il Deutsche Versuchsanstalt f\u00fcr Luftfahrt (DVL) ed altri istituti di ricerca avevano gi\u00e0 svolto ricerche in tal senso, giungendo ad alcune conclusioni precise: gli effetti positivi di tale configurazione alare risultavano evidenti ad alte velocit\u00e0, mentre alle basse rimanevano significativi problemi di instabilit\u00e0. L'ing. Wocke progett\u00f2 pertanto un'ala con una freccia negativa di 23\u00b0, stimando di supplire agli inconvenienti registrati con un approfondito disegno dell'ala stessa attraverso rapporti di corda e profili studiati per ottimizzarne l'aerodinamica. A conclusione della progettazione, si pass\u00f2 a studiare gli effetti in galleria del vento con un modello in scala, fino ad ottenere l'approvazione da parte del RLM che design\u00f2 il progetto come Ju 287. Al fine di chiarire definitivamente le problematiche, si decise di costruire un prototipo da utilizzare come laboratorio volante.\nJu 287 V1.\nGi\u00e0 nel marzo del 1943 il Reichsluftfahrtministerium sollecit\u00f2 la Junkers ad accelerare i tempi di realizzazione del velivolo ricorrendo a tutto quanto potesse gi\u00e0 essere disponibile. Questo port\u00f2 a realizzare un collage di elementi appartenenti ad altri velivoli. Si utilizz\u00f2 la fusoliera di uno Heinkel He 177 A-3 a cui venne unito l'impennaggio di coda di uno Junkers Ju 188 G-2, i carrelli principali di uno Ju 352 ed il carrello anteriore che sembra sia direttamente derivato dagli studi compiuti su quello di un Consolidated B-24 Liberator della United States Army Air Forces costretto ad un atterraggio forzato in territorio tedesco e catturato dalle forze naziste. (Secondo altre fonti il carrello era proprio quello del B-24). Per la propulsione si affidarono a quattro turbogetti Junkers Jumo 004 da 900\u00a0kg di spinta, gli stessi utilizzati dalle prime versioni dei nuovi caccia Messerschmitt Me 262. Al modello finito, pur essendo pi\u00f9 un laboratorio volante che un vero e proprio prototipo, fu assegnata la denominazione ufficiale di Ju 287 V1 ed immatricolato RS+RA. Essendosi resi conto che la pista privata della Junkers a Dessau era troppo corta per riuscire a farlo decollare, si decise di trasferire il velivolo all'aerodromo di Brandis-Waldpolenz, vicino a Lipsia, dove si stacc\u00f2 da terra per la prima volta l'8 agosto 1944, ai comandi del Cap. Siegfried Holzbauer. Per facilitarne il decollo vennero utilizzati 4 razzi Walter 501 da 1\u00a0200\u00a0kg di spinta appesi sotto i motori e sganciati subito dopo. Nella fase di atterraggio veniva utilizzato un parafreno, ovvero un grosso paracadute come freno addizionale aerodinamico. Questo modello effettu\u00f2 in tutto 17 voli con ottimi risultati consentendo di raccogliere importanti dati da utilizzare nei futuri progetti. La velocit\u00e0 massima raggiunta fu di 560 km/h a 6\u00a0000 m di quota, i quali diventavano 650\u00a0km/h in picchiata, con una tangenza di 10.800 m ed un raggio di azione di 1\u00a0500\u00a0km. I problemi relativi alle basse velocit\u00e0 per\u00f2 rimanevano, anche se esse vennero attribuite soprattutto alla limitata potenza offerta dai motori e ai limiti aerodinamici imposti dai grandi carrelli fissi pur se ampiamente carenati. Al fine di risolvere anche questi problemi si intraprese la costruzione di un successivo e pi\u00f9 evoluto modello.\nJu 287 V2.\nPur essendo concepito anche questo come laboratorio volante, al fine soprattutto di sviluppare le conoscenze alle alte velocit\u00e0, presentava variazioni significative rispetto al modello precedente. La fusoliera era un progetto completamente nuovo ed era simile a quella dello Junkers Ju 288. Per ovviare all'insufficiente potenza del V1 la motorizzazione veniva incrementata a 6 motori BMW 003 A-1 da 800\u00a0kg spinta, assemblati in 2 gruppi da 3 e posizionati sotto le ali. Nell'estate del 1944, mentre il \"V1\" veniva trasferito al centro sperimentale di Rechlin, venne iniziata la costruzione del \"V2\", ma gi\u00e0 il 3 luglio il Reichsluftfahrtministerium impose alla Junkers di dedicare tutte le risorse allo studio e progettazione di un nuovo caccia di emergenza. L'intero progetto venne perci\u00f2 congelato e ripreso solamente all'inizio del 1945. Nello stabilimento di Dessau si riprese il montaggio del V2 e si inizi\u00f2 la realizzazione del V3, che avrebbe dovuto risultare finalmente il prototipo della pre-serie \"A-0\" capostipite di tutta la successiva serie \"A-1\". Questa ultima versione sarebbe affidata ad un equipaggio di tre persone e caratterizzata da una cabina di pilotaggio pressurizzata, un armamento difensivo affidato a due mitragliatrici MG 131 da 13\u00a0mm installate in una torretta caudale telecomandata dalla cabina. La velocit\u00e0 massima stimata avrebbe dovuto essere di oltre 860\u00a0km/h a 5\u00a0000 m, la velocit\u00e0 di crociera di 790\u00a0km/h a 7\u00a0000 m, la tangenza massima di 12\u00a0000 m, il raggio d'azione a pieno carico di 1\u00a0600\u00a0km ed il carico bellico di 4\u00a0000\u00a0kg di bombe.\nLa realizzazione del V2 era oramai a buon punto ma la controffensiva sovietica ne imped\u00ec la completa realizzazione. L'esercito sovietico giunto allo stabilimento di Dessau cattur\u00f2 l'ing. Wocke, l'intera squadra di collaboratori ed i collaudatori, quindi requis\u00ec tutto il materiale realizzato trasferendo il modello incompleto in territorio russo. Anche il V1, pur se danneggiato gravemente per un bombardamento alleato, venne requisito e trasferito assieme al resto del materiale. Inizialmente tutto il complesso venne appoggiato a Poderezhye e successivamente trasferito a Nicolovdskoye, dove il V2 venne completato e portato in volo il 23 maggio 1947 dal Com. Dulgen. Del programma svolto dai russi non si hanno notizie certe, salvo che ebbe termine nel 1948 quando ci si rese conto che erano gi\u00e0 presenti progetti tecnicamente molto pi\u00f9 avanzati, e che se ne utilizz\u00f2 l'esperienza per realizzare l'OKB 1 EF 140 anche questo abbandonato al secondo prototipo all'inizio degli anni cinquanta."}
{"id": "1468382", "revid": "729019", "url": "https://it.wikipedia.org/wiki?curid=1468382", "title": "Stazione di Barletta", "text": "La stazione di Barletta \u00e8 la stazione principale di Barletta, ubicata sulla linea ferroviaria Adriatica ed \u00e8 il capolinea delle ferrovie Barletta-Spinazzola e Bari-Barletta.\nStrutture e impianti.\nLa stazione dispone di un fabbricato viaggiatori a 3 piani che ospita diversi servizi tra cui biglietteria, sala d'attesa, bar e dirigenza del movimento.\nIl piazzale conta 7 binari passanti per il servizio viaggiatori: i primi 5 sono usati dai convogli Trenitalia, mentre altri due sono compresi nella cosiddetta stazione di Barletta Centrale e sono utilizzati per il capolinea dei treni Ferrotramviaria in servizio sulla ferrovia Bari-Barletta. I binari sono serviti in totale da 4 marciapiedi con pensiline e sottopassaggi.\nSono inoltre presenti binari tronchi e passanti a servizio dello scalo merci, pressoch\u00e9 in disuso dalla soppressione del servizio per il porto: un apposito raccordo, soppresso, raggiungeva la stazione di Barletta Marittima.\nFra gli ulteriori fabbricati accessori \u00e8 presente una rimessa locomotive.\nMovimento.\nIl traffico passeggeri di Barletta secondo RFI nel 2008 fu di 2,7 milioni di viaggiatori anche in seguito all'interscambio tra le diverse linee e tra treno e bus.\nNella stazione fermano tutti i treni Regionali, Intercity, Frecciargento e Frecciabianca. Fermano inoltre alcune coppie di Frecciarossa. Inoltre \u00e8 capolinea di tutti i treni per Spinazzola e per Bari (per le ferrovie del Nord Barese).\nServizi.\nI servizi commerciali della stazione, classificata da RFI nella categoria \"gold\", sono in carico a Centostazioni; l'impianto dispone di:\nInterscambi.\nPresso la stazione \u00e8 possibile utilizzare i seguenti interscambi:"}
{"id": "1468385", "revid": "1788047", "url": "https://it.wikipedia.org/wiki?curid=1468385", "title": "Itaju do Col\u00f4nia", "text": "Itaju do Col\u00f4nia \u00e8 un comune del Brasile nello Stato di Bahia, parte della mesoregione del Sul Baiano e della microregione di Ilh\u00e9us-Itabuna."}
{"id": "1468394", "revid": "1305772", "url": "https://it.wikipedia.org/wiki?curid=1468394", "title": "Kiko", "text": ""}
{"id": "1468396", "revid": "339392", "url": "https://it.wikipedia.org/wiki?curid=1468396", "title": "F.C. Dolo 1909", "text": ""}
{"id": "1468397", "revid": "104458", "url": "https://it.wikipedia.org/wiki?curid=1468397", "title": "Christof Innerhofer", "text": "Biografia.\nStagioni 2000-2008.\nRisiede a Gais ed \u00e8 tesserato per il gruppo sportivo Fiamme gialle. Sugli sci dall'et\u00e0 di tre anni, Innerhofer ha iniziato a partecipare a gare internazionali FIS nel novembre 1999. Quattro anni dopo \u00e8 invece arrivato l'esordio in Coppa Europa.\nA una buona stagione a livello continentale nel 2005-2006, coronata da due vittorie e un altro podio, \u00e8 seguita la prima gara in Coppa del Mondo: il 12 novembre 2006 con lo slalom speciale di Levi, anche se in quell'occasione non ha finito la prima manche. I primi punti nella competizione sono arrivati invece il 10 dicembre successivo, quando \u00e8 giunto 24\u00ba nella supercombinata di Reiteralm. Durante il 2007 ha preso parte ai Mondiali di \u00c5re, arrivando 38\u00ba in discesa libera e non completando la supercombinata. Nella stagione seguente sono arrivati i primi piazzamenti tra i primi dieci, con un nono, un ottavo e due settimi posti.\nStagioni 2009-2011.\nNel 2008-2009 ha continuato a raccogliere buoni piazzamenti, prima di vincere nella discesa libera sulla difficile pista Stelvio di Bormio il 28 dicembre. Nei successivi Mondiali di Val-d'Is\u00e8re 2009 \u00e8 giunto quarto nella prova di supergigante, a cinque centesimi dal terzo posto del norvegese Aksel Lund Svindal, mentre nella discesa libera e nella supercombinata \u00e8 stato rispettivamente 10\u00ba e 15\u00ba.\nHa preso parte ai XXI Giochi olimpici invernali di (19\u00b0 in discesa, 6\u00b0 in supergigante, 8\u00b0 in supercombinata) e un anno dopo, il 9 febbraio 2011, si \u00e8 laureato campione del mondo di supergigante a Garmisch-Partenkirchen precedendo l'austriaco Hannes Reichelt e il croato Ivica Kosteli\u0107 rispettivamente di 60 e 72 centesimi. Tre giorni dopo ha conquistato anche il bronzo in discesa libera, superato solo dal canadese Erik Guay e dallo svizzero Didier Cuche; infine il 14 febbraio si \u00e8 aggiudicato anche la medaglia d'argento in supercombinata dietro al norvegese Aksel Lund Svindal e davanti all'altro azzurro Peter Fill. Con questa tripletta ha eguagliato il primato italiano del maggior numero di medaglie in un'unica rassegna iridata: tre come Zeno Col\u00f2 ad Aspen nel 1950, anche se allora si tratt\u00f2 di due ori ed un argento.\nStagioni 2012-2022.\nIl 15 marzo 2012, nelle finali di Schladming, si \u00e8 aggiudicato la sua terza gara di Coppa vincendo il supergigante con cui si concludeva la stagione agonistica, . L'anno dopo, ai Mondiali di Schladming, si \u00e8 classificato 14\u00ba nella discesa libera, 7\u00b0 nel supergigante e non ha concluso la supercombinata.\nIl 9 febbraio 2014 ha vinto la medaglia d'argento nella discesa libera dei XXII Giochi olimpici invernali di , arrivando a 6 centesimi di secondo dal vincitore Matthias Mayer. Innerhofer \u00e8 divenuto cos\u00ec il primo atleta italiano a conquistare l'argento olimpico nella disciplina; in precedenza solo due azzurri erano saliti sul podio di discesa: Zeno Col\u00f2, oro a , e Herbert Plank, bronzo a . Il 14 febbraio ha conquistato la sua seconda medaglia olimpica, arrivando terzo nella supercombinata, mentre due giorni dopo non ha concluso la prova di supergigante. Assieme ad Arianna Fontana, vincitrice di una medaglia d'argento e due di bronzo nello short track, \u00e8 stato l'unico atleta plurimedagliato per l'Italia in quella edizione olimpica.\nAi Mondiali di Vail/Beaver Creek 2015 \u00e8 stato 24\u00ba nella discesa libera e 18\u00ba nel supergigante e nella combinata e ai XXIII Giochi olimpici invernali di si \u00e8 classificato 17\u00ba nella discesa libera, 16\u00ba nel supergigante e 14\u00ba nella combinata. Ai Mondiali di \u00c5re 2019 \u00e8 stato 11\u00ba nella discesa libera, 4\u00ba nel supergigante e non ha completato la combinata e a quelli di Cortina d'Ampezzo 2021 si \u00e8 classificato 6\u00ba nella discesa libera, 23\u00ba nel supergigante e 14\u00ba nella combinata; l'anno dopo ai XXIV Giochi olimpici invernali di si \u00e8 piazzato 10\u00ba nella combinata e non ha completato n\u00e9 la discesa libera n\u00e9 il supergigante.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nDH = discesa libera\nSG = supergigante\nSC = supercombinata\nCoppa Europa.\nCoppa Europa - vittorie.\nLegenda:\nDH = discesa libera\nSG = supergigante\nIN = slalom indoor"}
{"id": "1468398", "revid": "48040", "url": "https://it.wikipedia.org/wiki?curid=1468398", "title": "A.S. Canicatt\u00ec", "text": ""}
{"id": "1468399", "revid": "125217219", "url": "https://it.wikipedia.org/wiki?curid=1468399", "title": "Alessandro Alibrandi", "text": "Militante del Fronte della Giovent\u00f9 (l'organizzazione giovanile del MSI), nel 1977 abbraccia lo spontaneismo armato con i NAR, con cui sar\u00e0 protagonista di una stagione di violenze fino alla sua morte, avvenuta il 5 dicembre 1981 nel quartiere Labaro a Roma durante un conflitto a fuoco con le forze dell'ordine.\nBiografia.\nFiglio del giudice istruttore del tribunale di Roma, Antonio Alibrandi, Alessandro milit\u00f2 sin da giovane nel Movimento Sociale Italiano, prima nel Fronte della Giovent\u00f9, e poi nel Fuan di via Siena, nel quartiere Nomentano. Frequentando il Liceo Statale J.F. Kennedy, nella zona di Monteverde, conosce altri giovani militanti neofascisti: Valerio Fioravanti, Massimo Carminati e Franco Anselmi. La prima azione armata a cui partecipa \u00e8 uno scontro a fuoco con la polizia a Borgo Pio a Roma nel marzo del 1977.\nL'omicidio di Walter Rossi.\nIl 30 settembre 1977, durante un agguato in Viale delle Medaglie d'Oro a Roma, i fascisti uccisero il militante di sinistra Walter Rossi, colpito alla nuca da un proiettile mentre con altri attivisti partecipava a un volantinaggio antifascista. I militanti del MSI della Balduina, arrestati la notte stessa, furono scagionati dall'accusa di omicidio volontario e furono processati per rissa aggravata (insieme ad alcuni militanti di sinistra) e scagionati poi anche da questa accusa.\nI fatti legati a quell'omicidio non furono mai del tutto chiariti; soprattutto non fu chiarito il ruolo di un blindato della Polizia che, secondo tutte le testimonianze, precedeva i missini durante l'attacco a Rossi e agli altri compagni, circostanza che fece pensare a una collusione tra le forze dell'ordine e i militanti di destra.\nSolo nel 1981, grazie alle rivelazioni di alcuni pentiti, furono indicati Cristiano Fioravanti e Alessandro Alibrandi quali possibili assassini del ragazzo. Interrogato nell'aprile di quello stesso anno, Fioravanti ammise che entrambi fecero parte del gruppo di militanti fascisti da cui partirono gli spari in direzione del gruppo di militanti di sinistra, attribuendo tuttavia ad Alibrandi il colpo mortale, in quanto la sua arma, a suo dire, si sarebbe inceppata, impedendogli di sparare. Durante un'udienza del processo d'appello per la strage della stazione di Bologna, il 10 novembre 1989, Valerio Fioravanti rilasci\u00f2 per la prima volta una testimonianza sull'accaduto:\nNel 2001, poi, la vicenda giudiziaria si chiuse definitivamente con il non luogo a procedere, per non aver commesso il fatto, nei confronti di Cristiano Fioravanti, giudicato solo per i reati concernenti le armi e condannato a 9 mesi di reclusione.\nLa lotta armata con i NAR.\nVerso la fine del 1977, entra a far parte del gruppo originario dei NAR, che si forma attorno alla sede del Movimento Sociale Italiano di Monteverde e comprendente, oltre a lui, anche i fratelli Cristiano e Valerio Fioravanti, Franco Anselmi e Francesca Mambro.\nIl primo omicidio del gruppo \u00e8 quello dello studente di Lotta Continua Roberto Scialabba, che i NAR uccidono il 28 febbraio 1978 per \"celebrare\" il terzo anniversario della morte di Miki Mantakas. I neofascisti, camuffati e resi difficilmente riconoscibili , scendono dall'auto e fanno fuoco su un capannello radunato intorno ad una panchina in piazza San Giovanni Bosco, uccidendo Roberto Scialabba, freddato da Valerio Fioravanti con due colpi alla testa.\nIl 6 marzo 1978, assieme ai fratelli Fioravanti, Francesco Bianco (alla guida dell'auto) e Franco Anselmi, prende parte alla rapina ai danni dell'armeria Centofanti, nella zona di Monteverde a Roma, nella quale perde la vita Franco Anselmi, colpito alla schiena dal proprietario.\nIl 9 gennaio 1979, mentre Alibrandi, Patrizio Trochei, Livio Lai, Gabriele De Francisci e Paolo Pizzonia agiscono con compiti di copertura, Valerio Fioravanti, Alessandro Pucci e Dario Pedretti assaltano gli studi di Radio Citt\u00e0 Futura durante la trasmissione femminista \"Radio Donna\", dando fuoco ai locali e sparando sulle quattro conduttrici che rimarranno ferite.\nNel novembre del 1980, anche a seguito di un mandato di cattura spiccato nei suoi confronti, sin dal marzo di quell'anno dal giudice Mario Amato, il magistrato che indagava sul terrorismo di destra, Alibrandi, dopo una breve permanenza a Londra, decise di trasferirsi in Libano, trovando accoglienza, come molti altri fascisti, nei campi di addestramento militare della Falange maronita, la milizia della destra cristiana alleata di Israele.\nIn Libano apprende dell'arresto del suo amico Valerio Fioravanti, avvenuto il 5 febbraio 1981 e decide cos\u00ec di rientrare in Italia, il 18 giugno successivo, anche per dar man forte al gruppo nell'ambito della strategia di regolamenti di conti all'interno dell'ambiente della destra a cui i NAR si dedicarono, verso la fine della loro storia.\nIn questo contesto, il 31 luglio 1981, partecipa all'omicidio di Giuseppe De Luca, detto \"Pino il calabro\" e accusato dal gruppo di essere un truffatore e, il 30 settembre dello stesso anno all'uccisione di Marco Pizzari, estremista di destra che, durante il periodo di arresti seguiti alla Strage di Bologna, si diceva avesse collaborato con la polizia e che fosse responsabile dell'arresto di Luigi Ciavardini e Nanni De Angelis, quest'ultimo picchiato a morte dai poliziotti in questura. Un commando a bordo di una Ritmo blu blocca la sua Panda mostrandogli una paletta nei pressi di piazza Medaglie d'Oro, a Roma. Quando Pizzari scende dall'auto per recarsi verso quella che ritiene essere una pattuglia in borghese, Cavallini e Alibrandi lo colpiscono tre volte, due alla testa e uno al torace, mentre Vale, Soderini e la Mambro, erano di copertura.\nIl 19 ottobre 1981, Alibrandi, Sordi e Cavallini sono a Milano, per regolare i conti con Giorgio Muggiani, considerato dal gruppo responsabile dell'arresto di Cavallini. Seguiti da un'auto civetta della polizia, i tre sparano e colpiscono due agenti, mentre il terzo si d\u00e0 alla fuga. Nel mentre Sordi si avvicina alla pattuglia per prendere le armi e finisce con un colpo alla testa l'agente ferito.\nIl 21 ottobre 1981, Alibrandi, Gilberto Cavallini, Francesca Mambro, Giorgio Vale, Stefano Soderini e Walter Sordi uccidono in un agguato il capitano della Digos Francesco Straullu (coordinatore di molte indagini sui gruppi dell'eversione nera) e l'agente Ciriaco Di Roma, nei pressi di Acilia. I due vengono raggiunti da numerosi colpi d'arma da fuoco esplosi da armi automatiche con proiettili ad alta potenzialit\u00e0 offensiva la cui violenza dell'impatto spinge addirittura il corpo sotto il sedile. La scelta delle armi venne dettata dalla errata convinzione che i poliziotti girassero con un'auto blindata. L'omicidio fu rivendicato con un volantino nel quale, i NAR, scrivevano: \u00abNon abbiamo n\u00e9 poteri da inseguire n\u00e9 masse da educare, per noi quello che conta \u00e8 la nostra etica. Per essa i nemici si uccidono e i traditori si annientano. Il desiderio di vendetta ci nutre: non ci fermeremo\u00bb\nLegami con la Banda della Magliana.\nLe doti espresse nella lotta politica da Alibrandi, prima negli scontri di piazza e poi nelle rapine di autofinanziamento, contribuirono ad accrescere un certo prestigio personale che, grazie alla sua fama di duro, di picchiatore e di coraggioso nelle azioni, dagli ambienti dell'estrema destra romana, arriv\u00f2 anche all'orecchio di alcuni personaggi della malavita comune che, in quella seconda met\u00e0 degli anni settanta era contraddistinta, nella capitale, da una pressoch\u00e9 totale egemonia da parte della Banda della Magliana.\nDall'altro canto, in entrambi gli ambienti, quello cio\u00e8 dell'eversione politica e del crimine organizzato, aveva gi\u00e0 cominciato a farsi strada la possibilit\u00e0 di ricercare un terreno comune di reciproco beneficio che port\u00f2, una parte dei militanti \"politici\" a percorrere (anche) la strada del crimine a scopo di lucro. Frequentando lo stesso bar di Franco Giuseppucci e Danilo Abbruciati (il bar Fermi, nella zona di Ponte Marconi), ad esempio, gi\u00e0 nel 1977 personaggi legati ai NAR, come Massimo Carminati, erano entrati in contatto con la Banda stessa. Fu cos\u00ec che, in quel periodo, in linea con quel percorso intrapreso da Carminati di mutuo scambio di \"favori\", anche Alibrandi, spesso e volentieri in coppia con Cristiano Fioravanti, si attiv\u00f2 per eseguire alcune richieste di Giuseppucci e soci.\nAlla base di questo legame vi furono attivit\u00e0 di reinvestimento di proventi di alcune rapine di autofinanziamento che gli estremisti affidarono a Giuseppucci in modo da poter riciclare il denaro in altre attivit\u00e0 illecite, quali l'usura o spaccio di droga in cui la Banda era specializzata e per conto della quale, Alibrandi e gli altri, eseguirono attivit\u00e0 di intimidazione, recupero crediti, danneggiamenti e di vero e proprio killeraggio eliminando personaggi entrati in conflitto con gli affari dei \"bravi ragazzi\" della Magliana. \u00c8 il caso, per esempio, del tabaccaio romano Teodoro Pugliese, omicidio ordinato dalla Banda ed effettuato da Alibrandi, Carminati e Claudio Bracci con tre colpi di pistola calibro 7,65, perch\u00e9 d'intralcio nel traffico di stupefacenti gestito da Giuseppucci.\nAltro personaggio con cui Alibrandi e Fioravanti strinsero un legame di reciproca collaborazione fu Massimo Sparti un pregiudicato, ladro e scassinatore romano di simpatie neonaziste ed esperto in falsi e rapine (e che poi fu il principale accusatore di Giusva Fioravanti e Francesca Mambro nel processo per la Strage di Bologna). Oltre a fornire ai due la pistola con cui uccideranno Walter Rossi, Sparti provvedeva ad appoggi logistici, coperture, documenti falsi armi e indicazioni per rapine (prevalentemente a filatelie ed istituti di credito) e furti a cui, in molti casi, partecipava direttamente.\nLa morte.\nIl 5 dicembre 1981 Alibrandi muore durante un conflitto a fuoco con la Polizia stradale alla stazione di Labaro, sulla via Flaminia, nei pressi di Roma.\nQuella mattina, il commando dei NAR formato da Walter Sordi, Pasquale Belsito, Ciro Lai e lo stesso Alibrandi \u00e8 alla ricerca di una pattuglia della polizia da \"disarmare\" ed \u00e8 in attesa su una panchina del Labaro, lungo la Flaminia, quando una volante appena passata a lenta andatura inverte di colpo la marcia. Alibrandi, allora, entra subito in azione senza guardarsi le spalle, estraendo la pistola e iniziando a sparare contro l'auto.\nUn agente si getta dall'auto e si rifugia in un angolo della stazione ferroviaria, mentre un altro ripara nei pressi di un ristorante: Sordi lo insegue e lo colpisce al fianco e alla gamba, ma lui riesce comunque ad aprire il fuoco su Alibrandi che, raggiunto alla testa dal colpo sparato alle sue spalle, resta a terra. Morir\u00e0 in ospedale dopo poche ore. Il terzo poliziotto, il ventunenne Ciro Capobianco, viene ferito ai polmoni mentre \u00e8 ancora dentro l'auto e anche lui morir\u00e0, due giorni dopo in ospedale.\nFinito il conflitto, i neofascisti si dileguano abbandonando il compagno morto sull'asfalto: Belsito si libera dell'agente moribondo e si mette alla guida della Volante mentre Sordi, anche lui ferito al gluteo, si allontana con la loro auto. Gli agenti che arrivano sul luogo della sparatoria trovano indosso ad Alibrandi una delle bombe a mano trafugate tempo prima con Valerio Fioravanti nella caserma di Spilimbergo, una Beretta 92 rubata all'ambasciata araba, una P38 con matricola abrasa, un caricatore con 20 cartucce calibro 9, due patenti e una carta di identit\u00e0 falsificate, tre tesserini di ufficiali di Finanza, 15 foglietti manoscritti e due mazzi di chiavi.\nMassimo Carminati, intercettato vent'anni pi\u00f9 tardi durante le indagini di Mafia Capitale, dir\u00e0 che, secondo quanto riferitogli da Lai, a colpire alla nuca Alibrandi fu un proiettile esploso per sbaglio dai suoi amici durante il conflitto a fuoco."}
{"id": "1468400", "revid": "1788047", "url": "https://it.wikipedia.org/wiki?curid=1468400", "title": "Ipia\u00fa", "text": "Ipia\u00fa \u00e8 un comune del Brasile nello Stato di Bahia, parte della mesoregione del Sul Baiano e della microregione di Ilh\u00e9us-Itabuna."}
{"id": "1468401", "revid": "278830", "url": "https://it.wikipedia.org/wiki?curid=1468401", "title": "Anna Zamboni", "text": "Vinse Miss Italia nel 1969 e nel 1970 fu seconda a Miss Europa e nona a Miss Universo. In seguito si dedic\u00f2 alla carriera di modella e a partire dal 2007 sfil\u00f2 per le taglie forti di Maria Grazia Severi."}
{"id": "1468403", "revid": "985245", "url": "https://it.wikipedia.org/wiki?curid=1468403", "title": "Theropithecus gelada", "text": "Il babbuino Gelada (Theropithecus gelada R\u00fcppell, 1835) \u00e8 una grossa scimmia della famiglia dei Cercopitecidi, endemica dell'Etiopia. \u00c8 l'unica specie vivente del genere Theropithecus.\nDescrizione.\nI parenti pi\u00f9 vicini del Gelada sono i babbuini del genere \"Papio\", genere al quale un tempo la specie veniva ascritta. Come loro, hanno corpo massiccio e zampe robuste, oltre che canini molto allungati.\nIl dimorfismo sessuale \u00e8 piuttosto accentuato. Il maschio possiede una folta criniera che arriva a toccare il petto e una piccola parte della schiena.\nQuesto cinocefalo \u00e8 molto caratteristico per la testa dal muso arrotondato e rivolto verso l'alto. Le sue narici, sporgenti, si aprono sulla parte superiore del naso. Non confondibile con nessun'altra specie, il gelada si distingue da tutti gli altri primati per le zone di pelle nuda sul petto e sotto la gola: una grande chiazza, a forma di mezzaluna, si estende in senso trasversale sotto la gola; due altre chiazze, di forma triangolare, ornano il petto. Queste zone, glabre, sono di colore rosso vivo e orlate di piccole escrescenze carnose che sembrano collane di perle. Nelle femmine il rosso della pelle cambia di intensit\u00e0, in relazione al ciclo ormonale mensile. La femmina ha le mammelle molto ravvicinate tra loro, quasi da toccarsi, il che tra i primati \u00e8 un fatto eccezionale. La pelle della faccia del gelada \u00e8 color marrone scuro, le palpebre sono bianche. La pelliccia, fitta e molto lunga, forma una criniera dietro la testa dei maschi. Il maschio adulto pesa circa 20\u00a0kg; la femmina, pi\u00f9 piccola, non supera i 14\u00a0kg. Come il babbuino, anche il gelada maschio ha i canini molto lunghi, mentre nella femmina essi sono normali. Queste scimmie usano i loro forti denti come efficacissime armi di difesa e di offesa. I gelada hanno la coda lunga, di colore marrone, con un ciuffo di peli all'estremit\u00e0, che la fa somigliare a quella del leone. Il pollice di queste scimmie \u00e8 uno dei pi\u00f9 opponibili fra i primati, superato solo da quello dell'uomo. Ci\u00f2 perch\u00e9 l'animale ha necessit\u00e0 di un'estrema accuratezza nel raccogliere i singoli steli o semi di cui si nutre.\nDistribuzione e habitat.\nLa zona di distribuzione del gelada \u00e8 ridottissima. Infatti, vive solo su alcune montagne dell'Etiopia, dove frequenta gli altopiani pietrosi. Vive sulle montagne del nord e del centro, specialmente intorno al lago Tana, a un'altitudine variante tra i 2000 e i 4000\u00a0m.\nBiologia.\nI gelada sono scimmie terricole, perfettamente atte alla corsa e agli spostamenti sul terreno. I loro habitat preferiti sono le scarpate rocciose, vicino ai fiumi e ai torrenti. Sono a loro agio nelle falesie, a strapiombo su precipizi e gole di montagna. \nRaramente si allontanano da questi luoghi, che offrono loro riparo e sicurezza. Durante la notte i gelada vanno a dormire sui cornicioni rocciosi, quasi inaccessibili, dove sono al sicuro dai carnivori predatori. Queste scimmie sono diurne; all'alba si mettono in attivit\u00e0, attendono alla loro toletta, quindi partono, alla ricerca di cibo, consistente in foglie, erbe, chicchi, radici carnose e bulbi diversi. Si tratta dell'unica scimmia brucatrice: esse, infatti, si muovono sulle quattro zampe, falciando continuamente l'erba e le piantine che crescono sugli altopiani dove la specie \u00e8 di casa. Tra i predatori principali di questo primate si annoverano il leopardo e il lupo etiope. Non sono pericolosi per l'uomo.\nStruttura sociale.\nI gelada, come i babbuini, sono scimmie gregarie, viventi in gruppi e formanti comunit\u00e0 perfettamente gerarchizzate. Queste comunit\u00e0 possono arrivare fino a quattrocento individui, divisi in gruppi di minore importanza, ciascuno dei quali occupa un particolare territorio lungo le falesie. Ogni gruppo \u00e8 dominato da un grosso maschio adulto, che ne \u00e8 il capo incontrastato. Questo pasci\u00e0 dispone di un harem e non tollera nessuna intrusione nel suo dominio. I gelada, a volte, effettuano rilevanti spostamenti giornalieri. Lasciano all'alba le loro falesie e salgono fino ai prati superiori, dove passano la giornata a nutrirsi. Percorrono cos\u00ec fino a 6\u00a0km. Al crepuscolo ridiscendono verso le falesie, dove cercano un riparo per la notte. Non dormono sempre nella loro abituale tana, ma si spostano per alcuni giorni lungo la gola dei monti, salendo e ridiscendendo il corso del fiume, prima di fare ritorno al loro luogo abituale.\nI gelada lanciano gridi acutissimi, percepibili da lontano, ma non emettono gli abbai tanto caratteristici dei babbuini."}
{"id": "1468405", "revid": "433605", "url": "https://it.wikipedia.org/wiki?curid=1468405", "title": "Itap\u00e9", "text": "Itap\u00e9 \u00e8 un comune del Brasile nello Stato di Bahia, parte della mesoregione del Sul Baiano e della microregione di Ilh\u00e9us-Itabuna."}
{"id": "1468406", "revid": "599013", "url": "https://it.wikipedia.org/wiki?curid=1468406", "title": "Boland Cavaliers", "text": "Il Boland Cavaliers () \u00e8 una squadra provinciale sudafricana di rugby a 15 deputata al livello professionistico del Boland Rugby, ufficialmente Boland Rugby Union.\nPartecipa annualmente alla Currie Cup e al Rugby Challenge rappresentando i distretti di Cape Winelands e West Coast nella provincia del Capo Occidentale e disputa le proprie gare interne al Boland Stadium di Wellington, citt\u00e0 sede della \"union\".\nStoria.\nFondata nel 1939 e con sede nella citt\u00e0 di Wellington, la Boland Rugby Union \u00e8 l'organismo che governa la disciplina del rugby nelle municipalit\u00e0 distrettuali di Cape Winelands e West Coast della provincia del Capo Occidentale.\nFin dall'anno della sua istituzione, la squadra rappresentativa di tale provincia rugbistica milit\u00f2 in Currie Cup conosciuta come Boland fino al 1997. Dopo il passaggio del rugby amatoriale al professionismo nel 1995, dal 1998 al nome ufficiale venne aggiunto il soprannome \"Cavaliers\": Boland Cavaliers fu quindi la denominazione della squadra professionistica del Boland Rugby.\nImpegnata principalmente nella divisione minore della Currie Cup dall'istituzione del professionismo, la Currie Cup First Division, che la vide vittoriosa in cinque occasioni (2001, 2003, 2004, 2006 e 2011), vanta come miglior risultato nella competizione nazionale la finale dell'edizione 1952 persa contro Transvaal.\nLa squadra prende il nome dalla regione di Boland nella provincia del Capo Occidentale che, pur non avendo confini ben definiti, si estende intorno alle montagne di Boland e alle citt\u00e0 di Stellenbosch, Paarl e Worcester. I giocatori della formazione sono noti col soprannome di \"Wynboere\", parola in lingua afrikaans che in italiano significa letteralmente: \"vignaioli\" (coltivatori della vigna).\nSpringboks.\nDi seguito elencati i giocatori del Boland (1939-1997) selezionati nella nazionale sudafricana:"}
{"id": "1468407", "revid": "287204", "url": "https://it.wikipedia.org/wiki?curid=1468407", "title": "Habib Mahfuz", "text": "Dirigente della squadra di club dell'Esporte Clube S\u00edrio in cui introdusse la pratica del calcio a 5 negli anni 1950, e dell'Associa\u00e7\u00e3o Crist\u00e3 de Mo\u00e7os de S\u00e3o Paulo, Mahfuz rappresent\u00f2 il proprio club anche nella assemblea che sanc\u00ec la creazione della Federa\u00e7\u00e3o Paulista de Futebol de Sal\u00e3o nel 1954.\nMahfuz guid\u00f2 la federazione paulista dal 1955 al 1956 quando fu sostituito da Luiz Gonzaga de Oliveira futuro segretario della FIFUSA e realizzatore del primo libro di regole della federazione paulista.\nDa molti appassionati \u00e8 considerato il padre del futsal brasiliano. Mor\u00ec a San Paolo nel 1982."}
{"id": "1468412", "revid": "31886", "url": "https://it.wikipedia.org/wiki?curid=1468412", "title": "Golden Sun", "text": " \u00e8 un videogioco di ruolo alla giapponese sviluppato dalla Camelot Software Planning per Game Boy Advance.\nLa storia di \"Golden Sun\" segue le vicende di una banda di adolescenti con poteri magici chiamati Adepti. Gli Adepti sono in missione per proteggere il mondo di Weyard dal ritorno dell'alchimia, un potere potenzialmente distruttivo sigillato molto tempo fa. Durante la loro ricerca, gli Adepti sviluppano nuove abilit\u00e0 magiche (chiamate Psinergie), assistono gli altri e imparano di pi\u00f9 sul motivo per cui l'alchimia \u00e8 stata sigillata. \"Golden Sun\" \u00e8 stato seguito da un sequel, , che segue la prospettiva degli antagonisti.\nIl gioco \u00e8 stato molto apprezzato dalla critica: Craig Harris di IGN ha affermato che \"Golden Sun\" \"\u00e8 probabilmente uno dei migliori giochi di ruolo giapponesi in 2D creati per qualsiasi sistema\". Il gioco ha riscosso un notevole successo commerciale e ha venduto pi\u00f9 di un milione di copie in Giappone e negli Stati Uniti, dando vita a una serie che include tre giochi e alcune apparizioni in altri media. \"Golden Sun\" \u00e8 stato ripubblicato per Virtual Console tramite l'eShop Wii U nell'aprile 2014.\nTrama.\nIl potere dell'alchimia a Weyard ha, in passato, consentito lo sviluppo di grandi civilt\u00e0. Tuttavia, questo periodo florido alla fine lasci\u00f2 il posto a un conflitto mondiale che si plac\u00f2 solo rinunciando all'alchimia. Le chiavi per sbloccare Alchemy, le quattro Stelle Elementali che detengono il puro potere dei quattro elementi, sono nascoste all'interno del santuario di montagna, il Monte Aleph, che a sua volta \u00e8 sorvegliata dalla citt\u00e0 di Vale alla base della montagna. Nel prologo del gioco, Saturos e Menardi, con l'aiuto di un gruppo di razziatori, assaltano il Monte Aleph con l'intenzione di impadronirsi degli Astri Elementali, ma falliscono nel tentativo. L'incursione scatena tuttavia una catastrofe che conduce alla morte di Felix, il padre di Isaac, e dei genitori di Jenna.\nTre anni dopo, Isaac, Garet e Jenna si uniscono al loro insegnante, Kraden, nelle sue ricerche sul Monte Aleph. Saturos e Menardi, ora assistiti da Alex e un superstite Felix, ne approfittano per tentare nuovamente l'assalto alla montagna, costringendo Isaac a cedere loro tre delle quattro stelle. Il vulcano erutta prima che possano recuperare l'ultima stella, ma prima di fuggire riescono a prendere Jenna e Kraden come ostaggi. Il guardiano del Monte Aleph, il Saggio, appare davanti a Isaac e Garet e ordina loro di impedire al gruppo di Saturos di collocare gli Astri Elementali nei rispettivi Fari di Weyard; se ci\u00f2 dovesse accadere, l'Alchimia verrebbe ripristinata scatenando nuovamente conflitti e guerre.\nIsaac e Garet inseguono il gruppo di Saturos al Faro di Mercurio, insieme a Ivan e Mia, due Adepti incontrati lungo la strada. Nonostante i loro sforzi, non riescono a impedire a Saturos di attivare il Faro di Mercurio. Il gruppo di Saturos parte per il prossimo Faro con il gruppo di Isaac che rimane all'inseguimento. Nell'inseguimento che segue, Isaa ccscopre che Saturos ha preso in ostaggio un altro Adepto: l'Adepta di Giove Saba. Saturos e Menardi attivano il Faro di Venere con la Stella di Venere, e subito dopo si confrontano con il gruppo di Isaac. Tentando di annientare i loro avversari, Saturos e Menardi si uniscono magicamente per formare un enorme drago a due teste, ma il gruppo di Isaac riesce comunque a ucciderli. Subito dopo, Sheba cade dal faro e Felix le salta fuori. I resti del gruppo di Saturos, guidato da Felix e Alex, continuano la loro ricerca per accendere i restanti due fari, con Jenna, Sheba e Kraden ancora con loro. Il gioco termina quando il gruppo di Isaac sale a bordo di una nave e naviga nel mare aperto di Weyard per continuare la loro missione.\nModalit\u00e0 di gioco.\n\"Golden Sun\" \u00e8 un videogioco di ruolo in cui il giocatore controlla quattro ragazzi che viaggiano attraverso un mondo a tema fantasy, interagiscono con altri personaggi, combattono mostri, acquisiscono abilit\u00e0 e oggetti sempre pi\u00f9 potenti e portano avanti la narrazione. Sebbene molte delle azioni del giocatore siano obbligatorie, \"Golden Sun\" spesso consente al giocatore di visitare luoghi gi\u00e0 incontrati e completare determinati obiettivi in un ordine diverso da quello standard.\nLa maggior parte del tempo trascorso al di fuori della battaglia si svolge in dungeon, grotte e altri luoghi, che spesso presentano enigmi che richiedono al giocatore di eseguire una serie di azioni, come creare ponti improvvisati spingendo dei tronchi nei fiumi o spostare il binario di un carrello minerario per accedere a nuove aree. Molti di questi enigmi richiedono l'uso della forma di magia caratteristica del gioco, detta \"Psinergia\". Ci\u00f2 lo pone in controtendenza rispetto alla maggior parte dei giochi di ruolo, che spesso limitano la magia all'interno delle battaglie permettendo solo gli incantesimi di cura all'esterno di esse. Uno stesso incantesimo, tuttavia, ha effetti diversi a seconda del momento; per esempio, l'incantesimo \"Turbine\" che in battaglia permette di danneggiare i nemici viene utilizzato anche fuori di essa per rimuovere il fogliame che ostacola il percorso del giocatore.\nDjinn e battaglie.\n\"Golden Sun\" prevede sia incontri casuali che battaglie obbligatorie contro i boss che fanno avanzare la storia. Quando inizia una battaglia, viene visualizzata una schermata separata in cui il gruppo del giocatore affronta il nemico. Durante una battaglia, i personaggi e lo sfondo ruotano per offrire un effetto pseudo-tridimensionale. Il giocatore viene sconfitto se i Punti Salute di ogni personaggio vengono ridotti a zero; se ci\u00f2 accade, il gruppo torner\u00e0 nell'ultima citt\u00e0 o sotterraneo visitato. Dopo aver vinto una battaglia, i giocatori ricevono punti esperienza, denaro e occasionalmente oggetti.\nUna delle caratteristiche pi\u00f9 distintive di \"Golden Sun\" \u00e8 la possibilit\u00e0 di utilizzare i Djinn, creature che rappresentano l'incarnazione degli elementi e che possono essere catturate se sconfitte in battaglia. Essi costituiscono la base del miglioramento delle statistiche del gioco, cos\u00ec come il sistema che determina le capacit\u00e0 di Psinergia del personaggio. Associare diversi Djinn a personaggi diversi modifica la classe di quel personaggio, influenzandone i punti ferita, i punti Psinergia e altre statistiche, oltre a determinare quale Psinergia il personaggio \u00e8 in grado di eseguire.\nDjinn pu\u00f2 essere \"piazzato\" su un giocatore o messo in \"Standby\". Quando un Djinni \u00e8 piazzato, fornisce bonus alle statistiche del personaggio a cui \u00e8 assegnato e pu\u00f2 cambiare la classe del personaggio o la Psinergia utilizzabile. I Djinn piazzati hanno anche abilit\u00e0 che possono essere utilizzate in battaglia per attaccare, curare o in generale influenzare la battaglia, tuttavia l'uso di queste abilit\u00e0 fa s\u00ec che il Djinn passi alla modalit\u00e0 Standby. Ci sono sette Djinn di ogni elemento, e questi Djinn possono essere combinati e abbinati ai quattro personaggi, consentendo una vasta gamma di possibili configurazioni e di opzioni di combattimento.\nSviluppo.\nCamelot Software Planning ha impiegato 12-18 mesi per sviluppare \"Golden Sun\", un tempo lungo per un videogioco portatile. Nell'agosto 2000, Camelot ha mostrato una versione iniziale ma giocabile al Nintendo Spaceworld Expo in Giappone.\nCamelot inizialmente aveva pianificato di creare un singolo titolo invece di una serie, e nelle primissime fasi del loro progetto avevano creato un documento di progettazione del gioco per l'unico gioco \"Golden Sun\" per Nintendo 64. Quando divenne evidente che quest'ultimo sarebbe stato sostituito dal Nintendo GameCube, Camelot spost\u00f2 la propria attenzione sulla creazione di un gioco per Game Boy Advance. \"Golden Sun\" fu inizialmente pensato per essere un gioco singolo, ma a causa dei limiti di dimensione della cartuccia e del desiderio degli sviluppatori, venne ampliato per poter essere suddiviso in due giochi, \"Golden Sun\" e \"\". Lo sceneggiatore Hiroyuki Takahashi e il director Shugo Takahashi avevano gi\u00e0 progettato \"Shining Force III\", in cui la storia prevedeva di giocare attraverso le prospettive di entrambi i personaggi \"buoni\" e \"cattivi\". Ritenendo che fosse un modo efficace per trasmettere in modo completo un mondo di gioco immaginario, incorporarono tale stratagemma nella serie \"Golden Sun\", facendo in modo che il giocatore controllasse i i \"buoni\" in \"Golden Sun\" e alcuni degli antagonisti di \"l'era Perduta.\"\nAccoglienza.\n\"Golden Sun\" \u00e8 stato molto apprezzato dalla critica: molti revisori hanno infatti elogiato la grafica, il suono e il gameplay vario e raffinato, soffermandosi soprattutto sulla modalit\u00e0 Battaglia e sul sistema Djinn. Alcuni critici hanno ritenuto che, nonostante i limiti tecnici della sua cartuccia a 32 bit, la qualit\u00e0 grafica del gioco fosse comunque estremamente alta; GameSpot ha dichiarato che \"\"Golden Sun\" \u00e8 un ritorno ad alcuni dei migliori giochi per SNES\". \u00c8 stato per\u00f2 criticato per l'eccesso di dialoghi nelle cutscene, in particolare durante il prologo.\nG4 ha dichiarato: \"\u00c8 il miglior gioco di ruolo originale GBA fino ad oggi\", mentre GamePro lo ha definito un \"gioco di ruolo enorme, fantastico, creativo e incredibilmente divertente a cui non sembra importare di essere \"solo\" su un GBA\". \"Game Informer\" ha definito \"Golden Sun\" \"un piacere per gli occhi\" e ha affermato che la sua grafica \"avrebbe stupito i possessori di Super Nintendo in passato\". Notando la somiglianza del gioco con i precedenti giochi di ruolo giapponesi, i revisori credevano che fosse \"senza dubbio il miglior gioco di ruolo originale per GBA\" e il \"nuovo sovrano nel regno dei giochi di ruolo GBA\". \"Advance\" ha confrontato il gioco con quelli della serie \"Pok\u00e9mon\" e ha considerato la sua grafica \"succulenta\" e il suono \"incredibile e cinematografico\" definendolo \"il miglior gioco di ruolo portatile di sempre\". La rivista ha tuttavia criticato la banalit\u00e0 della trama.\nNel 2001, \"Golden Sun\" \u00e8 stato inserito nella categoria \"Miglior gioco per Game Boy Advance\" dell'anno di \"GameSpot\" e, tra i giochi per console, nelle categorie \"Miglior gioco di ruolo\". Nel 2007, \u00e8 stato nominato 24\u00b0 miglior gioco per Game Boy Advance in una classifica di IGN; \"Nintendo Power\" lo ha collocato in 31\u00aa posizione nella lista dei migliori 200 giochi realizzati su una console Nintendo.\n\"Golden Sun\" ha venduto copie negli Stati Uniti e in Giappone."}
{"id": "1468416", "revid": "433605", "url": "https://it.wikipedia.org/wiki?curid=1468416", "title": "Itapitanga", "text": "Itapitanga \u00e8 un comune del Brasile nello Stato di Bahia, parte della mesoregione del Sul Baiano e della microregione di Ilh\u00e9us-Itabuna."}
{"id": "1468417", "revid": "2039709", "url": "https://it.wikipedia.org/wiki?curid=1468417", "title": "Discorsi sopra la prima Deca di Tito Livio", "text": "I Discorsi sopra la prima Deca di Tito Livio sono un'opera di Niccol\u00f2 Machiavelli, frutto di una lunga elaborazione durata dal 1513 al 1519, anno di morte di uno dei due dedicatari dell'opera; in ogni caso, non si pu\u00f2 escludere che una prima idea dell'opera possa risalire anche agli anni della segreteria a Firenze.\nL'opera \u00e8 dedicata a Zanobi Buondelmonti e a Cosimo Rucellai, due tra i maggiori esponenti degli Orti Oricellari a Firenze, dove si riunivano giovani aristocratici per discutere di politica, arte e letteratura. Come molte altre opere di Machiavelli i \"Discorsi\" furono di pubblicazione postuma, avvenuta nel 1531 a opera del tipografo fiorentino Bernardo Giunti.\nI \"Discorsi\" non hanno una struttura unitaria, ma gi\u00e0 nel titolo suggeriscono l'idea di una serie di divagazioni condotte a partire da un testo-base: la prima Deca della storia di Roma del grande storico latino Tito Livio. Non si tratta dunque di un commento vero e proprio, ma di una serie di riflessioni e appunti che vorrebbero costituire i fondamenti di una moderna teoria politica basata sugli insegnamenti della storia della Roma antica.\nStruttura dell'opera.\nL'opera \u00e8 costituita da una serie di divagazioni ispirate dall'opera dello storico latino Tito Livio ed \u00e8 divisa in tre libri:\nLibro I.\nPer molti aspetti il pi\u00f9 importante dei tre, il primo libro si estende per 60 capitoli e tratta di politica interna: organizzazione dello Stato, le leggi e l'importanza della religione come strumento politico nelle mani di chi \u00e8 al potere. Machiavelli rimpiange i culti pagani dei romani, che inducevano il cittadino ad immedesimarsi nello Stato. Allo stesso modo accusa la religione cristiana di distogliere la popolazione dagli interessi civili e dall'amore patrio. In questi capitoli (cap. XI-XV) \u00e8 notevole come nel pensiero di Machiavelli le religioni vengano analizzate in una prospettiva puramente utilitaristica nell'ambito politico, senza porre nessuna attenzione alla veridicit\u00e0 o mendacit\u00e0 delle religioni stesse.\nLibro II.\nQuesto libro \u00e8 composto da 33 capitoli in cui Machiavelli parla della politica estera e della politica militare di Roma antica. Anche qui una grande attenzione \u00e8 posta sul problema delle religioni; inoltre si individua nella virt\u00f9 dei cittadini un grande fattore di stabilit\u00e0 e grandezza dello Stato. L'autore prosegue ponendo l'accento sul legame che allaccia virt\u00f9 e fortuna: viene sottolineato, infatti, che i Romani dovevano le proprie conquiste non al caso bens\u00ec alle virt\u00f9, che li indussero a riformare gli ordini presenti nel loro Stato.\nLibro III.\nL'ultimo libro \u00e8 di argomento misto. Si dilunga per 49 capitoli parlando di come Roma sia stata resa grande dalle azioni di uomini insigni, della corruzione e della recente crisi del governo di Firenze. Contiene capitoli di grande importanza: in particolare il primo, in cui si tratta il tema del \u00abritorno a' principii\u00bb; il sesto in cui si tratta delle congiure (la grande fortuna dell'estratto \u00e8 anche attestata dalla circolazione autonoma del capitolo). Per l'appunto, qui viene trattata sia la possibilit\u00e0 di commettere un'azione immorale sia l'autonomia dell'azione bellica dalla morale, che Machiavelli ritene lecite purch\u00e9 volte a ridisegnare la magnanimit\u00e0 della politica. In ogni caso, nell'insieme questo ultimo capitolo manca di una compiuta organicit\u00e0 e di uno svolgimento unitario.\nAccoglienza.\nFrancesco Guicciardini, amico di Machiavelli, dopo aver letto il libro scrisse numerose note critiche (le \"Considerazioni\") su gran parte dei capitoli. Jean-Jacques Rousseau consider\u00f2 i \"Discorsi\" (cos\u00ec come le \"Istorie fiorentine\") emblematiche della filosofia machiavelliana:"}
{"id": "1468420", "revid": "433605", "url": "https://it.wikipedia.org/wiki?curid=1468420", "title": "Jussari", "text": "Jussari \u00e8 un comune del Brasile nello Stato di Bahia, parte della mesoregione del Sul Baiano e della microregione di Ilh\u00e9us-Itabuna."}
{"id": "1468422", "revid": "102212827", "url": "https://it.wikipedia.org/wiki?curid=1468422", "title": "Un po' artista un po' no", "text": "Un po' artista un po' no \u00e8 un album di Adriano Celentano, pubblicato nel 1980.\nL'album.\nTutte le canzoni dell'album sono scritte da Cristiano Minellono per i testi e Toto Cutugno per la musica. Con loro anche Claudia Mori.\nIn copertina \u00e8 presente una giovanissima Pamela Prati, che con questa apparizione guadagn\u00f2 un'improvvisa popolarit\u00e0."}
{"id": "1468424", "revid": "287204", "url": "https://it.wikipedia.org/wiki?curid=1468424", "title": "Me, live!", "text": "Me, live! \u00e8 un album di Adriano Celentano, pubblicato nel 1979.\nL'album \u00e8 stato ristampato su CD come Il concerto di Adriano. \u00c8 il suo primo album dal vivo, ed \u00e8 stato registrato domenica 7 agosto 1977 allo Stadio \"Dino Manuzzi\" di Cesena."}
{"id": "1468425", "revid": "4711", "url": "https://it.wikipedia.org/wiki?curid=1468425", "title": "Matja\u017e Florjan\u010di\u010d", "text": ""}
{"id": "1468426", "revid": "1788047", "url": "https://it.wikipedia.org/wiki?curid=1468426", "title": "Mascote", "text": "Mascote \u00e8 un comune del Brasile nello Stato di Bahia, parte della mesoregione del Sul Baiano e della microregione di Ilh\u00e9us-Itabuna."}
{"id": "1468427", "revid": "12584510", "url": "https://it.wikipedia.org/wiki?curid=1468427", "title": "Ingettiva", "text": ""}
{"id": "1468429", "revid": "12584523", "url": "https://it.wikipedia.org/wiki?curid=1468429", "title": "Ingettivo", "text": ""}
{"id": "1468431", "revid": "1788047", "url": "https://it.wikipedia.org/wiki?curid=1468431", "title": "Nova Ibi\u00e1", "text": "Nova Ibi\u00e1 \u00e8 un comune del Brasile nello Stato di Bahia, parte della mesoregione del Sul Baiano e della microregione di Ilh\u00e9us-Itabuna."}
{"id": "1468432", "revid": "12584555", "url": "https://it.wikipedia.org/wiki?curid=1468432", "title": "Suriezione", "text": ""}
{"id": "1468436", "revid": "287204", "url": "https://it.wikipedia.org/wiki?curid=1468436", "title": "Operatore unitario", "text": "In geometria, un operatore unitario, detto anche trasformazione unitaria, \u00e8 un isomorfismo tra due spazi di Hilbert che conserva il prodotto scalare, e si tratta pertanto della generalizzazione del concetto di isometria al campo complesso.\nGli operatori unitari su spazi di Hilbert finito-dimensionali costituiscono l'insieme delle matrici unitarie. Nel caso possiedono tutti gli elementi reali, le matrici unitarie sono dette matrici ortogonali e sono corrispondenti agli operatori unitari su formula_1.\nDefinizione.\nSi definisce operatore unitario un isomorfismo formula_2 tra due spazi di Hilbert che conserva il prodotto scalare:\nIn modo equivalente, un operatore unitario \u00e8 un operatore tale che:\ndove si indica con formula_5 l'aggiunto dell'operatore formula_6.\nIn particolare, la norma di un operatore unitario \u00e8 unitaria:\nIn spazi vettoriali a dimensione finita la surgettivit\u00e0 \u00e8 garantita dal fatto che un operatore unitario \u00e8 un isomorfismo, e da essa discende l'invertibilit\u00e0.\nSpettro.\nLo spettro di un operatore unitario formula_6 giace sulla circonferenza unitaria, ovvero per ogni numero formula_9 nello spettro si ha formula_10. Questo fatto pu\u00f2 essere visto come una conseguenza del teorema spettrale per operatori normali, che stabilisce che formula_6 \u00e8 unitariamente equivalente alla moltiplicazione per una funzione formula_12 misurabile rispetto alla sigma-algebra di uno spazio di misura finito formula_13 con misura di Borel formula_14. Allora, dal momento che formula_15 implica formula_16 quasi ovunque rispetto a formula_14, lo spettro essenziale di formula_18, e dunque lo spettro di formula_6, \u00e8 contenuto nella circonferenza unitaria.\nLinearit\u00e0.\nLa linearit\u00e0 di un operatore unitario pu\u00f2 essere derivata a partire dalla linearit\u00e0 del prodotto interno definito positivo:\nIn modo analogo si ottiene:"}
{"id": "1468439", "revid": "12584576", "url": "https://it.wikipedia.org/wiki?curid=1468439", "title": "Surgettiva", "text": ""}
{"id": "1468440", "revid": "12584582", "url": "https://it.wikipedia.org/wiki?curid=1468440", "title": "Surgettivo", "text": ""}
{"id": "1468447", "revid": "767487", "url": "https://it.wikipedia.org/wiki?curid=1468447", "title": "Deus (album)", "text": "Deus \u00e8 un album musicale del 1981 di Adriano Celentano.\nL'album.\nDiverse cover tra le canzoni.\n\"Deus\" \u00e8 la celeberrima \"Banana Boat\" di Harry Belafonte, \"L'artigiano\" \u00e8 la versione italiana di \"High Time We Went\" di Joe Cocker, mentre \"Dove vai Jack?\" \u00e8 un'altra celebre canzone: \"Hit the Road Jack\" originariamente di Ray Charles."}
{"id": "1468448", "revid": "1788047", "url": "https://it.wikipedia.org/wiki?curid=1468448", "title": "Pau Brasil", "text": "Pau Brasil \u00e8 un comune del Brasile nello Stato di Bahia, parte della mesoregione del Sul Baiano e della microregione di Ilh\u00e9us-Itabuna."}
{"id": "1468449", "revid": "12584628", "url": "https://it.wikipedia.org/wiki?curid=1468449", "title": "Bijezione", "text": ""}
{"id": "1468451", "revid": "15756", "url": "https://it.wikipedia.org/wiki?curid=1468451", "title": "Stazione di Spinazzola", "text": "La stazione di Spinazzola \u00e8 una stazione a servizio della citt\u00e0 di Spinazzola che si trova sulla linea Rocchetta Sant'Antonio-Gioia del Colle, ed \u00e8 capolinea della linea Barletta-Spinazzola.\nStoria.\nLa stazione fu inaugurata il 1\u00ba agosto 1882 con l'apertura della linea Rocchetta Sant'Antonio-Gioia del Colle.\nIl 1\u00ba agosto 1895, con l'apertura della linea per Barletta, divenne stazione di diramazione.\nDal 1938 al 1986 la stazione fu collegata alla citt\u00e0 da una breve linea ferroviaria urbana.\nStrutture e impianti.\nLa stazione \u00e8 dotata di un fabbricato viaggiatori che al suo interno ospita biglietteria (anche self-service), sala d'attesa e dirigenza del movimento.\nAll'interno si contano 3 binari passanti per il servizio passeggeri muniti di 3 banchine e collegati tra loro tramite una passerella sui binari.\n\u00c8 presente anche uno scalo merci con numerosi binari ed una piattaforma girevole: oggi entrambe le cose sono inutilizzate. La stazione \u00e8 dotata di una rimessa locomotive anch'essa in rovina.\nMovimento.\nRispetto al passato il numero di viaggiatori \u00e8 diminuito sensibilmente: nella stazione fermano solo i treni regionali per Barletta.\nServizi.\nLa stazione dispone di:"}
{"id": "1468452", "revid": "1788047", "url": "https://it.wikipedia.org/wiki?curid=1468452", "title": "Santa Cruz da Vit\u00f3ria", "text": "Santa Cruz da Vit\u00f3ria \u00e8 un comune del Brasile nello Stato di Bahia, parte della mesoregione del Sul Baiano e della microregione di Ilh\u00e9us-Itabuna."}
{"id": "1468454", "revid": "12584666", "url": "https://it.wikipedia.org/wiki?curid=1468454", "title": "Biezione", "text": ""}
{"id": "1468456", "revid": "12584688", "url": "https://it.wikipedia.org/wiki?curid=1468456", "title": "Iniettivit\u00e0", "text": ""}
{"id": "1468457", "revid": "12584698", "url": "https://it.wikipedia.org/wiki?curid=1468457", "title": "Suriettivit\u00e0", "text": ""}
{"id": "1468458", "revid": "228587", "url": "https://it.wikipedia.org/wiki?curid=1468458", "title": "Arete", "text": ""}
{"id": "1468459", "revid": "12584715", "url": "https://it.wikipedia.org/wiki?curid=1468459", "title": "Surgettivit\u00e0", "text": ""}
{"id": "1468460", "revid": "433605", "url": "https://it.wikipedia.org/wiki?curid=1468460", "title": "Santa Luzia (Bahia)", "text": "Santa Luzia \u00e8 un comune del Brasile nello Stato di Bahia, parte della mesoregione del Sul Baiano e della microregione di Ilh\u00e9us-Itabuna."}
{"id": "1468463", "revid": "74801", "url": "https://it.wikipedia.org/wiki?curid=1468463", "title": "Papilionoidea", "text": "I Papilionoidea sono una superfamiglia cosmopolita di lepidotteri. Costituiscono da soli il gruppo dei cosiddetti Rhopalocera, corrispondenti al concetto tradizionale di \"farfalle diurne\". Comprendono circa specie, diffuse in tutti i continenti tranne l'Antartide, incluse le pi\u00f9 remote isole oceaniche. Il maggior numero di specie si osserva nelle regioni tropicali, soprattutto in America.\nTassonomia.\nLa superfamiglia comprende sette famiglie:"}
{"id": "1468466", "revid": "21880", "url": "https://it.wikipedia.org/wiki?curid=1468466", "title": "Specie di Senecio", "text": "Elenco delle specie di \"Senecio\":"}
{"id": "1468470", "revid": "12584778", "url": "https://it.wikipedia.org/wiki?curid=1468470", "title": "Biiettivit\u00e0", "text": ""}
{"id": "1468471", "revid": "15756", "url": "https://it.wikipedia.org/wiki?curid=1468471", "title": "Arnold Gehlen", "text": "Biografia.\nArnold Gehlen studi\u00f2 filosofia, germanistica, storia dell'arte, fisica e zoologia prima a Colonia, poi a Lipsia. Durante i suoi studi, gli autori che lo influenzarono maggiormente furono il suo maestro Hans Driesch, Nicolai Hartmann e soprattutto Max Scheler.\nDopo la laurea nel 1927, nel Luglio 1930 Gehlen ottenne la libera docenza in filosofia con uno scritto dal titolo Wirklicher und unwirklicher Geist. Nel 1933 sostitu\u00ec Paul Tillich, che fu costretto dal regime nazista ad emigrare negli Stati Uniti, presso l'Universit\u00e0 di Francoforte. Nel 1934, a trent'anni, divenne professore ordinario all'Universit\u00e0 di Lipsia acquisendo la cattedra che fu di Hans Driesch, costretto a pensionamento anticipato.\nNel 1938 insegn\u00f2 all'universit\u00e0 di K\u00f6nigsberg e successivamente a Vienna dal 1940, finch\u00e9 fu chiamato al \"Wehrmacht\" nel 1943.\nSi parla sempre, riguardo a Gehlen, di rapporti \"controversi\" con il regime nazista; in realt\u00e0, come molti docenti, nel 1933 egli si iscrisse volontariamente al Partito Nazionalsocialista Tedesco dei Lavoratori e in questo c'\u00e8 poco di controverso; varie testimonianze lo vogliono un entusiasta, soprattutto nei primi anni: le sue posizioni conservatrici ben si sposavano con le idee del nuovo regime. Tuttavia dai suoi studi non emergono forme di propaganda: la sua opera maggiore, \"L'Uomo\", demolisce a conti fatti ogni predilezione per la razza ariana.\nDopo essere stato sottoposto alla Denazificazione insegn\u00f2 presso l'Accademia Statale di Scienza Amministrativa di Spira. Continu\u00f2 ad insegnare alla Universit\u00e0 di tecnologia di Aachen fino al pensionamento come professore emerito, nel 1969. Mor\u00ec ad Amburgo pochi giorni dopo il suo settantaduesimo compleanno.\nL'Uomo.\n\"Der Mensch. Seine Natur und seine Stellung in der Welt \"(\"L'Uomo. La sua Natura e il suo posto nel mondo)\" viene pubblicato per la prima volta nel 1940, per poi giungere ad una sesta edizione profondamente riveduta e corretta negli anni '70.\nConsiderato uno dei classici dell'antropologia filosofica, \u00e8 la base teorica su cui si costruisce l'intero pensiero gehleniano.\nL'essere umano come totalit\u00e0 organica.\nL'esigenza filosofica di Gehlen \u00e8 quella di pensare l'uomo e i modi della sua esperienza e della rappresentazione in una indivisibile unit\u00e0: l'uomo non \u00e8 considerato diviso in termini di corpo e anima, o corpo e spirito, o, seguendo lo schema di comprensione dell'idealismo kantiano, come vivente una realt\u00e0 che si sdoppia in fenomeno e realt\u00e0 in s\u00e9. Per guadagnare l'unit\u00e0 nella costituzione umana, Gehlen elabora una formulazione biologica dell'uomo, quella di totalit\u00e0 organica, che considera l'unione dei molteplici caratteri umani e la loro relazione, senza accordare un ordine gerarchico tra gli organi costituenti, in modo tale da non assegnare un carattere costitutivo dell'uomo a una singolo tratto della sua esistenza. Con la nozione di totalit\u00e0 organica, cio\u00e8, Gehlen considera i vari componenti dell'uomo collegati in maniera tale che non si possa isolare un elemento componente (che sia la mente, il linguaggio, la mano, il pensiero astratto, etc.) e porlo come principio individuante e costituente per l'uomo, creando cos\u00ec una gerarchia ontologica tra i componenti.\nSoltanto superando il dualismo corpo-spirito si pu\u00f2 eliminare ogni tendenza metafisica e giungere ad una definizione di uomo che sia unitaria. In linea con questo intento, egli attinge alle scienze pi\u00f9 diverse, dall'etologia alla psicologia cognitiva, dalla biologia alla neurologia, per studiare le tante strutture organiche dell'uomo. Configura quindi in termini di circuiti a retroazione le relazioni tra le varie componenti organiche, linguistiche e tecniche, per cui non sussiste una piena autonomia di una singola struttura, ma si deve sempre parlare di sistema umano. Tuttavia anche il sistema rintracciato nel singolo individuo umano \u00e8 a sua volta parte organica del sistema socio-culturale della comunit\u00e0 umana: il comportamento e le rappresentazioni del singolo individuo, cio\u00e8, si risolvono nel sistema sociale di appartenenza. A sua volta il sistema della comunit\u00e0 umana espleta la propria esistenza in un sistema superiore costituito dall'unione con l'ambiente naturale d'esistenza. Le varie parti del sistema sono dunque interconnesse e direttamente correlate, non si pu\u00f2 dunque parlare di una scissione in seno ai caratteri costituenti del \"Mondo\". Ogni struttura \u00e8 condizione necessaria per l'esistenza del sistema stesso, quindi anche per le altre strutture, con cui non risulta pi\u00f9 in opposizione. Cos\u00ec, grazie al pensiero cibernetico, ogni dualismo metafisico nel pensare l'essere umano, che sia quello corpo-spirito, individuo-societ\u00e0, natura-cultura, risulta irricevibile.\nL'attivit\u00e0 come principio di determinazione: il divenire storico del mondo e dell'uomo.\nIl superamento della visione metafisica nella determinazione della realt\u00e0 umana - come ad es. quelli espressi nei dualismi \"realt\u00e0 fenomenica-realt\u00e0 in s\u00e9\", oppure \"mondo delle idee-mondo sensibile\", o quella \"mente-corpo\" - , diverrebbe possibile mediante la sua teoria dell'azione. L'azione, l'attivit\u00e0, intesa come \"ci\u00f2 che si realizza\", non pu\u00f2 essere colta, secondo Gehlen, come atto statico e definito una volta per tutte, cio\u00e8 tramite una categoria metafisica - \"corpo, spirito, natura, cultura\", etc. - che si determina a partire dai principi logici di identit\u00e0 e del terzo escluso, e che quindi \u00e8 determinabile a priori in base alle categorie gi\u00e0 esistenti, gi\u00e0 \"date\", ma racchiude in s\u00e9 la dimensione del divenire, non orientata teleologicamente. L'attivit\u00e0 \u00e8 infatti per definizione un cambiamento di stato, una relazione temporale, cio\u00e8 una trans-\"formazione\". In questo senso Gehlen pu\u00f2 dunque definire l'uomo come l\"essere che agisce: \"poich\u00e9 a differenza degli altri esseri, come gli animali che sono guidati dal mero istinto,\" \"egli non ha un comportamento specie-specifico, cio\u00e8 il suo comportamento non \u00e8 condotto da stimoli scatenanti endogeni o esogeni, ma pu\u00f2 ritrarre, procrastinare o dare libero sfogo alla sua azione, secondo i suoi bisogni o le sue volont\u00e0. Non esiste quindi uno \"schema universale di comprensione\" dell'attivit\u00e0 umana, ma questo si d\u00e0 storicamente\nLe relazioni mondane dell'uomo: l'essere carente e il bisogno di stabilizzazione del mondo.\nL'uomo non ha dunque, a differenza dell'animale, una relazione con il suo ambiente (Umwelt) impostata una volta per tutte a livello istintuale, codificata geneticamente, ma \u00e8 propriamente un animale storico, in quanto le sue determinazioni mondane appaiono dettate dalle sue attivit\u00e0 stabilite storicamente. Se l'animale ha nella sua relazione con l'ambiente un comportamento stabile, fissato - tramite processi di \"adattamento\" - secondo dinamiche istintuali, l'uomo non ha un ambiente proprio, e di conseguenza un comportamento istintuale. Riprendendo le tesi di von Uexk\u00fcll, Gehlen sostiene dunque la mancanza nell'uomo di salde relazioni con l'ambiente in cui \u00e8 inserito, che lo costringerebbero necessariamente a condurre la sua condotta verso la produzione di condizioni maggiormente favorevoli alla sua sopravvivenza. In questo senso il filosofo tedesco pu\u00f2 definire l'uomo come \"animale carente\", in quanto \u00e8 un essere indeterminato in relazione al suo ambiente, e anzi diviene egli stesso \"costruttore del suo mondo\". Se gli animali sviluppano, secondo un processo di adattamento all'ambiente, un comportamento e degli organi specializzati in relazione all'ambiente d'esistenza - come una pelliccia in relazione ad ambienti freddi, o la facolt\u00e0 di arrampicarsi in relazione alla vita in una foresta - , l'uomo risulta invece un essere indefinito in quanto a organi o comportamenti specifici. Anche da una analisi del suo corredo organico e anatomico, l'uomo appare come un \"animale disadattato\", che cio\u00e8 non ha sviluppato una risposta adattativa \"specifica\" verso un determinato ambiente. Gehlen mutua queste concezioni dalle teorie della fetalizzazione e dello sviluppo neotenico dell'uomo, propugnate dall'anatomista olandese Lodewijk Bolk.\nQuesta teoria - ampiamente sostenuta nel mondo scientifico ancora oggi, ad esempio da Stephen Jay Gould, afferma, in virt\u00f9 della comparazione tra gli stati fetali delle scimmie e degli uomini, una discendenza non lineare dell'uomo dalle scimmie, ma ipotizza la comparsa di un processo evolutivo collaterale per spiegare la filogenesi e l'ontogenesi umana. Si \u00e8 infatti osservato che le caratteristiche morfologiche e fisiologiche tipiche dell'uomo sarebbero dei tratti pitecoidi primitivi e non quelli specializzati delle antropomorfe, caratteri questi presenti solamente nei feti di queste \"specie\" - ad es. la possente dentatura per la masticazione di alimenti stopposi - come le radici -, la robustezza del corpo, la peluria diffusa, non sono presenti nell'uomo se non in stati patologici, specie del sistema endocrino che regola, con l'emissione di ormoni, lo sviluppo dell'organismo. Proprio a partire da questa osservazione Bolk desunse la decisiva importanza dell'endocrino per la maturazione dei caratteri peculiari dell'uomo. Uno sviluppo diretto di organi primitivi da organi specializzati sarebbe impossibile secondo le nostre attuali conoscenze, che definiscono l'impossibilit\u00e0 per un animale con organi gi\u00e0 specializzati, di tornare ad uno stato evolutivo precedente nella propria linea di discendenza filetica - legge di Dollo. Per rispondere a queste questioni \u00e8 stata formulata da Bolk la teoria neotenica, secondo cui l'uomo manterrebbe i tratti fetali delle antropomorfe, a fronte di un pi\u00f9 ampio spettro di adattabilit\u00e0 ambientale. L'uomo sarebbe dunque un essere indefinito in relazione all'ambiente, ma la sua attivit\u00e0 avrebbe permesso di strutturare l'esistenza del singolo individuo umano in relazione alle condizioni ambientali in cui \"\u00e8 gettato\".\nA partire da queste condizioni, prodotte da diverse variabili storicamente affermate, l'uomo avrebbe poi prodotto e tramandato, grazie a un sistema di aggregazione comunitario, il proprio ambiente. Questa concezione della relazione uomo-ambiente collima inoltre con le teorie del \"parto prematuro stabilizzato\" e della \"primavera extrauterina\" elaborate dal biologo Adolf Portmann, che Gehlen abbraccia. Lo studioso svizzero ha messo in diretta correlazione il periodo di gestazione pi\u00f9 corto dell'uomo (9 mesi) in confronto a quello delle antropomorfe (21 mesi) - dovuto, a suo dire, all'eccessivo sviluppo del neocortex e conseguentemente della scatola cranica per la cavit\u00e0 uterina per l'atto del parto. La prematurit\u00e0 della nascita avrebbe permesso la capacit\u00e0 del neonato, nel primo anno di vita, di sviluppare comportamenti e rappresentazioni adeguati al proprio ambiente operativo di sviluppo, non assicurati da un sistema istintuale. La formazione dell'individuo umano si completerebbe dunque anche al di fuori del grembo materno, consentendo lo sviluppo di determinate facolt\u00e0 in relazione a un determinato ambiente d'esistenza. La condizione della mancanza di un sistema istintuale in relazione a un ambiente, implicherebbe quindi la necessit\u00e0 dell'uomo di formulare una risposta adattativa, piegando a proprio vantaggio l'ambiente ostile in cui \u00e8 immerso, costruendo da s\u00e9 un ambiente che non \u00e8 \"dato\". A tal proposito Gehlen pu\u00f2 affermare che l'uomo \u00e8 un animale \"aperto al mondo\", giacch\u00e9 il suo comportamento non \u00e8 iscritto in un circolo di attivit\u00e0 predeterminato su un piano istintuale. Conseguentemente, egli sarebbe costretto a \"plasmare\" le proprie rappresentazioni e il proprio comportamento, \"disciplinando\" le proprie pulsioni e la propria attivit\u00e0 verso uno scopo non fissato istintualmente e non codificato geneticamente.\nPer Gehlen quindi non esiste un piano teleologico che ha orientato la storia sociale dell'uomo, una realt\u00e0 a cui questi era destinato, ma tutte le vicende proprie della sfera sociale umana che si sono sviluppate dalle origini ai giorni nostri sono una somma di atti produttivi che hanno permesso all'uomo di sopravvivere e di sviluppare le proprie facolt\u00e0. Si pu\u00f2 notare come in questa definizione dell'essere umano non ci sia alcuna determinazione positiva, alcun indirizzo teleologico, ma la sua essenza sia essenzialmente storica giacch\u00e9 ha un fondamento pratico in quanto dipende dalla sua condotta. Questa prospettiva \u00e8 dunque distante dalla concezione del superuomo, mutuata erroneamente da Nietzsche, che il nazismo voleva promuovere. Al contrario Gehlen riprende il pensiero nietzschiano senza stravolgerlo, quando definisce l'uomo come \"essere incompiuto\". Ci\u00f2 si rif\u00e0 alla famosa tesi sostenuta all'inizio dello Zarathustra secondo cui l'uomo sarebbe \"un cavo teso tra la bestia e il superuomo\". Con questa citazione tuttavia egli vuole affermare solo l'imprescindibile essenza storica dell'uomo, che in base alla sua condotta d'esistenza e alle sue relazioni mondane diviene altro da s\u00e9, senza per\u00f2 affermare una necessaria evoluzione umana. Anzi, come Nietzsche anche Gehlen denuncia lo stato di decadenza in cui sarebbe sprofondata la societ\u00e0 occidentale. Queste critiche emergono negli studi sugli sviluppi storici delle relazioni mondane, in particolar modo del ruolo della tecnica e delle istituzioni come fondamento di \"modus vivendi\" condivisi, e della conoscenza e dei modi di rappresentazione della realt\u00e0 - usando delle metodologie sociologiche e psicologiche - nelle altre sue opere \"L'uomo nell'era della tecnica. Problemi socio-psicologici della societ\u00e0 industriale\" e \"Morale e ipermorale: un'etica pluralistica\".\nIl circolo dell'azione e la produzione dell'Uomo e del Mondo.\nSecondo Gehlen quasi ogni comportamento umano \u00e8 sempre appreso e mai immediatamente disponibile alla nascita. L'uomo, in quanto carente di relazioni istintuali a un ambiente, deve imparare a padroneggiare il suo sistema motorio e a coordinare l'uso dei suoi sensi per orientarsi nella realt\u00e0: in particolare la vista, il tatto e il linguaggio. Il controllo di queste strutture dell\"organizzazione funzionale\" della totalit\u00e0 organica che \u00e8 l'uomo, permettono di dirigere la propria attivit\u00e0 nel mondo e di apprendere informazioni sulla realt\u00e0 mondana esperita, in vista del controllo dell'ambiente in cui si \u00e8 gettati. La complicata trama reticolare di relazioni mondane dell'uomo \u00e8 dunque prodotta da una condotta d'esistenza, che consente la realizzazione dello sviluppo nell'uomo di facolt\u00e0 e di rappresentazioni non predeterminate, cio\u00e8 non a priori rispetto all'esistenza, in quanto non fissate istintualmente. \u00c8 quindi da rigettare, per Gehlen, la dottrina kantiana di un io trascendentale come soggetto conoscente della realt\u00e0. Se per il filosofo di K\u00f6nigsberg \u00abl'uomo possiede certe precise \"forme di pensiero e di conoscenza\" indipendenti da qualsiasi esperienza e che viceversa diventano possibili in generale solo grazie all\"esistenza\" di queste forme di pensiero e conoscenza date \"a priori\"\u00bb, l'esponente dell'antropologia filosofica ribalta questa concezione, riprendendo le posizioni adottate dall'epistemologia evoluzionistica, e asserendo una formazione tramite l'attivit\u00e0, o l'esperienza, degli schemi di rappresentazione e d'interpretazione della realt\u00e0 esperita.\nAl pari dunque delle strutture corporee - secondo la teoria dell'evoluzione - anche ci\u00f2 che per Kant sono le categorie trascendentali a priori, e che oggi chiameremmo strutture cognitive, si trasformerebbero nel tempo con il variare delle condizioni d'esistenza dell'uomo e del suo ambiente. In questo modo Gehlen espunge ogni tipo di spiegazione che riprende una teoria innatista nella costituzione delle relazioni mondane dell'uomo. Se infatti resistono nell'essere umano dei \"residui istintuali\", come la brama di dominio, o delle pulsioni, come la sessualit\u00e0, queste devono essere orientate: non esiste un oggetto specifico o una modalit\u00e0 specifica verso cui queste si dirigono - come nelle specie animali, in cui gli appetiti e i comportamenti sono codificati geneticamente, ma sono di volta in volta guidate dall'individuo umano a partire dalle proprie condizioni d'esistenza. Per il filosofo di Lipsia \u00e8 solo dall'esperienza delle proprie condizioni d'esistenza che questi riesce a plasmare s\u00e9 - anche nelle strutture dell'emotivit\u00e0 - e il suo Mondo. Attraverso l'interazione delle proprie funzioni sensoriali, del linguaggio e del suo sistema motorio, cio\u00e8 quel che Gehlen definisce il \"circolo dell'azione\" in quanto si determina come un circuito di trasmissione di informazioni, l'uomo realizza la capacit\u00e0 di conseguire una retroazione dall'orientamento del proprio agire, che si configura come ritorno di informazione dal suo rivolgersi agli oggetti, agli \"enti mondani\", in vista del successo della propria azione. Con la sua azione dunque l'uomo trans-\"forma\" s\u00e9 e il suo Mondo, in quanto gli enti mondani retroagiscono su di lui. Con questa concezione Gehlen rifiuta la logica aristotelica soggetto-oggetto per spiegare la relazione dell'uomo al Mondo, ma anzi promuove il paradigma del circuito a retroazione della teoria dei sistemi come modello per l'interpretazione delle relazioni che si producono tra elementi in seno ad una totalit\u00e0. Questo paradigma \u00e8 ripreso per spiegare anche le relazioni tra l'individuo e la societ\u00e0, e per lo sviluppo di rappresentazioni e comportamenti condivisi, cio\u00e8 le \"istanze culturali\".\nLa cultura come seconda natura dell'uomo e l'esonero come attivit\u00e0 agevolante.\nPer la stabilizzazione del rapporto con l'ambiente ha giocato un ruolo fondamentale la vita collettiva umana. Questa nuova modalit\u00e0 di esistenza ha permesso di tramandare tra pi\u00f9 generazioni di uomini gli elementi che hanno consentito la trasformazione delle condizioni d'esistenza a proprio vantaggio. Se l'uomo pu\u00f2 conoscere il mondo soltanto attraverso l'azione ed \u00e8 grazie a questa che pu\u00f2 modificare secondo le proprie necessit\u00e0 le condizioni in cui \u00e8 inserito, \u00e8 solo grazie alla possibilit\u00e0 di comunicare l'esito positivo di una determinata attivit\u00e0, condizione questa promossa dalla sua esistenza comunitaria, che l'uomo ha sviluppato, per Gehlen, un sistema di conoscenze e rappresentazioni \"condivise\", una \"cultura\". Sotto il nome di cultura Gehlen sussume tutti gli elementi prodotti artificialmente come il linguaggio, gli utensili, la conoscenza tecnica, le tradizioni, le istituzioni, etc. atti a modificare a proprio vantaggio le condizioni d'esistenza. Il filosofo tedesco definisce a tal proposito la cultura come \"la seconda natura dell'uomo\": ci\u00f2 \u00e8 interpretabile in due modi, sia perch\u00e9 al pari dell'ambiente naturale definisce le determinazioni storiche dell'uomo, sia perch\u00e9 al pari del \"logos\" costituisce lo sviluppo umano. In questo quadro d'insieme la conoscenza tecnica sarebbe stata una condizione necessaria alla separazione dai vincoli ambientali e alla conseguente produzione di nuove forme umane di esistenza. Con lo sviluppo della tecnica, pu\u00f2 inoltre svilupparsi una categoria antropologica di primaria importanza per la condotta dell'uomo, il meccanismo degli\" esoneri.\" Un esonero \u00e8 un'attivit\u00e0 agevolante, in genere legata a un oggetto tecnico - come un utensile o una macchina - o un comportamento codificato - come quello promosso da una istituzione, che permette al singolo individuo di non impiegare tempo nel pensare a come superare una condizione mondana, ma risolverla senza dissipare energie, che possono quindi essere impiegate per altre attivit\u00e0. Ci\u00f2 avrebbe permesso di dispiegare le facolt\u00e0 peculiari dell'uomo, come il pensiero astratto.\nLe istituzioni.\nAnche le istituzioni hanno a che fare con l'esonero: se la sopravvivenza dell'essere umano \u00e8 legata a doppio filo con la disciplina, queste sono, per Gehlen, \"necessarie \"in un senso profondo che non contempla una vera e propria libert\u00e0, o meglio la libert\u00e0 si configura come una sorta di autodisciplina, come esercizio del s\u00e9. Se infatti la relazione con la natura, quella che lo fa \"stare al mondo\", la sua condizione d'esistenza, non \u00e8 regolata istintivamente, l'uomo deve necessariamente orientare il suo comportamento, senza soluzione di continuit\u00e0, verso una stabilizzazione del suo mondo. Per questo la sua azione non \u00e8 libera, ma sottost\u00e0 a questo \"onere\". Inoltre la non libert\u00e0 dell'uomo si pu\u00f2 predicare anche in un altro senso. L'uomo infatti esiste non come singolo ma come gruppo sociale - in principio per rispondere all'onere della stabilizzazione del suo mondo. Solo le azioni promosse ed approvate dal gruppo sono dunque accettate e disponibili per l'individuo. In questo senso le istituzioni costituiscono la bussola che guida il processo storico dell'esistenza della societ\u00e0. Le istituzioni infatti regolerebbero le relazioni mondane, e in generale le relazioni con l'ambiente e tra gli individui. Sarebbero dunque necessarie alla vita sociale e alla sopravvivenza stessa dell'uomo. Gehlen vede nella decadenza delle istituzioni, maturata nel corso di quella che definisce \"l'era della tecnica\" - periodo storico sviluppatosi dal XIX secolo, con l'affermazione della produzione industriale di massa e caratterizzato della formazione di una sovrastruttura socio-culturale costituita dallo sviluppo unitario delle conoscenze scientifiche, delle applicazioni tecniche e dello sfruttamento industriale - un segno del progressivo disfacimento della cultura e della societ\u00e0 preindustriale. Questa sovrastruttura, che ormai si determina come un processo automatizzato, avrebbe acquisito maggior rilievo delle istituzioni classiche, esautorandole e, \"de facto\", soppiantandole. Tuttavia la sua finalit\u00e0 sarebbe indifferente al senso etico, cio\u00e8 all'assicurazione di relazioni mondane stabili, ma regolerebbe le strutture umane solo in vista del profitto di pochi e del consumo.\nCritica.\nL'opera gehleniana nel suo complesso inscrivibile nella tradizione del pensiero conservatore tedesco, ha avuto grande fortuna. Nella Germania degli anni Cinquanta e Sessanta, il dibattito culturale non poteva che essere critico nei confronti del passato, quello stesso passato di cui Gehlen rappresentava una sorta di continuit\u00e0.\nNell'ambito della Scuola di Francoforte, ad esempio, il dibattito \u00e8 aperto e diretto, sia con Adorno, con il quale si ricorda un famoso dibattito televisivo, sia con Habermas, che ne condann\u00f2 la visione politica in diverse occasioni."}
{"id": "1468472", "revid": "1788047", "url": "https://it.wikipedia.org/wiki?curid=1468472", "title": "S\u00e3o Jos\u00e9 da Vit\u00f3ria", "text": "S\u00e3o Jos\u00e9 da Vit\u00f3ria \u00e8 un comune del Brasile nello Stato di Bahia, parte della mesoregione del Sul Baiano e della microregione di Ilh\u00e9us-Itabuna."}
{"id": "1468477", "revid": "12584816", "url": "https://it.wikipedia.org/wiki?curid=1468477", "title": "Ingettivit\u00e0", "text": ""}
{"id": "1468481", "revid": "12584839", "url": "https://it.wikipedia.org/wiki?curid=1468481", "title": "Injettiva", "text": ""}
{"id": "1468482", "revid": "1788047", "url": "https://it.wikipedia.org/wiki?curid=1468482", "title": "Teol\u00e2ndia", "text": "Teol\u00e2ndia \u00e8 un comune del Brasile nello Stato di Bahia, parte della mesoregione del Sul Baiano e della microregione di Ilh\u00e9us-Itabuna."}
{"id": "1468483", "revid": "12584847", "url": "https://it.wikipedia.org/wiki?curid=1468483", "title": "Injettivo", "text": ""}
{"id": "1468484", "revid": "12584855", "url": "https://it.wikipedia.org/wiki?curid=1468484", "title": "Injettivit\u00e0", "text": ""}
{"id": "1468486", "revid": "1788047", "url": "https://it.wikipedia.org/wiki?curid=1468486", "title": "Ubaitaba", "text": "Ubaitaba \u00e8 un comune del Brasile nello Stato di Bahia, parte della mesoregione del Sul Baiano e della microregione di Ilh\u00e9us-Itabuna."}
{"id": "1468490", "revid": "729019", "url": "https://it.wikipedia.org/wiki?curid=1468490", "title": "Trasporti a Porto Rico", "text": "I trasporti a Porto Rico comprendono una rete stradale, una rete ferroviaria, porti e aeroporti che servono approssimativamente quattro milioni di passeggeri all'anno. I fondi monetari dell'intero sistema provengono sia a livello locale dal Governo di Porto Rico sia a livello federale dal Governo degli Stati Uniti.\nRete stradale.\nPorto Rico possiede una rete di strade, superstrade e autostrade di competenza del Dipartimento dei trasporti e delle opere pubbliche e sotto la sorveglianza della Polizia di Stato.\nPorti.\nVia mare i collegamenti sono supportati da un numero elevato di porti e moli d'attracco per qualsiasi nave commerciale e imbarcazione privata o turistica; il principale scalo marittimo \u00e8 il porto di San Juan, in cui trovano ormeggio anche le navi crociera pi\u00f9 grandi del mondo.\nAeroporti.\nI collegamenti aerei sono garantiti dalla presenza di ventuno aeroporti, di cui dieci destinati ad uso privato o militare, otto a scala nazionale (comprese le isole limitrofe), due a scala internazionale ad Aguadilla e a Ponce e uno a scala intercontinentale, l'aeroporto Luis Mu\u00f1oz Mar\u00edn, a Carolina, nelle immediate vicinanze di San Juan.\nTrasporto pubblico.\nL'area metropolitana dell'isola \u00e8 interconnessa da un servizio pubblico di autobus e dal \"Tren Urbano\". I collegamenti pubblici tra le varie citt\u00e0 sono garantiti dai taxi collettivi e privati che operano anche nei singoli comuni assieme agli autobus delle linee municipali."}
{"id": "1468493", "revid": "1776051", "url": "https://it.wikipedia.org/wiki?curid=1468493", "title": "Oltina", "text": "Oltina \u00e8 un comune della Romania di 2.950 abitanti, ubicato nel distretto di Costanza, nella regione storica della Dobrugia.\nIl comune \u00e8 formato dall'unione di 4 villaggi: Oltina, R\u0103zoarele, Satu Nou, Strunga."}
{"id": "1468494", "revid": "1788047", "url": "https://it.wikipedia.org/wiki?curid=1468494", "title": "Ubat\u00e3", "text": "Ubat\u00e3 \u00e8 un comune del Brasile nello Stato di Bahia, parte della mesoregione del Sul Baiano e della microregione di Ilh\u00e9us-Itabuna."}
{"id": "1468496", "revid": "12584975", "url": "https://it.wikipedia.org/wiki?curid=1468496", "title": "Iniezione (matematica)", "text": ""}
{"id": "1468497", "revid": "12584996", "url": "https://it.wikipedia.org/wiki?curid=1468497", "title": "Ingezione", "text": ""}
{"id": "1468500", "revid": "84184", "url": "https://it.wikipedia.org/wiki?curid=1468500", "title": "Nazca (serie animata)", "text": " \u00e8 una serie televisiva anime trasmessa in Giappone a partire dal 1998 e arrivata in Italia tramite la Dynit. Dall'anime \u00e8 stato tratto un manga omonimo, scritto e disegnato dal duo artistico Akira Himekawa, pubblicato in Giappone da maggio 1998 a marzo 1999 ed arrivato anche in Italia grazie alla casa editrice Star Comics, dove \u00e8 stato pubblicato tra il 10 novembre e il 10 dicembre 2002.\nTrama.\nQuasi 500 anni fa, in seno ad un Impero Inca ormai in piena decadenza, scoppi\u00f2 una sanguinosa guerra civile tra il sovrano Hu\u00e1scar e il fratellastro Atahuallpa. All'origine del conflitto vi era stata la decisione di Hu\u00e0scar, sobillato dal Generale Yawaru, di dare nuova gloria alla civilt\u00e0 Inca aprendo i cancelli dell'Irra Tesse, un enorme potere magico proveniente da un'altra dimensione, che i sacerdoti Inca erano in grado di controllare, ma il cui utilizzo era considerato proibito in quanto potenzialmente capace di sterminare la vita sulla Terra. Nell'attimo fatidico per\u00f2, Atahualpa era stato in grado di evitare l'Apocalisse offrendo la propria vita per chiudere il portale, e con la morte di tutti i pi\u00f9 grandi generali e sacerdoti Inca a causa dell'esposizione diretta al potere dell'Irra Tesse l'impero era infine caduto.\nPassano i secoli e nel Giappone del presente, il giovane Kyoji Miura scopre di essere la reincarnazione di Bilka, il pi\u00f9 fedele dei generali di Atahuallpa. Ma Kyoji non \u00e8 il solo: anche Yawaru infatti si \u00e8 reincarnato, e si nasconde proprio dietro le fattezze del suo amico e maestro Tate. Ora, dopo mezzo millennio, Yawaru \u00e8 ancora determinato ad aprire i cancelli dell'Irra Tesse per portare distruzione tra l'umanit\u00e0, da lui giudicata crudele e malvagia, e diventare il sovrano di un nuovo mondo popolato solo dai pi\u00f9 degni di sopravvivere. Kyoji si vedr\u00e0 quindi costretto ad accettare la propria natura e ad opporsi a Tate per impedirgli di portare a termine il proprio disegno e salvare cos\u00ec il futuro dell'umanit\u00e0.\nDoppiaggio.\nIl doppiaggio italiano \u00e8 stato eseguito presso lo Studio P.V. di Milano sotto la direzione di Patrizia Salmoiraghi. La traduzione dal giapponese \u00e8 di Laura Giordano e i dialoghi italiani sono di Vincenzo Martella.\nSigle.\nL'edizione italiana utilizza le sigle originali giapponesi.\nCuriosit\u00e0.\nNella sigla di apertura della serie televisiva statunitense \"Malcolm\" \u00e8 possibile vedere due spezzoni di questo anime."}
{"id": "1468502", "revid": "767487", "url": "https://it.wikipedia.org/wiki?curid=1468502", "title": "Ostrov (Costanza)", "text": "Ostrov \u00e8 un comune della Romania di 5.537 abitanti, ubicato nel distretto di Costanza, nella regione storica della Dobrugia.\nIl comune \u00e8 formato dall'unione di 6 villaggi: Alm\u0103l\u0103u, Bugeac, Esechioi, G\u00e2rli\u021ba, Gali\u021ba, Ostrov."}
{"id": "1468503", "revid": "291370", "url": "https://it.wikipedia.org/wiki?curid=1468503", "title": "Marise Ferro", "text": "Il padre, Giovanni Battista Ferro, di origini piemontesi, era un colonnello dell'esercito; la madre, Vilna Viale, era figlia di un armatore ventimigliese e di una donna di origini francesi. I genitori si separeranno poco dopo la nascita della sorella Silvana, nel 1911; quest'ultima morir\u00e0 in un incidente d'auto nell'aprile del 1979.\nNel 1978 il suo ultimo romanzo, \"La sconosciuta\", ha vinto il Premio Stresa di Narrativa."}
{"id": "1468504", "revid": "433605", "url": "https://it.wikipedia.org/wiki?curid=1468504", "title": "Una (Brasile)", "text": "Una \u00e8 un comune del Brasile nello Stato di Bahia, parte della mesoregione del Sul Baiano e della microregione di Ilh\u00e9us-Itabuna."}
{"id": "1468508", "revid": "394", "url": "https://it.wikipedia.org/wiki?curid=1468508", "title": "Citarodia", "text": "La citarodia era un genere della lirica nell'antica Grecia, costituito dal canto accompagnato da uno strumento a corde come la cetra o la lira. Il termine \"citarodia\" deriva infatti da \"citara\", nome greco della cetra.\nStoria.\nPossediamo poche informazioni sulla citarodia, principalmente tramite frammenti dell'opera di Stesicoro. L'iniziatore della citarodia \u00e8 considerato Terpandro. La scuola citarodica di Lesbo, che a lui si rifaceva e che doveva essere una sorta di corporazione professionale a struttura gentilizia, ebbe una lunga e fortunata tradizione.\nL'esecuzione era costituita da un assolo su argomento mitico, in forma pubblica e generalmente accompagnato dalla danza di un coro. Il testo comprendeva diverse centinaia di versi e l'esecuzione poteva avvenire in occasione di gare che coinvolgevano diversi cantori \u2013 per esempio a Delfi, in onore di Apollo \u2013 oppure per celebrazioni pubbliche.\nAltri generi simili erano la citaristica (musica per sola cetra) e l'auletica (musica per soli strumento a fiato, come l'aulos)."}
{"id": "1468519", "revid": "433605", "url": "https://it.wikipedia.org/wiki?curid=1468519", "title": "Uru\u00e7uca", "text": "Uru\u00e7uca \u00e8 un comune del Brasile nello Stato di Bahia, parte della mesoregione del Sul Baiano e della microregione di Ilh\u00e9us-Itabuna."}
{"id": "1468527", "revid": "1788047", "url": "https://it.wikipedia.org/wiki?curid=1468527", "title": "Wenceslau Guimar\u00e3es", "text": "Wenceslau Guimar\u00e3es \u00e8 un comune del Brasile nello Stato di Bahia, parte della mesoregione del Sul Baiano e della microregione di Ilh\u00e9us-Itabuna."}
{"id": "1468530", "revid": "1776051", "url": "https://it.wikipedia.org/wiki?curid=1468530", "title": "Pantelimon (Costanza)", "text": "Pantelimon (in passato \"Pantelimon de Sus\") \u00e8 un comune della Romania di 1.884 abitanti, ubicato nel distretto di Costanza, nella regione storica della Dobrugia.\nIl comune \u00e8 formato dall'unione di 5 villaggi: C\u0103lug\u0103reni, Nistore\u0219ti, Pantelimon, Pantelimon de Jos, Runcu."}
{"id": "1468535", "revid": "1543377", "url": "https://it.wikipedia.org/wiki?curid=1468535", "title": "Pennapiedimonte", "text": "Pennapiedimonte (\"La P\u00e0nne\" in abruzzese) \u00e8 un comune italiano di abitanti della provincia di Chieti, in Abruzzo. Fa parte ed \u00e8 sede della Comunit\u00e0 montana \"della Maielletta\", oltre ad essere parte del Parco nazionale della Majella.\nGeografia fisica.\nL'abitato di Pennapiedimonte sorge alle pendici del versante orientale della Maiella. Il suo territorio si estende per 47,2 km\u00b2, da un'altitudine minima di 255 m s.l.m., presso contrada \"Laio\", a una massima di 2.676 sul \"Monte Focalone\", con un dislivello di ben 2.400 metri. Il centro cittadino si trova a una quota di 669 m s.l.m., adagiato su un ripido costone che scende a picco sulla valle del fiume Avello. Le abitazioni, in parte scavate nella roccia, sono realizzate in pietra locale e sono collegate tramite gradinate o strette vie, spesso percorribili solo a piedi.\nStoria.\nTracce di occupazione del territorio risalenti al V e VI secolo a.C. sono state attestate durante alcuni scavi archeologici (scoperta di antiche tombe) in contrada Fontana. Nel III secolo a.C. il settore fu assoggettato ai romani che, si pensa, vi abbiano costruito una torre di guardia, ancora in piedi, ma agglomerata al nucleo abitativo e dunque di difficile interpretazione. Si \u00e8 creduto erroneamente che il nome fosse attestato da Silio Italico che avrebbe evocato il borgo nel suo racconto delle guerre puniche, riferendosi ad esso come \"Pinna\", ma questa \u00e8 una confusione con il comune di Penne vicino a Chieti. Il testo latino \u00e8 chiaro e non si riferisce ad Avello ma ad Aveia, che insieme a Penne e Peltuinum formava la Lega vestina. L'antica Pinna fu appollaiato all'inizio delle gole dell'Avella e comprendeva i borghi di \"Famocchiano\" (da \"Fanulum Jani\", cio\u00e8 il tempietto di Giano), contrada sita sulla strada per Guardiagrele ed Ugno (da \"omnium\" = contrada di tutti) contrada sita sulla strada per Palombaro.\nLa parte bassa del paese viene chiamata \"Castello\" anche se, effettivamente, non ve n'\u00e8 mai stato costruito uno perch\u00e9 il paese fu considerato \"Castellum natura munitum\" fino al Medioevo quando molte borgate del paese scomparvero eccetto Penna (l'odierna Pennapiedimonte) per via di molte frane, serroni e calanchi, cos\u00ec centri come Famocchiano, Ugno, Civitas Pinnae e Borgo Lucina man mano si spopolarono. Qualche tempo dopo nel 1400-1500 la gente del luogo incominci\u00f2 a creare nuove borgate e nuovi casolari con chiesette, cappelline ed altari, delle quali, qualcuna sorse sui ruderi di alcuni templi pagani, altre furono fondate sulla nuda terra. Ma, dopo qualche secolo, anche queste borgate furono abbandonate e si disgregarono, solo il centro di Pennapiedimonte rimase in piedi.\nSimboli.\nLo stemma e il gonfalone del comune di Pennapiedimonte sono stati concessi con decreto del presidente della Repubblica del 10 aprile 1954.\nNel gonfalone lo stemma si trova al centro di un drappo azzurro.\nSociet\u00e0.\nEtnie e minoranze straniere.\nAl 31 dicembre 2013, i residenti stranieri a Pennapiedimonte sono 94, composti in larga parte da rumeni.\nPer promuovere l'integrazione dei nuovi cittadini, l'amministrazione comunale del sindaco Vincenzo Carideo ha promosso, nel 2007, il \"Progetto di Integrazione per i cittadini dei nuovi Paesi dell'Unione Europea\", con cui si \u00e8 provveduto a finanziare il viaggio dei circa 45 rumeni giunti nel paese e nel quale si \u00e8 trovato un lavoro a quasi tutti gli adulti nel settore dell'agricoltura e dell'edilizia, provocando il fenomeno noto con il nome \"caporalato\" di cui \u00e8 ancora in corso una indagine da parte dell'Autorit\u00e0 Giudiziaria, oltre a fornire loro un contributo economico per ogni figlio nel periodo del primo anno di vita. Detto contributo per\u00f2 non \u00e8 stato mai pagato. Con il contributo della Comunit\u00e0 Montana della Maielletta sono stati istituiti corsi di lingua italiana, a cui partecipano anche stranieri provenienti dai paesi limitrofi (che non hanno potuto partecipare poich\u00e9 non avevano mezzi di trasporto)."}
{"id": "1468544", "revid": "31886", "url": "https://it.wikipedia.org/wiki?curid=1468544", "title": "Brasseries Kronenbourg", "text": "La Brasseries Kronenbourg, traducibile come \"birrifici Kronenbourg\", \u00e8 la prima fabbrica di birra francese. La loro sede sociale \u00e8 situata a Cronenbourg, un quartiere della zona occidentale del centro della citt\u00e0 di Strasburgo, nel dipartimento del Basso Reno in Alsazia. Dal 19 luglio 2000, le industrie della birra Kronenbourg appartengono al gruppo scozzese Scottish &amp; Newcastle, il primo gruppo britannico, quarto a livello europeo e settimo a livello mondiale.\nCon un fatturato di 860 milioni di euro (2006) ed una quota di mercato del 36% sul mercato francese della birra, le industrie della birra Kronenbourg si piazzano come leader su questo stesso mercato. Nel 2006, una birra su 5 consumata in Francia \u00e8 di tale azienda. Fra i marchi pi\u00f9 importanti che compongono il portafoglio delle industrie della birra Kronenbourg, oltre al marchio principale ci sono i marchi 1664, Grimbergen e Foster's. Alcuni marchi internazionali, come Guinness o Carlsberg sono commercializzati dall'impresa in Francia.\nL'unit\u00e0 di Obernai gestisce oggi l'integrit\u00e0 della produzione. Con una superficie di 69 ettari, si tratta della pi\u00f9 grande industria della birra francese, riconosciuta una delle pi\u00f9 efficienti d'Europa e produce 25 qualit\u00e0 di birre diverse. Ogni anno l'unit\u00e0 di Obernai produce in media 7,3 milioni di ettolitri di birra e pi\u00f9 di 11.000 vagoni e 4.000 autocarri trasportano nella sede.\nLa sede sociale, situata a Strasburgo concentra servizi strategici come il centro di ricerca e di sviluppo.\nStoria.\n\u00c8 nel giugno 1664 che J\u00e9r\u00f4me Hatt, figlio di distillatori, ammesso alla corporazione dei tonneliers, ottiene il controllo della fabbrica di birra ed affitta la Brasserie du Canon, a Strasburgo. J\u00e9r\u00f4me non avr\u00e0 tregua per migliorare le tecniche di mescolanza, pioniere di una dinastia che sar\u00e0 al servizio della birra per otto generazioni.\nNel 1850, le piene frequenti del'Ill, obbligano Fr\u00e9d\u00e9ric-Scanalatura Hatt a traslocare l'industria della birra sulle altezze di Cronenbourg che si scrive ancora all'epoca con un K.\nL'industria della birra, diventata capo in Francia dopo il riacquisto del marchio tigre Bock (creata da Maurice-Georges Hatt nel 1922), ribattezzandola industria della birra Kronenbourg dopo la seconda guerra mondiale.\nNel 1959, le industrie della birra Kronenbourg commercializzano anche in altri stati europei: in Germania, in Svizzera, in Italia ed in Belgio. La produzione raggiunge 2 milioni di ettolitri nel 1968 ed uno nuovo impianto di produzione diviene indispensabile. Cos\u00ec nel 1969, Obernai accoglie la fabbrica K2 di una capacit\u00e0 di 6,5 milioni di ettolitri, la pi\u00f9 grande industria della birra mai costruita all'epoca.\nIl 10 gennaio 1970, J\u00e9r\u00f4me Hatt annuncia la fusione con Eaux d'Evian e BSN (ora gruppo Danone), che riprende d'altra parte la societ\u00e0 europea d'industria della birra, che controlla cos\u00ec il 40% del mercato francese della birra. Ma, in disaccordo con Antoine Riboud, prender\u00e0 la sua pensione nel novembre 1977, che mette fine ad una dinastia di fabbricanti di birra che regnava da oltre 300 anni. La produzione supera allora 6 milioni di ettolitri.\nNel 2000, Danone rivende Kronenbourg al gruppo britannico Scottish &amp; Newcastle per 1,7 miliardi di \u20ac, la notizia \u00e8 stata riportata dal quotidiano The Independent.\nInnovazioni.\nSul mercato francese della birra, la societ\u00e0 si \u00e8 sempre sforzata costantemente per il marchio in materia d'innovazione:"}
{"id": "1468546", "revid": "767487", "url": "https://it.wikipedia.org/wiki?curid=1468546", "title": "Pecineaga", "text": "Pecineaga (in turco \"Pecenek\") \u00e8 un comune della Romania di 3.184 abitanti, ubicato nel distretto di Costanza, nella regione storica della Dobrugia.\nIl comune \u00e8 formato dall'unione di 2 villaggi: Pecineaga e V\u00e2n\u0103tori.\nLa localit\u00e0 prende nome dai Peceneghi, una popolazione nomade di ceppo turco, che si installarono in quest'area attorno al X-XI secolo."}
{"id": "1468549", "revid": "1788047", "url": "https://it.wikipedia.org/wiki?curid=1468549", "title": "Microregione di Ilh\u00e9us-Itabuna", "text": "Ilh\u00e9us-Itabuna \u00e8 una microregione dello Stato di Bahia in Brasile, appartenente alla mesoregione di Sul Baiano.\nComuni.\nComprende 41 municipi:"}
{"id": "1468550", "revid": "1086375", "url": "https://it.wikipedia.org/wiki?curid=1468550", "title": "Conferenza episcopale di Francia", "text": "La Conferenza episcopale francese (in francese: \"Conf\u00e9rence des \u00e9v\u00eaques de France\") \u00e8 una struttura della Chiesa cattolica che raggruppa tutti i vescovi francesi, sia della Francia metropolitana e della Francia d'Oltremare e il Principato di Monaco.\nFanno parte della Conferenza il vescovo dell'Eparchia degli armeni e l'esarca degli ucraini in Francia, i vicari apostolici e i prefetti apostolici dei Dipartimenti d'Oltremare, gli amministratori apostolici e gli amministratori diocesani che esercitano il loro incarico in Francia. I vescovi dei Territori d'Oltremare fanno invece parte della Conferenza episcopale del Pacifico, ma partecipano alla Conferenza episcopale francese con ruolo meramente consultivo.\nStoria.\nLa Conferenza dei vescovi di Francia fu istituita durante la sua prima assemblea plenaria, svoltasi dal 18 al 20 maggio 1964..\nLa conferenza aveva un precedente storico nell'assemblea di tutti i membri del clero francese durante l\"'Ancien R\u00e9gime \" dal XVI al XVIII secolo. Nel 1811, Napoleone indisse il Concilio di Parigi, che ufficializz\u00f2 le divergenze fra l'imperatore e papa Pio VII.\nIl Pontefice convoc\u00f2 tre assemblee plenarie dell'episcopato francese a maggio e settembre del 1906, e a gennaio del 1907, nel contesto della legge sulla separazione fra Stato e Chiese.\nNel 1919, la Santa Sede istitu\u00ec l'assemblea dei cardinali e degli arcivescovi di Francia. Organizz\u00f2 quattro assemblee plenarie dell'episcopato francese nel 1951, 1954, 1957 e nel 1960, oltre a sette conferenze episcopali non plenarie, che fra il '40 e il '42 ebbero luogo a Lione, una zona franca fino alla fine della Grande Guerra, mentre in parallelo si svolgevano le assemblee dei cardinali e degli arcivescovi nella zona occupata di Parigi.\nNel 1945, l'Assemblea dei cardinali e degli arcivescovi di Francia istitu\u00ec la carica di \"directeur du secr\u00e9tariat de l'\u00e9piscopat\", poi divenuta \"secr\u00e9taire g\u00e9n\u00e9ral de l'\u00e9piscopat \" (\"segretario generale dell'episcopato\"). Tale ruolo fu inizialmente affidato alle cure di Henri Alexandre Chappoulie, al quale succedettero Jean-Marie Villot dal 1950 al 1960 e Julien Gouet (dal '60 al '66).\nNel 1991, la Conferenza dei Vescovi di Francia pubblic\u00f2 il Catechismo per gli adulti.\nA seguito del rapporto intitolato \"Proposer la foi dans la soci\u00e9t\u00e9 actuelle\" (\"Proposte per la fede nella societ\u00e0 attuale\") presentato tre anni dopo da Claude Dagens, a novembre del '96 fu divulgata la \"Lettre aux catholiques de France\" (\"Lettera ai cattolici di Francia\").\nAl fine di riequilibrare i poteri tra il Consiglio permanente e l'assemblea plenaria, a novembre del 2003 fu deliberata la convocazione semestrale dell'assemblea plenaria., che fino ad allora si era riunita una volta all'anno.\nIl 7 novembre 2013, la CEF lanci\u00f2il sito jesus.catholique.fr.\nLa Conferenza episcopale francese si riunisce in assemblea plenaria ogni anno a Lourdes, nella quale vengono prese le decisioni riguardo alla Chiesa cattolica in Francia. \u00c8 strutturata in 10 \"commissioni\" e in quattro comitati.\nLa Pastorale del Turismo.\nLa Pastorale del Turismo \u00e8 l'organismo della Conferenza Episcopale di Francia la cui missione \u00e8 valorizzare il patrimonio culturale religioso delle parrocchie a favore dei turisti di passaggio, rispondendo sia alla loro ricerca spirituale che alle loro curiosit\u00e0 di vacanzieri. Le diocesi sono invitate a predisporre una rete di servizi con le loro circoscrizioni ecclesiastiche, anche in collaborazione con le associazioni del laicato cattolico..\nEsempi di questa iniziativa sono: le passeggiate e le conferenze tematiche legate alle parrocchie, organizzate dall'Arcidiocesi di Montpellier, le visite guidate alle chiese bretoni curate dall'associazione Sauvegarde du patrimoine religieux en vie, il sito dell'Arcidiocesi di Parigi che rende disponibile il calendario delle Messe con i testi tradotti per le 27 comunit\u00e0 straniere della capitale francese."}
{"id": "1468551", "revid": "63760", "url": "https://it.wikipedia.org/wiki?curid=1468551", "title": "Cassianus Bassus", "text": ""}
{"id": "1468555", "revid": "767487", "url": "https://it.wikipedia.org/wiki?curid=1468555", "title": "Pe\u0219tera", "text": "Pe\u0219tera \u00e8 un comune della Romania di 3.436 abitanti, ubicato nel distretto di Costanza, nella regione storica della Dobrugia.\nIl comune \u00e8 formato dall'unione di 5 villaggi: Ivrinezu Mare, Ivrinezu Mic, Izvoru Mare, Pe\u0219tera, Veteranu."}
{"id": "1468556", "revid": "287204", "url": "https://it.wikipedia.org/wiki?curid=1468556", "title": "Pestera", "text": ""}
{"id": "1468562", "revid": "125061665", "url": "https://it.wikipedia.org/wiki?curid=1468562", "title": "Cooking Mama", "text": " \u00e8 un videogioco per Nintendo DS e Nintendo Wii, sviluppato da Office Create e pubblicato da Majesco Entertainment nel 2006. Il gioco si basa sulla preparazione di alcuni cibi, di cui molti giapponesi. Il gioco ha dato inizio ad una serie che comprende: ' per Nintendo DS e ' , \"Cooking Mama World Kitchen\" per Wii e \" \" per Nintendo DS; Cooking Mama 4 e Cooking Mama 5 - Bon App\u00e9tit su Nintendo 3DS.\n\"Cooking Mama\" \u00e8 disponibile anche in versione mobile per i dispositivi Android e iOS col nome di Cooking Mama - Let's cook!\nSempre con protagonista Mama \u00e8 uscito nel corso del 2009 \"Gardening Mama\" (esclusiva Nintendo DS) nonch\u00e9 \"Babysitting Mama\" per Nintendo Wii. Nel 2010 usc\u00ec \"Crafting Mama\", altra esclusiva Nintendo DS. Mentre nel novembre 2011 \u00e8 uscito Cooking Mama World - in Campeggio con Mama\nModalit\u00e0 di gioco.\n\"Cooking Mama\" permette di preparare una serie di cibi ed ogni fase della preparazione del piatto \u00e8 rappresentata attraverso un minigioco che utilizza unicamente il touchpad o il telecomando Wii della console Nintendo. Durante la preparazione Mama aiuta il giocatore fornendogli istruzioni e nel caso in cui la fase non sia completata lei penser\u00e0 a farlo. Finito ogni minigioco viene assegnata una medaglia e la media delle stesse forma la medaglia finale del piatto scelto. Lo scopo del gioco \u00e8 quello di sbloccare il maggior numero di ricette, raggiungendo alti punteggi con quelle disponibili. \u00c8 presente anche la modalit\u00e0 multigiocatore."}
{"id": "1468564", "revid": "287204", "url": "https://it.wikipedia.org/wiki?curid=1468564", "title": "B\u0142onie", "text": "B\u0142onie \u00e8 un comune urbano-rurale polacco del distretto di Varsavia Ovest, nel voivodato della Masovia.&lt;br&gt;Ricopre una superficie di 85,84 km\u00b2 e nel 2004 contava 19.696 abitanti.\nLa citt\u00e0 fu fondata nel Medioevo durante il regno della dinastia Piast in Polonia. B\u0142onie era una citt\u00e0 regia nel Regno di Polonia, amministrativamente parte del voivodato della Masovia.\nQui nacque il generale e politico polacco W\u0142adys\u0142aw Anders."}
{"id": "1468565", "revid": "767487", "url": "https://it.wikipedia.org/wiki?curid=1468565", "title": "Poarta Alb\u0103", "text": "Poarta Alb\u0103 (letteralmente \"Porta Bianca\", in turco \"Alakap\u0131\") \u00e8 un comune della Romania di 4.756 abitanti, ubicato nel distretto di Costanza, nella regione storica della Dobrugia.\nIl comune \u00e8 formato dall'unione di 2 villaggi: Nazarcea e Poarta Alb\u0103."}
{"id": "1468567", "revid": "287204", "url": "https://it.wikipedia.org/wiki?curid=1468567", "title": "Poarta Alba", "text": ""}
{"id": "1468569", "revid": "1805885", "url": "https://it.wikipedia.org/wiki?curid=1468569", "title": "Alternative Tentacles", "text": "La Alternative Tentacles \u00e8 un'etichetta indipendente fondata nel giugno del 1979 a San Francisco, California, ed \u00e8 considerata una delle pi\u00f9 longeve ed influenti etichette underground avendo prodotto sino ad oggi pi\u00f9 di 350 dischi.\nStoria.\nInizialmente il nome veniva citato come etichetta nel singolo di debutto autoprodotto dei Dead Kennedys \"California \u00dcber Alles\", ma successivamente venne deciso di portare avanti un progetto che servisse a promuovere ed a produrre altre numerose band.\nIl cantante dei Dead Kennedys Jello Biafra ed il chitarrista East Bay Ray formarono l'originaria societ\u00e0 Alternative Tentacles; nel 1980 Biafra ne divenne l'unico proprietario.\nLe prime produzioni comprendevano, oltre ai Dead Kennedys, punk band come Butthole Surfers, D.O.A. e 7 Seconds; ma essendo lo spirito principale dell'etichetta quello di promuovere artisti sensibili a tematiche sociali e politiche, nel corso degli anni \u00e8 stato dato ampio spazio anche a generi musicali diversi, tra i quali hardcore, country, e rock and roll.\nNell'ottobre del 2002 la sede si \u00e8 spostata ad Emeryville, sempre nello Stato della California."}
{"id": "1468570", "revid": "599013", "url": "https://it.wikipedia.org/wiki?curid=1468570", "title": "Canale Poarta Alba-Midia N\u0103vodari", "text": ""}
{"id": "1468579", "revid": "71433", "url": "https://it.wikipedia.org/wiki?curid=1468579", "title": "Epic movie", "text": ""}
{"id": "1468580", "revid": "12585967", "url": "https://it.wikipedia.org/wiki?curid=1468580", "title": "Logica intuizionistica", "text": ""}
{"id": "1468588", "revid": "124088341", "url": "https://it.wikipedia.org/wiki?curid=1468588", "title": "Light of Worlds", "text": "Light of Worlds \u00e8 il settimo album dei Kool &amp; the Gang, uscito nel 1974."}
{"id": "1468592", "revid": "124088345", "url": "https://it.wikipedia.org/wiki?curid=1468592", "title": "Spirit of the Boogie", "text": "Spirit of the Boogie \u00e8 l'ottavo album dei Kool &amp; the Gang, uscito nel 1975."}
{"id": "1468599", "revid": "124095864", "url": "https://it.wikipedia.org/wiki?curid=1468599", "title": "Love &amp; Understanding", "text": "Love &amp; Understanding \u00e8 il nono album dei Kool &amp; the Gang, uscito nel 1976."}
{"id": "1468600", "revid": "287204", "url": "https://it.wikipedia.org/wiki?curid=1468600", "title": "Le Lib\u00e9rateur d'Italie", "text": "Le Lib\u00e9rateur d'Italie \u00e8 la tartana francese che venne catturata davanti a San Nicol\u00f2 del Lido mentre, insieme ad altre due unit\u00e0 navali, tentava di penetrare nella laguna di Venezia la sera del 20 aprile 1797. \nLa cattura avvenne per le salve d'artiglieria sparate dal forte di Sant'Andrea e delle navi veneziane presenti in rada.\nFu l'unica azione militare compiuta dal potente forte posto a guardia del porto del Lido. L'incidente fu il pretesto per un ultimatum da parte di Napoleone, cui il Maggior Consiglio ottemper\u00f2 decretando il 12 maggio la fine della Repubblica e consegnando la citt\u00e0 ai Francesi.\nL'episodio \u00e8 citato da Ippolito Nievo nella sua opera Le confessioni d'un italiano.\nLa vicenda della cattura.\nGi\u00e0 il 16 febbraio 1797 il comandante della divisione navale francese del mare Adriatico e comandante del porto di Ancona, capitano Sibille, \naveva ordinato alla \"Le Lib\u00e9rateur d'Italie\" di tenersi pronta a salpare all'ordine del generale Bonaparte. Il 26 febbraio giunse infine l'ordine di salpare, con l'intento di dare la caccia al naviglio austriaco e inglese nel golfo di Venezia. Tuttavia l'allestimento della nave tardava, cos\u00ec che Napoleone chiese ragione al capitano Laugier degli ordini ricevuti, scrivendogli il 17 marzo da Bologna. Il giorno successivo, 18 marzo, la Tartana salp\u00f2 cos\u00ec per la sua missione di controllo marittimo.\nOgni mossa del bastimento francese era attentamente sorvegliata dai comandanti veneziani, che ne riferivano prontamente agli Inquisitori di Stato.\nIl 25 marzo il \"Lib\u00e9rateur\" intercett\u00f2 un'imbarcazione austriaca all'uscita del porto di Trieste e, il 13 aprile, rientr\u00f2 a Goro.\nQui ricevette l'ordine inviato da Napoleone il 9 aprile da Judenburg, che comandava di iniziare attivit\u00e0 di corsa contro la Serenissima. Laugier riprese quindi il mare accompagnato da altre due unit\u00e0 francesi, puntando verso Caorle.\nQui cattur\u00f2 un'imbarcazione di pescatori, obbligando un tale Domenico (M\u00e9nego) Lombardo, \nchioggiotto settantenne, a fargli da pilota per il porto di Venezia. \nL'anziano pescatore inform\u00f2 allora l'ufficiale della proibizione vigente, per decreto del Senato, all'ingresso di navi straniere armate nella laguna di Venezia, ma non gli fu dato ascolto\ne gli furono chieste informazioni sulle navi presenti a Venezia (l'Arsenale schierava allora cento e ottantaquattro legni).\nCos\u00ec il 20 aprile i francesi si presentarono davanti al porto di Lido, sparando le tradizionali salve di saluto al forte di Sant'Andrea. Il Deputato, Domenico Pizzamano, invi\u00f2 immediatamente due lance per informare la nave del divieto d'ingresso, ma questa, pur facendo segno di prepararsi a dar fondo all'\u00e0ncora, continuava ad avanzare. La fregata fin\u00ec per incrociare i legni veneziani posti a guardia del porto, speronando la galeotta bocchese \"Annetta Bella\", comandata da Alvise Viscovich, di Perasto.\nLe navi veneziane risposero aprendo il fuoco, immediatamente seguite dalle potenti batterie del forte di Sant'Andrea. Laugier fu quasi subito ucciso da una palla di cannone, mentre gli uomini della \"Annetta Bella\" arrembavano il \"Lib\u00e9rateur d'Italie\", catturandone l'equipaggio e saccheggiando la nave.\nIl pilota chioggiotto mor\u00ec sette giorni dopo per le ferite riportate, ricostruendo sotto giuramento alle autorit\u00e0 i fatti accaduti.\nOltre al comandante, perirono anche cinque marinai della nave francese. Questi caduti sono le uniche vittime dell'armata di Napoleone registrate in occasione della caduta della Serenissima. Altri otto marinai francesi vennero feriti e trentanove fatti prigionieri."}
{"id": "1468603", "revid": "88740", "url": "https://it.wikipedia.org/wiki?curid=1468603", "title": "Open Sesame (Kool &amp; the Gang)", "text": "Open Sesame \u00e8 l'undicesimo album dei Kool &amp; The Gang, uscito nel 1976. La traccia porta il nome dell'album ed in quell'anno ottenne un certo successo, inizialmente come primo singolo R&amp;B, poi in seguito come colonna sonora del film \"La febbre del sabato sera\". Nella classifica \"Super Band\" ha anche raggiunto la R&amp;B top venti. L'album era il secondo dei due pubblicati dalla band nel 1976."}
{"id": "1468608", "revid": "124102439", "url": "https://it.wikipedia.org/wiki?curid=1468608", "title": "The Force (Kool &amp; the Gang)", "text": "The Force \u00e8 il dodicesimo album dei Kool &amp; the Gang, uscito nel 1977."}
{"id": "1468610", "revid": "226458", "url": "https://it.wikipedia.org/wiki?curid=1468610", "title": "Coupe de l'Esp\u00e9rance", "text": "La Coupe de l'Esp\u00e9rance fu una competizione di rugby union che si tenne in Francia in sostituzione del campionato francese durante la prima guerra mondiale, essendo molti giocatori impegnati sul fronte. Le squadre schierarono principalmente ragazzi non ancora arruolati. Il trofeo venne assegnato solamente quattro volte (1916-1919) e non ha il valore di un campionato disputato regolarmente."}
{"id": "1468621", "revid": "838137", "url": "https://it.wikipedia.org/wiki?curid=1468621", "title": "D.L. Hawkins", "text": "Daniel Lawrence \"D.L.\" Hawkins \u00e8 un personaggio della serie televisiva \"Heroes\", interpretato da Leonard Roberts e doppiato da Fabio Boccanera.\nBiografia.\nPrima stagione - Volume uno: Genesi.\nSei mesi prima dell'inizio della serie D. L. era un semplice operaio edile con moglie (Niki), figlio (Micah) e qualche problema economico. \nSi infila in un brutto giro illegale, ma lascia la sua banda prima che questa porti a termine il furto di due milioni di dollari (furto durante il quale viene ucciso un addetto alla sicurezza). Fu comunque arrestato per il furto e per l'omicidio, come unico responsabile. In prigione scopre il suo potere: l'intangibilit\u00e0. incapace di dimostrare la sua innocenza e convinto che qualcuno lo voglia incastrare, egli manifesta la sua capacit\u00e0 e riesce ad evadere di prigione, semplicemente passando attraverso i muri.\nAppare per la prima volta nel quinto episodio, \"Hiros\", quando, eludendo la sorveglianza davanti alla propria casa, riesce ad entrare e osservare la propria famiglia ricorrendo al suo potere. Nell'episodio successivo D.L. rivela la propria presenza e cerca di convincere la moglie della sua innocenza. Ad un certo punto D.L. scopre che quest'ultima potrebbe essere implicata nel complotto ai suoi danni. La coppia quindi si scontra e D.L. riesce ad avere la meglio, scappando poi con Micah. Durante la fuga incontrano Hiro Nakamura e il suo amico Ando, a causa di un incidente d'auto in cui entrambi gli \"heroes\" fanno appello ai propri poteri per salvare una donna. Micah per\u00f2 \u00e8 sconvolto e triste per l'assenza di sua madre, cos\u00ec decide di telefonarle per chiederle di raggiungerli, rivelando, per la prima volta, il suo potere di interagire con le apparecchiature elettroniche. \nPoco dopo la madre, con la personalit\u00e0 di Jessica, riesce a raggiungerli, e cerca di uccidere D.L., ma si riesce a difendere grazie al suo potere. Ninch\u00e9, nella colluttazione Micah riceve un colpo da Jessica e Niki ritorna in s\u00e9. La famiglia si riunisce di nuovo, quindi, ma la pace dura poco perch\u00e9 Niki, rendendosi conto della pericolosit\u00e0 di Jessica, decide di farsi arrestare. D.L. restituisce i 2 milioni che Jessica aveva rubato a Linderman, il quale per\u00f2 non si sente pienamente risarcito e rivendica il diritto di \"chiedere nuovamente favori\" a D.L. Sar\u00e0 lo stesso Linderman a corrompere degli avvocati per far rilasciare Niki, in modo che con essa, torni in libert\u00e0 anche Jessica, che prender\u00e0 nuovamente il sopravvento su Niki. D.L. cerca di parlare con Jessica e le d\u00e0 un ultimatum: o lascia Linderman, o egli porter\u00e0 di nuovo via Micah. \nPrima di riuscire a farlo, per\u00f2, Linderman, riesce a rapire il bambino, al quale si interessa per approfittare della sua capacit\u00e0.\nI due, D.L. e Jessica, cercano quindi di salvare il proprio figlio, ma nel caveau di Linderman scoprono che questi custodisce un enorme dossier sulla vita di entrambi fin dall'infanzia. Sembra infatti che la loro unione sia stata pianificata dallo stesso Linderman, quasi come un esperimento scientifico. Dopo aver trovato Linderman, D.L. lo uccide per impedirgli di uccidere la moglie, rimanendo comunque ferito. Assister\u00e0 poi all'esplosione di Peter Petrelli in Kirby Plaza.\nSeconda stagione - Volume due: Generazioni.\nD.L. decide cos\u00ec di rifarsi una vita entrando nel corpo dei vigili del fuoco, salvando anche una bambina in un'occasione. Successivamente, scoprir\u00e0 che la personalit\u00e0 di Barbara ha preso il controllo di Niki, ed \u00e8 partita per Los Angeles. Qui recuperer\u00e0 la donna, ma verr\u00e0 ucciso da un uomo ubriaco.\nPoteri e abilit\u00e0.\nIl potere di D.L. \u00e8 l'intangibilit\u00e0, ossia la capacit\u00e0 di oltrepassare i corpi solidi. \u00c8 in grado, ad esempio, di passare attraverso i muri o anche infilare un braccio dietro una porta chiusa per aprirla dall'interno."}
{"id": "1468622", "revid": "201345", "url": "https://it.wikipedia.org/wiki?curid=1468622", "title": "D. L. Hawkins", "text": ""}
{"id": "1468625", "revid": "327794", "url": "https://it.wikipedia.org/wiki?curid=1468625", "title": "Teologia", "text": "La teologia (dal greco antico \u03b8\u03b5\u03cc\u03c2, \"theos\", Dio e \u03bb\u03cc\u03b3\u03bf\u03c2, \"logos\", \"parola\", \"discorso\", o \"indagine\") \u00e8 una disciplina religiosa che studia Dio o i caratteri che le religioni riconoscono come propri del divino in quanto tale.\nOrigine del termine.\nIl termine \"teologia\" (\u03b8\u03b5\u03bf\u03bb\u03bf\u03b3\u03af\u03b1, \"theolog\u00eda\") compare per la prima volta nel IV secolo a.C. nell'opera di Platone la \"Repubblica\" (II, 379 A):\nLa \"teologia\" greco-romana.\nPer \"teologia\" greco-romana si intende l'indagine razionale sulla natura del Divino operata dai filosofi e teologi di cultura greca e romana a partire da Talete (VII secolo a.C.) fino alla chiusura delle scuole filosofiche e teologiche non-cristiane avvenuta nel 529 d.C. con la pubblicazione del \"Codex Iustinianus\" voluto dall'imperatore cristiano Giustiniano e con la conseguente scomparsa di ogni forma di studio teologico o pratica religiosa \"classica\".\nNel contesto della cultura greca la \"teologia\" \u00e8 propria della fisica (nel significato greco antico del termine), della metafisica e dell'ontologia.\nGi\u00e0 la fisica presocratica fu \"teologia\" in quanto il principio primo (\"Arch\u00e8\") ingenerato (\"ag\u00e9netos\") ed eterno (\"a\u00ecdios\") ricercato da questi autori, ed alla base di ogni cosa, era considerato come il \"Divino\" immortale\" e \"indistruttibile\". L'acqua, l'aria, il fuoco indagati dai filosofi presocratici non corrispondono quindi agli elementi fisici della concezione moderna ma a veri e propri principi teologici. Allo stesso modo la \"fisica\" greco-antica non ha nulla a che vedere con la fisica moderna.\nTalete (640-547), secondo quanto riporta Diogene Laerzio, era convinto che il principio originario fosse l'acqua, con cui l'universo era stato costruito da Dio, essere increato, senza inizio n\u00e9 fine. Con Senofane (570 a.C.\u2013475 a.C.), gi\u00e0 nel VI secolo a.C. la teologia presocratica conduce una critica precisa all'antropomorfismo della mitologia, ma attribuisce anche agli d\u00e8i le nefandezze proprie di alcune condotte umane o il fatto che essi possano risultare mortali, identificandoli infine con i fenomeni naturali.\nCon Protagora (486 a.C.\u2013411 a.C.) si affaccia il primo agnosticismo teologico, poich\u00e9 riguardo agli D\u00e8i egli afferma di non poter sapere n\u00e9 che esistano n\u00e9 che non esistano, ma anche con Crizia (460 a.C.-403 a.C.) la denuncia delle divinit\u00e0 come \"invenzione\" allo scopo di far rispettare le leggi imposte dal potere politico, introdotte sotto forma di demoni capaci di essere onnipresenti ed onniscienti riguardo alla condotta umana.\nSocrate (469 a.C.-399 a.C.), come riporta Senofonte nei \"Memorabili\", fu particolarmente votato all'indagine sul \"Divino\": volendolo svincolare da ogni interpretazione precedente lo volle caratterizzare come \"bene\", \"intelligenza\" e \"provvidenza\" per l'uomo. Egli affermava, come sostiene Platone, di credere in una particolare divinit\u00e0, figlia degli d\u00e8i tradizionali, che indicava come \"d\u00e1im\u014dn\": uno spirito-guida senza il quale ogni presunzione di sapere \u00e8 vana. In Socrate infatti ricorre spesso il tema della sapienza divina pi\u00f9 volte contrapposta all'ignoranza umana. Concetto ribadito anche a conclusione della sua \"Apologia\" scritta da Platone, dove la sorte dopo la morte \u00e8 forzatamente oscura, tranne che al dio.\nTeologia platonica.\nLa prima teologia definita ed espressa in termini esaustivi pu\u00f2 essere considerata la speculazione di Platone (427 a.C.-347 a.C.) nella sua generalit\u00e0. L'oggetto della dialettica colloquiale platonica \u00e8 sempre il divino nelle sue varie forme: Platone non \u00e8 solo il coniatore stesso del termine \"theolog\u00eda\", ma anche il primo grande \"teologo\" dell'antichit\u00e0 classica, riconosciuto anche dal pi\u00f9 grande dei teologi dell'occidente cristiano, Agostino d'Ippona, che nell'VIII libro di \"De Civitate Dei\" assegna a Platone la palma della teologia prima di Cristo.\nIl principale contributo di Platone alla \"teologia\" \u00e8 la scoperta della trascendenza attraverso la \u00abseconda navigazione\u00bb, ossia attraverso la forza dell'intelletto in contrapposizione all'illusione empirica dei sensi. Per \"seconda navigazione\" nell'antichit\u00e0 si indicava la navigazione per mezzo dei remi, utilizzata quando al calare dei venti le vele divenivano inutili e venivano ammainate; con questa metafora Platone vuole suggerire il fatto che l'indagine empirica per mezzo dei sensi \u00e8 inadatta ed occorre procedere con l'intelletto che conduce verso il mondo delle idee.\nAll'origine del nostro mondo sensibile Platone pone il Demiurgo (\u03b4\u03b7\u03bc\u03b9\u03bf\u03c5\u03c1\u03b3\u03cc\u03c2) il quale plasma la realt\u00e0 caotica materiale guardando il mondo delle idee. Ci\u00f2 che spinge il Demiurgo ad agire in questo modo \u00e8 il Bene che egli rappresenta. Il Demiurgo \u00e8 inferiore al mondo delle idee ma superiore all'anima del mondo e alle altre anime che produce insieme agli d\u00e8i inferiori. Il Demiurgo media tra il mondo delle idee e il mondo sensibile. Le idee sono il Divino impersonale mentre il Demiurgo \u00e8 il Dio personale, che \u00e8 \"buono\":\nAlcuni studiosi ritengono che il cuore della Teologia platonica non risieda nella dottrina delle Idee ma in alcuni insegnamenti non riportati nelle opere scritte e che \u00e8 possibile desumerli per via indiretta grazie alle polemiche su queste operate da Aristotele nella \"Metafisica\" (Libri I, XIII e XIV) e dai suoi commentatori Alessandro di Afrodisia e Simplicio. In base a questo ritengono che per Platone l'intera realt\u00e0 (quindi sia quella sensibile che quella del mondo delle Idee) \u00e8 il risultato di due Principi primi: l'Uno e la Diade. Tale concezione, di tipo pitagorico, intende l'Uno (il Bene dei dialoghi) come tutto ci\u00f2 che unitario e positivo mentre la Diade, ovvero il mondo delle differenze e della molteplicit\u00e0, genera il disordine. Le Idee \"procedono\" da questi due Principi partecipando dell'unit\u00e0 distinguendosene per difetto o per eccesso; poi, le stesse Idee entrano in relazione con la materia e generano le cose sensibili, che partecipano dell'Idea corrispondente e se ne differenziano secondo la Diade, sempre per eccesso o per difetto. Ne consegue che le stesse Idee sarebbero \"generate\", forse ab aeterno; il bene, poi, nel mondo sensibile, dove non pu\u00f2 esservi unit\u00e0 ma solo molteplicit\u00e0, consiste nell'armonia delle parti, come si evince anche dai dialoghi.\nMentre Platone analizza il divino sotto diverse forme, dandone tutta una serie di elementi e attributi che permettono di circoscrivere il contorno entro il quale opera la teologia, ma senza fissarla, Aristotele ne d\u00e0 invece una definizione pi\u00f9 precisa, ponendola al vertice delle attivit\u00e0 umane e ponendovi in subordine la matematica e la fisica come scienze di pi\u00f9 basso profilo. Egli indica la sua ricerca \"metafisica\" come \"teologia\", ovvero come \"filosofia prima\", la filosofia pi\u00f9 elevata che si occupa dell'\"essere in quanto essere\" ovvero dell\"Ous\u00eca\" (\u039f\u1f50\u03c3\u03af\u03b1) nel suo significato pi\u00f9 stretto, ovvero nel significato di essere divino. Nel suo percorso speculativo egli identifica la \"divinit\u00e0 prima\" come il \"primo motore\" correlato con il Bene e separato dal Mondo.\nAnche Epicuro (341 a.C.-271 a.C.) ammette l'esistenza del Divino anche se nega decisamente la sua interpretazione popolare: per lui la divinit\u00e0 \u00e8 chiaramente \"un essere vivente immortale e felice\", estraneo a ogni attributo affibbiatogli dagli uomini, necessariamente basato su supposizioni false. Con la Stoa, la scuola filosofica fondata da Zenone di Cizio, si affaccia il pensiero panteista monista: l'intero cosmo \u00e8 costituito dalla sostanza divina e forma un tutt'uno con essa. Il monismo panteistico viene riaffermato pi\u00f9 tardi dal neostoicismo con Marco Aurelio Antonino, e anche dagli Scettici come Pirrone.\nIl neopitagorismo con Nicomaco di Gerasa riconduce, in modo allegorico, la \"teologia\" alla matematica, e cos\u00ec per Giamblico che vede nella generazione degli esseri viventi e nella strutturazione del mondo una natura ed un'origine matematica.\nIl medioplatonismo recupera l'idea platonica della trascendenza di Dio, messa in discussione dagli stoici che identificavano tutto il mondo fisico con la divinit\u00e0 stessa.\nCon il neoplatonismo la \"teologia\" diviene l'elemento centrale dell'indagine filosofica.\nPlotino, fondatore del Neoplatonismo, che pure si considera erede di Platone, colloca Dio al di sopra dell'Essere, inaugurandone cos\u00ec una nuova concezione, del tutto originale nel panorama della filosofia greca: Dio, utilizzato in vari punti come sinonimo di Uno, \u00e8 ora una realt\u00e0 dinamica che genera continuamente se stessa, e il suo generarsi \u00e8 al contempo un produrre il molteplice. Proprio perch\u00e9 l'Uno non \u00e8 una realt\u00e0 statica e definita, non pu\u00f2 essere compreso una volta per tutte; a Lui si pu\u00f2 arrivare solo indirettamente, tramite quel modo peculiare di argomentare che sar\u00e0 definito come teologia negativa. Il Dio di Plotino assume cos\u00ec due valenze, che sono il riflesso del suo procedere dialettico nelle ipostasi a lui inferiori (l'Intelletto e l'Anima): una negativa, per cui Egli ci appare totalmente trascendente e ineffabile, l'altra positiva, che lo vede immanente alle realt\u00e0 da Lui generate. Plotino riprende il tema della gerarchia ontologica presente gi\u00e0 in Platone, ma mentre quest'ultimo poneva il Bene al pi\u00f9 alto livello dell'Essere, Plotino lo pone al di sopra dell'essere stesso.\nLa teologia ebraica.\nL'Ebraismo incentra tutto il proprio sapere sulla rivelazione della Torah che \u00e8 sapienza divina e, in quanto tale, svela la conoscenza di Dio e delle Sue modalit\u00e0 che si esprimono nei Tredici Attributi della Clemenza e nelle Sefirot: tutta la Torah concerne quanto Dio desidera dagli uomini ed i segni della Sua provvidenza sul Mondo e sulle Sue creature.Come insegna Maimonide nella \"Guida dei perplessi\" \u00e8 impossibile definire Dio nella Sua essenza e, in quanto Altissimo e Perfetto, ogni qualifica ne sminuirebbe la percezione infatti ogni metafora antropomorfica, ogni Attributo o aggettivo esprimono solo un aspetto di azioni particolarmente indirizzate sul Mondo Superiore o su quello Inferiore, su creature celesti o Terrene, sugli uomini, sulla Natura ed il Mondo in genere ma Egli \u00e8 Onnisciente ed Onnipotente. Per i limiti intellettuali degli individui resta comunque impossibile concepire intellettualmente l'Essenza Inconoscibile di Dio.\nRicorda Luis Jacobs che la teologia ebraica si \u00e8 sviluppata soprattutto con i suoi pensatori medievali ma esiste da prima in quanto tutta la Bibbia (con la sola eccezione del libro di Ester in cui il riferimento alla provvidenza divina resta celato) \u00e8 scritta con riferimento a Dio, generalmente indicato con le espressioni Eloim e Jahv\u00e8.Dio ha rivelato la Torah al popolo ebraico come atto d'amore, giustizia e salvezza: come fa notare lo stesso Jacobs, per molti ebrei gli insegnamenti biblici e del Talmud sono incentrati sui comportamenti pratici piuttosto che sulle speculazioni astratte. Per questo parlare di teologia nell'ebraismo \u00e8 argomento piuttosto spinoso.\nLa fede religiosa chiede sempre il rispetto della Legge nell'amore e nel timore verso Dio. Oltre alla ricerca di Dio nella preghiera e nello studio, le Mizvot si fondano pertanto su ci\u00f2 che Dio vuole che gli uomini compiano riconoscendovi l'importanza dell'intenzione e della volont\u00e0 nell'eseguirle.\nCon la distruzione del Tempio di Gerusalemme, nel mondo ebraico, nella maggior parte del periodo degli esili e della Diaspora ebraica, l'assenza storica di autorit\u00e0 politiche ha determinato che gran parte delle riflessioni teologiche si concentrassero, e anzi si limitassero, all'interno delle varie comunit\u00e0, delle sinagoghe o all'interno di istituzioni accademiche specializzate come le Yeshivot diffondendone gli insegnamenti tra il popolo. La teologia ebraica, quando possibile, \u00e8 stata storicamente molto attiva anche nel confronto interreligioso. L'analogo ebraico della discussione teologica cristiana \u00e8 la discussione rabbinica sulle Leggi e sui commenti ebraici biblici.\nLa teologia cristiana.\nNel mondo cristiano la teologia \u00e8 l'esercizio della ragione sul messaggio della rivelazione accolto dalla fede. Alla base c'\u00e8, dunque, il rapporto tra fede e ragione che la tradizione cattolica, ma non solo, concepisce all'insegna della complementarit\u00e0. Gli apologeti cristiani definivano, infatti, la propria fede come \"vera filosofia\", cio\u00e8 come autentica risposta alle domande filosofiche. La teologia cristiana assume comunque un'importanza fondamentale anche per gli sviluppi di tutte le forme di cultura ad esso relative. Il teologo presbiteriano di Princeton Warfield (1851-1921), grande biblista e studioso del pensiero cristiano, ha proposto una definizione poi divenuta classica: \u00abLa teologia \u00e8 quella scienza che tratta di Dio e delle relazioni tra Dio e l'universo\u00bb.\nIl termine \"teologia\" non compare come tale nelle Sacre Scritture, sebbene l'idea vi sia ampiamente presente. Alcuni scrittori cristiani, lavorando sulla scia di quelli ellenistici, iniziano presto ad usare il termine per i loro studi. L'espressione \"teologia\" appare ad esempio in alcuni manoscritti all'inizio del libro dell'Apocalisse: \"\u1f00\u03c0\u03bf\u03ba\u03b1\u03bb\u03cd\u03c8\u03b9\u03c2 \u1f3c\u03bf\u03b1\u03bd\u03bd\u03bf\u1fe6 \u03c4\u03bf\u1fe6 \u03b8\u03b5\u03cc\u03bb\u03bf\u03b3\u03bf\u1fe6\"(apokal\u00fdpsis Ioannou tou the\u00f3logou) , \u00abApocalisse di Giovanni il teologo\u00bb.\nL'idea di teologia nel senso di \"organizzazione della dottrina\", almeno nelle forme evolute posteriori, richiese anche l'apporto della metafisica greca, che avrebbe cominciato a nutrire l'Ebraismo gi\u00e0 dall'inizio del I secolo attraverso Filone di Alessandria, e un secolo dopo cominci\u00f2 a influenzare i primi pensatori cristiani, soprattutto Clemente Alessandrino (150-215) e Origene (185-254).\nLa teologia cristiana si forma poi attraverso l'opera della Patristica (III-VIII secolo), che accolse numerosi apporti della teologia di Platone e nella quale spicca Agostino d'Ippona; quindi si sviluppa soprattutto nel periodo della Scolastica (XI -XIV secolo) dove a prevalere \u00e8 invece quella di Aristotele (per lo pi\u00f9 letta attraverso Averro\u00e8), e trova in Tommaso d'Aquino la sua migliore espressione, con l'opera \"Summa Theologiae\". Bonaventura da Bagnoregio e sant'Antonio da Padova si assunsero invece il compito di portare la teologia tra i francescani.\nGli influssi neoplatonici ritornano in Nicola Cusano e specialmente nella teologia di Giordano Bruno. Dio per Bruno \u00e8 insieme materiale e spirituale e l'Intelligenza divina pilota tutto l'essere.\nNel mondo contemporaneo il termine \"teologia\" viene variamente qualificato con aggettivi che ne definiscono l'indirizzo. Per esempio con Teologia della liberazione si indica una corrente del pensiero cristiano tipica dell'America Latina della fine degli anni settanta che implica un forte elemento politico-sociologico di tipo populistico e comunistico.\nLa teologia islamica.\nLa teologia nell'Islam \u00e8 indicata dal termine arabo \"\u2018ilm al-kal\u0101m\" ( ), anche se la parola si riferisce pi\u00f9 appropriatamente alla cosiddetta teologia dogmatica.\nIn senso stretto le conoscenze teologiche possono essere acquisite solo per graziosa Rivelazione divina, che pu\u00f2 avvenire solo per il tramite l'opera di un Profeta (\"nab\u012b\") e di un Inviato (\"ras\u016bl\"), non essendo minimamente in grado l'essere umano di concepire una realt\u00e0 soprannaturale infinita come quella di Dio (All\u0101h).\nCi\u00f2 nonostante l'azione interpretativa dei dotti musulmani (\"\u02bfulam\u0101\u02be\") o, pi\u00f9 appropriatamente, \"mufassir\u016bn\", ha condotto a identificare taluni attributi divini (\"sif\u0101t\" ) che sono stati pomo di profonda discordia fra i credenti, originando ad esempio la non conciliata dissidenza del mutazilismo (che peraltro riusc\u00ec ad affermarsi nel corso dei califfati di al-Ma\u2019m\u016bn, di al-Mu\u2018ta\u1e63im e di al-W\u0101thiq).\nAltre forme di teologia.\nNumerose religioni (politeistiche, monoteistiche, panteistiche e panteneistiche), hanno sviluppato ciascuna varie forme di teologia, ora su base rivelativa, ora su base ragionativa, logica e dialettica.\nNel mondo indiano il divino assume le due forme del \"brahman\" e dello \"\u0101tman\". In quello cinese il \"tao\" \u00e8 un dio-natura panico che si esprime nella realt\u00e0 nei due aspetti \"yin\" e \"yang\". Nel mondo occidentale il concetto di Dio ha trovato espressioni e concetti svariati, e viene nominato indifferentemente come \"essere\", \"logos\", \"spirito\", \"ragione\", \"verit\u00e0\", \"assoluto\", \"intelletto\", \"sommo bene\", \"uno\", \"natura\", \"tutto\", \"necessit\u00e0\" e cos\u00ec via.\nNel mondo pagano occidentale il termine \u03b8\u03b5\u03bf\u03bb\u03bf\u03b3\u03b9\u03b1 si \u00e8 visto come fosse usato nella letteratura greca classica con il senso di \u00abdiscorso riguardo agli dei o alla cosmologia\u00bb, almeno secondo la testimonianza di Platone che fa riferimento ai racconti dei poeti come a \"teologie\". Seguendo la scia greca, lo scrittore latino Varrone in \"Antiquitates rerum humanarum et divinarum\", in 41 libri, esponeva uno schema della scienza del profano e del divino che sar\u00e0 mantenuta anche da Sant'Agostino nel \"De civitate Dei\". Varrone distingueva tre forme teologiche: la \"mitica\" (relativa al politeismo greco), la \"naturale\" o \"razionale\", tipica degli intellettuali della classe dirigente romana, e infine la \"civile\" come teologia ufficiale dello stato e della politica, quella che concerne la ritualit\u00e0 ufficiale dell'osservanza religiosa pubblica, indipendentemente dalle credenze personali di ogni individuo della comunit\u00e0.\nUn caso di teologia tangente al cristianesimo \u00e8 il \"deismo\", che nasce nel '600 e si sviluppa nel '700 come forma dotta e intellettualistica di teologia. Religione razionalistica per eccellenza, il deismo si proponeva come religione alternativa al cristianesimo non tanto nei contenuti e nell'oggetto teologico, Dio, ma nel sostituire alla fede per rivelazione una fede \"della ragione\". Il procedimento razionalistico e logico per definire il concetto di Dio, non in quanto rivelato, ma in quanto \"razionalizzato e capito\", ha visto aderirvi anche personaggi come Voltaire e Rousseau. Nella prospettiva deista il cristianesimo viene considerato soltanto una forma rozza di religione \"superstiziosa\" e popolare. Come gi\u00e0 aveva pensato Spinoza e spiegato nel suo \"Tractatus Theologico-Politicus\", superandolo nell'esposizione data nella \"Ethica\" di un panteismo acosmistico e spiritualistico, dove tutta la realt\u00e0 \"\u00e8 in Dio\".\nSecondo il gesuita e paleontologo Pierre Teilhard de Chardin, la teologia sarebbe stata nel periodo medievale teocentrica, per poi passare nel periodo rinascimentale ad essere antropocentrica, mentre oggi, in seguito agli ampliamenti della ricerca teologica alle nuove scoperte scientifiche, la teologia \u00e8 divenuta la teologia dell'universo, che \u00e8 in cammino verso il Punto Omega (Ges\u00f9 Cristo). Essa quindi si deve interessare non solo dei rapporti tra Dio e l'Uomo, ma tra Dio e tutti gli esseri viventi animati (angeli, uomini, animali) che vivono nello stesso \"\u03bf\u03af\u03ba\u03bf\u03c2\" o casa-ambiente. Da qui sono nati l'ecoteologia e la teologia degli animali.\nAspetti antropologici.\nUn modo particolare di considerare la teologia \u00e8 quello antropologico; in tal caso la si guarda dall'esterno, cercando di capire le motivazioni soggettive che portano a indagare il divino, indipendentemente dai risultati a cui esse approdano. Questo approccio \"critico\" nei confronti della teologia fu inaugurato da Ludwig Feuerbach, il quale, esaltando l'ateismo come percorso di liberazione verso un nuovo umanesimo, individuava tuttavia nel Cristianesimo un contenuto positivo in grado di condurre alla vera essenza dell'uomo, essendo per lui il Dio cristiano nient'altro che l'\u00abottativo del cuore\u00bb, ossia proiezione del desiderio umano; quest'ultimo andava riscoperto capovolgendo appunto la teologia in antropologia.\nAltre considerazioni miranti a ridimensionare l'aspetto religioso e a porre l'antropologia al centro della teologia furono elaborate dai cosiddetti \u00abfilosofi del sospetto\u00bb, in particolare Marx, Nietzsche, Freud, i quali ritenevano che ogni sorta di studio o di conoscenza su Dio andasse contestualizzata e riferita a motivazioni di carattere psichico o politico, individuale o sociale. La \"scienza del divino\" andava cio\u00e8 destituita del suo fondamento assoluto e posta in relazione al tipo di situazione, di cultura, o al livello di sviluppo di un certo contesto.\nAnche in ambito religioso, tuttavia, si \u00e8 messo in luce come un approccio antropologico al problema religioso non sia da respingere, ma che anzi possa servire a distinguere e chiarificare gli aspetti pi\u00f9 propriamente umani e terreni della teologia, tanto pi\u00f9 in considerazione della natura storica del Dio cristiano. Il teologo cattolico Karl Rahner, ad esempio, \u00e8 stato fautore di una \u00absvolta antropologica\u00bb che conciliasse le problematicit\u00e0 esistenziali tipiche dell'uomo con la sua esigenza di aprirsi a Dio e all'Assoluto."}
{"id": "1468628", "revid": "767487", "url": "https://it.wikipedia.org/wiki?curid=1468628", "title": "Topolino nel paese dei nani", "text": "Topolino nel paese dei nani (\"Gulliver Mickey\") \u00e8 un film del 1934 diretto da Burt Gillett. \u00c8 un cortometraggio animato della serie \"Mickey Mouse\", prodotto dalla Walt Disney Productions e uscito negli Stati Uniti il 19 maggio 1934, distribuito dalla United Artists.\nIl singolo cortometraggio non \u00e8 stato doppiato in italiano. Il film \u00e8 stato per\u00f2 inserito, senza titoli di testa e di coda, nello speciale in VHS \"Le meravigliose fiabe del Grillo Parlante\", uscito nel 1986. In quell'occasione Topolino venne doppiato da Claudio Trionfi.\nTrama.\nDopo aver rovinato il gioco degli orfanelli, che fingevano di essere marinai, Topolino racconta loro le sequenze di Lilliput de \"I viaggi di Gulliver\", fingendo che sia un evento davvero accaduto a lui. Nella storia, Topolino arriva su un'isola dopo un naufragio e si addormenta. Si sveglia bloccato a terra da delle piccole funi, in una citt\u00e0 dove tutto \u00e8 minuscolo, compresi gli uomini. Dopo che si \u00e8 liberato delle funi, gli spaventati uomini lo attaccano con le loro armi, che a Topolino fanno solo il solletico. Presto arriva un enorme ragno (somigliante a Pietro Gambadilegno) deciso ad attaccare la citt\u00e0. Topolino combatte quindi contro il bestione, vincendo. Tuttavia, dopo che Topolino ha finito la storia, uno dei bambini gli fa dondolare davanti un ragno finto attaccato a una canna da pesca, spaventandolo enormemente.\nEdizioni home video.\nDVD.\nIl cortometraggio \u00e8 incluso nel DVD \"Walt Disney Treasures: Topolino in bianco e nero\"."}
{"id": "1468635", "revid": "599013", "url": "https://it.wikipedia.org/wiki?curid=1468635", "title": "Dan Marino", "text": "Marino da professionista fu la prima scelta assoluta di tutti i tempi nei draft della neonata United States Football League, ma prefer\u00ec firmare nella National Football League, militando sempre nei Miami Dolphins. Ha giocato come quarterback ed \u00e8 considerato una leggenda nella storia della NFL dove ha stabilito diversi primati per un quarterback, alcuni dei quali .\nI primi anni.\nDan Marino \u00e8 nato a Pittsburgh, in Pennsylvania, da genitori di origine italiana e polacca. Crebbe presso Parkview Avenue, un quartiere tradizionalmente abitato da esponenti della classe operaia. Frequent\u00f2 la scuola elementare di San Regis, una scuola cattolica, poi pass\u00f2 al Liceo cattolico di Pittsburgh, dove cominci\u00f2 a giocare a baseball, e vinse un trofeo giovanile di football americano. Qui fu scelto come giocatore dilettante dalla squadra di baseball dei Kansas City Royals, ma a partire dal 1979, Marino scelse di passare al football universitario.\nI cugini Alec e Jesse Root sono giocatori di hockey su ghiaccio professionisti.\nCarriera universitaria.\nMarino gioc\u00f2 a football nell'universit\u00e0 di Pittsburgh, nella squadra dei Panthers dal 1979 al 1982. Nel 1979 guid\u00f2 i Panthers nella vittoria contro l'Universit\u00e0 della Virginia Occidentale per 24-17 nella sfida annuale del Backyard Brawl, totalizzando 232 iarde e un touchdown. Trionf\u00f2 in seguito contro i Georgia Bulldogs nello Sugar Bowl. La successiva stagione non fu tra le pi\u00f9 brillanti per Marino, perdendo l'Heisman Trophy ed il Cotton Bowl contro le squadre di Eric Dickerson e Craig James. Nonostante queste sconfitte, i Panthers di Marino affrontarono ancora l'Universit\u00e0 della Virginia Occidentale vincendo per 16-13.\nNel 1982, per\u00f2, Marino fu anche protagonista di una brutta caduta che lo lasci\u00f2 per parecchio tempo lontano dagli stadi, a causa di un infortunio al ginocchio.\nCarriera professionistica.\nMiami Dolphins.\nIl 4 gennaio 1983 Marino venne scelto dalla squadra dei Los Angeles Express della United States Football League ma non firm\u00f2 mai un contratto con loro preferendo firmare per i Miami Dolphins nella National Football League: all'inizio gioc\u00f2 con la maglia numero 27 come riserva. Marino gioc\u00f2 la sua prima partita con i Miami Dolphins contro i Buffalo Bills e fu l'inizio di una stagione di successi, conclusa con la sua prima convocazione per il Pro Bowl.\nL'anno successivo super\u00f2 sei diversi record NFL stagionali nei passaggi, compreso il maggior numero di passaggi da touchdown (48, che resistette per 20 anni fino a quando fu superato da Peyton Manning nel 2004, poi da Tom Brady e ancora da Manning nella stagione 2013) e maggior numero di yard passate (5.084, durato per 27 anni quando fu superato da Drew Brees nel ) in una stagione, venendo premiato come MVP della NFL. I Dolphins la stagione regolare con un record di 14\u20132, assicurandosi il vantaggio casalingo in tutti i playoff. Nel primo turno, i Dolphins vendicarono la loro sconfitta dell'anno precedente battendo i Seattle Seahawks 31\u201310 e in seguito batterono i Pittsburgh Steelers nella finale della AFC per 45\u201328.\nNel Super Bowl XIX, Marino e i Dolphins affrontarono i San Francisco 49ers e Joe Montana a Palo Alto, California. I Dolphins, che avevano tentato 74 corse nelle ultime due gare, corsero solamente otto volte durante la partita. Marino termin\u00f2 con 29 passaggi completati su 50 per 318 yard, un passaggio da touchdown e due intercetti. I Dolphins persero 38\u201316 in quella che fu l'unica apparizione della carriera di Dan al Super Bowl.\nFino alla stagione 1993, Marino guid\u00f2 i Miami Dolphins in quello che viene considerato uno dei migliori periodi nella loro storia nella NFL. A fine stagione del 1993 fu colpito da un avversario durante una partita a Cleveland, proprio al tendine di Achille infortunato in passato. Marino ricominci\u00f2 a giocare all'inizio della stagione successiva: fu una stagione incerta per i Dolphins, data la preparazione fisica di Marino. La prima partita fu contro i New England Patriots, in una giornata molto piovosa, che rese il terreno particolarmente fangoso. Nonostante le condizioni avverse, i Dolphins riuscirono a vincere per 39-35. Nei play-off. i Dolphins sconfissero per 27-17 i Kansas City Chiefs guidati da Joe Montana e una settimana pi\u00f9 tardi persero contro i San Diego Chargers 22-21 dopo aver chiuso il secondo quarto sul 21-6 a proprio favore. In quella stagione, Marino pass\u00f2 4.435 yard e vinse il premio NFL Comeback Player of the Year.\nDopo la deludente stagione del 1995, l'allenatore Don Shula si dimise e fu sostituito da Jimmy Johnson. Dalla stagione successiva, i Miami Dolphins non riuscirono pi\u00f9 a eguagliare le vittorie dell'era Shula, anche per il difficile rapporto di Dan col nuovo allenatore. Nel gennaio 2000 i Dolphins conquistarono i play-off: sconfissero i Seattle Seahawks nel primo turno, ma nella partita successiva la squadra di Marino perse miseramente contro i Jacksonville Jaguars. Il marzo seguente, Marino annunci\u00f2 il suo ritiro definitivo dal football americano, anche se ci fu un tentativo d'ingaggio da parte dei Minnesota Vikings.\nDopo il football.\nNel 2003, Marino fu inserito nella Hall of Fame dell'Universit\u00e0 di Pittsburgh e, a partire dal 2004, Marino riveste il ruolo di vicepresidente della squadra dei Miami Dolphins.\nNella sua vita privata Marino vive con la moglie, Claire, e i sei bambini (quattro loro, e due adottati) a Fort Lauderdale, Florida.\nOltre alla sua carriera di giocatore di football, Dan Marino \u00e8 anche famoso per aver partecipato in piccole parti ad alcuni film come \"Ace Ventura - L'acchiappanimali\" o \"Bad Boys II\", in entrambi i casi nel ruolo di se stesso."}
{"id": "1468637", "revid": "54294580", "url": "https://it.wikipedia.org/wiki?curid=1468637", "title": "Amharico", "text": ""}
{"id": "1468638", "revid": "124536812", "url": "https://it.wikipedia.org/wiki?curid=1468638", "title": "Edith Evanson", "text": "Biografia.\nNata da una famiglia di attori, inizi\u00f2 a calcare i palcoscenici fin dall'et\u00e0 di tre anni, imparando subito le tecniche del mestiere. Apparve fra gli anni trenta e quaranta in una serie di pellicole, che tuttavia non ne valorizzano appieno il talento e la vis comica.\nSpecializzata in ruoli di caratterista, fu stretta amica e collaboratrice di Alfred Hitchcock, dal quale fu diretta in \"Nodo alla gola\" (1948) e in \"Marnie\" (1964), interpretazioni che le valsero l'attenzione del pubblico e della critica e che contribuirono a farle raggiungere una celebrit\u00e0 che l'attrice mantenne anche in et\u00e0 avanzata, continuando ad apparire in pellicole importanti, tra cui l'horror \"L'esperimento del dott. Zagros\" (1963) di Sidney Salkow.\nEdith Evanson mor\u00ec per insufficienza cardiaca nel 1980, all'et\u00e0 di 84 anni, nella sua dimora nel paesino di Riverside County, in California, lasciando il ricordo di una delle pi\u00f9 dotate caratteriste che il cinema americano abbia mai avuto."}
{"id": "1468640", "revid": "149726", "url": "https://it.wikipedia.org/wiki?curid=1468640", "title": "Thylacomydae", "text": ""}
{"id": "1468641", "revid": "767487", "url": "https://it.wikipedia.org/wiki?curid=1468641", "title": "American Trip - Il primo viaggio non si scorda mai", "text": "American Trip - Il primo viaggio non si scorda mai (\"Harold &amp; Kumar Go to White Castle\") \u00e8 un film del 2004 diretto da Danny Leiner.\nNel 2008 \u00e8 stato realizzato un sequel intitolato \"Harold &amp; Kumar - Due amici in fuga\" avente per protagonisti sempre John Cho e Kal Penn.\nTrama.\nHarold Lee e Kumar Patel sono amici per la pelle che passano il loro tempo a fare baldoria, trangugiando birra e fumando marijuana. Harold \u00e8 un ragazzo di origini sudcoreane, impiegato presso una banca dove \u00e8 costretto a sopportare le angherie dei suoi colleghi, i quali non perdono mai l'occasione di affibbiargli del lavoro extra da svolgere nel weekend, e che non trova mai il coraggio di farsi avanti con la bella vicina di casa, Maria. Kumar invece vive senza prendersi delle responsabilit\u00e0, mandando a monte tutti i colloqui di lavoro che il padre gli fissa; proviene da una facoltosa famiglia di medici indiani ed il padre vorrebbe che lui continuasse la tradizione di famiglia.\nDurante uno dei loro venerd\u00ec sera di divertimento, dopo qualche spinello di troppo, i giovani vengono assaliti da una improvvisa fame chimica: sar\u00e0 uno spot pubblicitario della catena White Castle a risolvere i loro problemi. I due inizieranno un viaggio rocambolesco e pieno di tragicomiche disavventure alla ricerca di un mega-hamburger che possa saziare la loro fame. Nel film c'\u00e8 anche la partecipazione di Neil Patrick Harris, nella parte di una versione romanzata di s\u00e9 stesso."}
{"id": "1468644", "revid": "1543377", "url": "https://it.wikipedia.org/wiki?curid=1468644", "title": "Macrotis", "text": "Macrotis \u00e8 un genere di Marsupiali onnivori, comunemente noti come bilby, endemici dell'Australia. Il genere appartiene all'ordine dei Peramelemorfi ed \u00e8 l'unico rappresentante della famiglia Thylacomidae. Prima della colonizzazione europea dell'Australia ne esistevano due specie; una di queste si \u00e8 estinta negli anni '50, mentre l'altra \u00e8 sopravvissuta in numero esiguo.\nIl termine \"bilby\" \u00e8 stato preso in prestito dagli aborigeni Yuwaalaraay del Nuovo Galles del Sud settentrionale e significa \u00abratto dal naso lungo\u00bb. Queste creature sono note anche come \"dalgite\" in Australia Occidentale e con il nomignolo di \"pinkie\" in Australia Meridionale. Anche i Wiradjuri del Nuovo Galles del Sud li conoscono come \"bilby\".\nDescrizione.\nI bilby possiedono il caratteristico muso lungo dei bandicoot e orecchie molto lunghe. Misurano circa 29\u201355\u00a0cm di lunghezza. Rispetto ai bandicoot hanno coda pi\u00f9 lunga, orecchie pi\u00f9 grandi e una pelliccia sericea pi\u00f9 soffice. Le dimensioni delle orecchie permettono loro di avere un udito molto sviluppato. Questi onnivori notturni non hanno bisogno di bere acqua, dato che ricavano i liquidi di cui necessitano dal cibo di cui si nutrono, costituito da insetti e loro larve, semi, bulbi, frutti, funghi e animaletti molto piccoli. La maggior parte degli alimenti viene dissotterrata utilizzando le dita molto lunghe.\nDiversamente dai bandicoot, sono eccellenti scavatori e costruiscono sistemi di gallerie molto estesi con i robusti arti anteriori e gli artigli ben sviluppati. Ogni bilby generalmente possiede un certo numero di tane all'interno del proprio territorio, a volte fino a una dozzina, e si sposta da una all'altra, utilizzandole come rifugio sia dai predatori che dalla calura del giorno. Il marsupio della femmina \u00e8 rivolto all'indietro e ci\u00f2 impedisce che vi finiscano dentro impurit\u00e0 mentre l'animale sta scavando.\nI bilby hanno un periodo di gestazione molto breve, di circa 12-14 giorni, uno dei pi\u00f9 brevi tra quelli di tutti i mammiferi.\nTassonomia.\nLa posizione dei bilby all'interno dei Peramelemorfi ha subito vari cambiamenti in questi ultimi anni. Sia Vaughan (1978) che Groves e Flannery (1990) li hanno classificati nella famiglia dei Peramelidi. Kirsch \"et al.\" (1997) li hanno inseriti tra i Perorictidi (che sono attualmente una sottofamiglia dei Peramelidi). Anche McKenna e Bell (1997) li hanno inseriti tra i Peramelidi, ma come \"sister group\" di \"Chaeropus\" nella sottofamiglia dei Cheropodini.\nConservazione.\nLa sopravvivenza dei bilby \u00e8 minacciata dalla perdita dell'habitat e dalla competizione con altri animali. In tutta la nazione \u00e8 in corso un piano di recupero per cercare di salvare questi marsupiali: tra i progetti portati avanti vi sono la riproduzione in cattivit\u00e0, il monitoraggio delle popolazioni e la reintroduzione nelle aree dove i bilby vivevano un tempo. Grande successo ha avuto inoltre il tentativo di rendere popolare il bilby come un'alternativa australiana al coniglio pasquale con la messa in commercio di Bilby di Pasqua di cioccolata (e consegnando talvolta una parte del ricavato agli enti che si occupano della protezione e dello studio di quest'animale). Hanno avuto inizio anche i primi programmi di reintroduzione, dopo il successo, nel 2000, del rilascio di alcuni esemplari nella Riserva di Arid Recovery, in Australia Meridionale, mentre sta ancora proseguendo la reintroduzione nel Parco Nazionale di Currawinya, in Queensland: i primi 6 bilby sono gi\u00e0 stati reintrodotti con successo in questo santuario libero da predatori nel febbraio 2006.\nAltri rilasci sono avvenuti nella Penisola di Peron, in Australia Occidentale, come parte di un'iniziativa del Dipartimento dell'Ambiente e della Conservazione dell'Australia Occidentale, il \"Western Shield\", e su alcune isole, mentre \"Australian Wildlife Conservancy\" ha riportato i bilby nei santuari di Scotia e Yookamurra. Il pi\u00f9 importante programma di riproduzione in cattivit\u00e0 lo sta portando avanti il Centro di Riabilitazione di Animali Selvatici di Kanyana, nei pressi di Perth (Australia Occidentale)."}
{"id": "1468647", "revid": "109651", "url": "https://it.wikipedia.org/wiki?curid=1468647", "title": "Daniel Linderman", "text": ""}
{"id": "1468648", "revid": "767487", "url": "https://it.wikipedia.org/wiki?curid=1468648", "title": "Mickey's Steam Roller", "text": "Mickey's Steam Roller \u00e8 un cortometraggio di Topolino del 1934.\nUscito il 16 giugno 1934."}
{"id": "1468650", "revid": "71433", "url": "https://it.wikipedia.org/wiki?curid=1468650", "title": "Harold &amp; Kumar Go to White Castle", "text": ""}
{"id": "1468656", "revid": "1610933", "url": "https://it.wikipedia.org/wiki?curid=1468656", "title": "Ara scarlatta", "text": ""}
{"id": "1468657", "revid": "767487", "url": "https://it.wikipedia.org/wiki?curid=1468657", "title": "Onomanzia", "text": "L'onomanzia \u00e8 la pratica divinatoria basata sull'interpretazione etimologica, simbolica e numerica del nome di una persona.\nDeriva dal greco \" \"(\u00f3noma)\"\", che significa \"nome\", col suffisso \"-manzia\" che significa \"divinazione\".\nEra intesa sia per individuare presagi nel nome gi\u00e0 imposto sia per scegliere un nome che fosse di buon auspicio.\nStoria dell'onomanzia.\nL'importanza del significato del nome nasce dalla cultura ebraica: secondo la Genesi, Dio stesso cambi\u00f2 il nome ad Abramo e a sua moglie Sara affinch\u00e9 il nuovo nome assumesse un significato pi\u00f9 aderente al progetto che aveva per la loro discendenza.\nQuando entr\u00f2 in contatto con la cultura ebraica, la cultura greca assorb\u00ec questa esigenza e, sia pure per breve tempo, adott\u00f2 l'usanza di usare nomi il cui significato fosse chiaro.\nLa pratica di divinare il nome ebbe origine in quel periodo e si integr\u00f2 con la numerologia (isopsefia), utilizzata da Pitagora anche a scopi divinatori.\nI Pitagorici insegnavano che le menti, le azioni ed i successi degli uomini riuscivano conformi ai loro nomi, al loro genio e al loro destino.\nPlatone raccomandava la massima circospezione nell'imporre i nomi.\nLa pratica divenne molto popolare nel basso Medioevo.\nAnche Agostino Novello scrisse che il nome deve indicare la qualit\u00e0 del nominato, perch\u00e9:\nTecniche di onomanzia.\nL'etimologia e il significato del nome \u00e8 solo il primo di tanti aspetti che sono analizzati per l'onomanzia.\nI Pitagorici ad esempio contavano le lettere, le consonanti e le vocali del nome e a seconda che fossero in quantit\u00e0 pari o dispari traevano le loro predizioni.\nRitenevano inoltre che pi\u00f9 era alto il numero associato a un nome secondo il sistema di numerazione greco e pi\u00f9 felice sarebbe stata la persona.\nSulla base di questo numero qualcuno arriv\u00f2 a sostenere anche che la vittoria di Achille su Ettore era prevedibile, in quanto associato al numero maggiore.\nUn'altra tecnica prevedeva l'anagramma del nome.\n\u00c8 documentata anche un'altra forma di onomanzia, utilizzata da un indovino ebreo su richiesta del re Teodato: l'indovino fece rinchiudere alcuni maiali in un porcile, ad alcuni diede nomi gotici e agli altri diede nomi romani; passato un certo tempo, i maiali a cui fu dato il nome romano erano ancora vivi mentre i maiali a cui fu dato il nome gotico erano morti.\nL'indovino predisse che la guerra sarebbe stata persa."}
{"id": "1468660", "revid": "1610933", "url": "https://it.wikipedia.org/wiki?curid=1468660", "title": "Ara blu e gialla", "text": ""}
{"id": "1468664", "revid": "1610933", "url": "https://it.wikipedia.org/wiki?curid=1468664", "title": "Ara dalle ali verdi", "text": ""}
{"id": "1468665", "revid": "23404169", "url": "https://it.wikipedia.org/wiki?curid=1468665", "title": "Ara rossa cubana", "text": ""}
{"id": "1468666", "revid": "1610933", "url": "https://it.wikipedia.org/wiki?curid=1468666", "title": "Ara dalle spalle rosse", "text": ""}
{"id": "1468667", "revid": "322321", "url": "https://it.wikipedia.org/wiki?curid=1468667", "title": "Rozone", "text": "\u00c8 stato vescovo di Asti tra il 966 ed il 992.\nBiografia.\nLe notizie certe sul vescovo sono che egli era un accolito della chiesa pavese.Infatti, \u00e8 pervenuto un diploma del 947, dove Liuttefredus vescovo di Pavia, concede a Rozone \"acholotho\" della medesima chiesa, due abbazie (S. Arcangelo e S. Giacomo) per essere amministrate.\nIl primo documento ufficiale che cita Rozone in veste di vescovo della chiesa astese, risale al sinodo del 25 aprile 967, svoltosi a Ravenna, alla presenza di papa Giovanni XIII e di Ottone I.\nNel 985, con bolla papale del 18 luglio, papa Benedetto VII, prospetta l'unione della diocesi di Alba a quella di Asti, mantenendo a capo della nuova diocesi il vescovo Rozone.La fusione definitiva delle due diocesi avvenne con il sinodo romano del 26 maggio 969.\nIn questo documento, si evince la volont\u00e0 del papa di unire le due diocesi alla morte di Fulcardo vescovo albese.\nMorto Fulcardo, Rozone fece istanza nel 985, 18 luglio, perch\u00e9 avvenisse il congiungimento.L'assenza di memoria di nessun vescovo della diocesi albese in quel periodo, lascia supporre che l'unione sia avvenuta per tutto il mandato di Rozone.\nRozone \u00e8 stato per molti secoli considerato una figura leggendaria della chiesa astese.Non a caso \u00e8 stato il primo vescovo astigiano ad avere una piena autonomia sulla diocesi di Asti sia sotto il lato spirituale che amministrativo, al punto tale da poter essere dichiarato conte o rappresentante imperiale dell'episcopato..\nA lui si \u00e8 erroneamente anche attribuita la costruzione della prima cinta muraria della citt\u00e0."}
{"id": "1468668", "revid": "767487", "url": "https://it.wikipedia.org/wiki?curid=1468668", "title": "Priapea", "text": "Priapea \u00e8 una raccolta anonima di 95 carmi latini, per lo pi\u00f9 di inni e epigrammi di carattere salace dedicati a Priapo, dio agreste della fertilit\u00e0.\nAutore e datazione.\n\u00c8 probabile che i carmi della raccolta siano stati composti da un unico autore, in un'epoca non meglio collocabile tra l'et\u00e0 augustea e la fine del I secolo d.C. Recentemente \u00e8 stata sostenuta con buoni argomenti una datazione di poco posteriore a Marziale, anche se altri avanzano la proposta che siano risalenti all'epoca di Augusto e messi insieme a partire dal I secolo d.C. (gli stessi che vedono la mano di Virgilio in 3 carmi e di Tibullo in 2).\nContenuto.\nNei Priapea \u00e8 quasi sempre il dio stesso che prende la parola per esibirsi in scherzose variazioni su pochi temi, continuamente ricorrenti: commenti alle enormi proporzioni dei suoi attributi virili e alle sue iperboliche prestazioni erotiche, minacce di punizioni ai ladri, consistenti in violenze sessuali di vario tipo; descrizioni di offerte votive a lui dedicate; attacchi contro le donne troppo vecchie o troppo libidinose. Ovviamente, tutto \u00e8 giocato attraverso doppi sensi e giochi di parole.\nStile.\nI metri sono gli stessi di Marziale: \"distici elegiaci\", \"endecasillabi falec\u00e8i\" e \"coliambi\"; i componimenti sono per lo pi\u00f9 molto brevi (dai due ai sei versi; il pi\u00f9 lungo ne conta 38)."}
{"id": "1468670", "revid": "12290", "url": "https://it.wikipedia.org/wiki?curid=1468670", "title": "DL Hawkins", "text": ""}
{"id": "1468677", "revid": "339392", "url": "https://it.wikipedia.org/wiki?curid=1468677", "title": "Mr. Linderman", "text": ""}
{"id": "1468680", "revid": "767487", "url": "https://it.wikipedia.org/wiki?curid=1468680", "title": "Il figlio di Frankenstein", "text": "Il figlio di Frankenstein (\"Son of Frankenstein)\" \u00e8 un film diretto dal regista Rowland V. Lee nel 1939\nTrama.\nTra l'ostilit\u00e0 degli abitanti del villaggio, Wolf von Frankenstein riprende possesso, con la moglie Elsa e il figlioletto Peter, del castello in cui il padre Henry aveva generato il mostro, trovando poi la morte. L'unico amico di Wolf \u00e8 l'ispettore Krogh.\nWolf fa presto conoscenza con Ygor, un fabbro demente sopravvissuto all'impiccagione, che gli mostra che la creatura creata del padre non \u00e8 andata distrutta durante l'esplosione del laboratorio (del film precedente) e Wolf pensa di ridarle la vita per dimostrare agli abitanti del villaggio che il padre aveva ragione.\nQuando il Mostro torna in vita per\u00f2, esso si dimostra di nuovo muto e con un danno cerebrale. Ygor decide quindi di servirsene facendogli compiere una serie di omicidi contro quelli che lo avevano impiccato. Wolf viene a saperlo e dopo aver lottato contro Ygor gli spara, apparentemente uccidendolo, nel mentre il Mostro rapisce Peter.\nAiutato da Krogh, Wolf Frankenstein salva il figlio e sconfigge il Mostro, facendolo cadere in una fossa di zolfo fuso.\nProduzione.\nA seguito della fuoriuscita di Carl Laemmle dalla Universal e dell'embargo messo in atto nel 1936 dalla Gran Bretagna nei confronti dei film horror statunitensi, Karloff e Lugosi si trovarono entrambi a un punto morto delle rispettive carriere. Per oltre due anni, i film horror non furono pi\u00f9 prodotti dagli Universal Studios. Il 5 aprile 1938, un cinema di Los Angeles sull'orlo del fallimento, decise di riprogrammare alcune pellicole di grande successo negli anni passati quali \"Frankenstein\", \"Dracula\" e \"King Kong\". Il sorprendente successo riscosso al botteghino ebbe conseguenze a livello nazionale, dove molti altri cinema rimisero in cartellone pellicole horror. Quindi la Universal decise di tornare a produrre un film della serie di \"Frankenstein\".\nNon essendo disponibile il regista James Whale, che non voleva girare pi\u00f9 film horror, la Universal scelse Rowland V. Lee per dirigere \"Il figlio di Frankenstein\". Nella pellicola, Lee esplor\u00f2 tematiche serie quali famiglia, sicurezza, isolamento, responsabilit\u00e0 e relazioni padre-figlio.\n\"Il figlio di Frankenstein\" segna un cambiamento nel personaggio del mostro rispetto al precedente \"La moglie di Frankenstein\". In questo film la creatura \u00e8 pi\u00f9 opaca e nuovamente muta, circostanza motivata dal fatto che il mostro era rimasto danneggiato da un fulmine. Inoltre, curiosamente il mostro indossa un enorme gilet di pelliccia, mai visto nelle precedenti due pellicole di Frankenstein, forse per aggiungere colore al suo aspetto dato che il film avrebbe dovuto essere girato a colori. Egli viene trovato da Ygor e obbedisce ai suoi ordini. La creatura mostra qualche barlume di umanit\u00e0 in tre scene: dapprima quando \u00e8 disturbato dalla propria immagine allo specchio, specialmente paragonando il suo aspetto a quello del Barone. Poi, quando scopre il corpo di Ygor, emettendo un forte urlo di dolore, e infine quando sta per uccidere Peter ma poi cambia idea. Mentre i primi due film sono chiaramente ambientati nel 1900, questo sembra svolgersi negli anni trenta, a giudicare dalle automobili che si vedono nel film.\nPeter Lorre era stato inizialmente scritturato per la parte del Barone Wolf von Frankenstein, ma fu costretto a lasciare la produzione del film quando si ammal\u00f2.\nSecondo il documentario \"Universal Horror\" (1998), il film avrebbe dovuto essere a colori e venne anche girata qualche scena di prova in Technicolor, ma per ragioni artistiche e di budget si torn\u00f2 al bianco e nero. Non sopravvive nessun test a colori del quale si sia a conoscenza, ma una clip, proveniente da un filmino amatoriale in Kodachrome girato allo studio durante la lavorazione del film, mostra Boris Karloff truccato da mostro e la sua pelle \u00e8 dipinta di verde.\nAnalisi del film.\nQuesto terzo capitolo della saga del mostro di Frankenstein, dopo \"Frankenstein\" (1931) e \"La moglie di Frankenstein\" (1935), ambedue diretti da James Whale, bench\u00e9 generalmente sottovalutato, non \u00e8 privo di ambizioni. \nA cominciare dagli evidenti riferimenti all'espressionismo tedesco, nei giochi di luce ed ombra, nell'uso di lenti deformanti, nelle scenografie e nei decor.\nMa un altro motivo di interesse \u00e8 dovuto al confronto tra le due icone dell'horror Universal degli anni '30: Boris Karloff (il mostro di Frankenstein), e Bela Lugosi (Dracula), cinque anni dopo \"The Black Cat\", di Edgar Ulmer.\nA quel punto della sua carriera, per Karloff, l'identificazione col mostro comincia a costituire un ostacolo all'assunzione di nuovi ruoli. Risulta evidente nel film, un relativo disimpegno dell'attore. Alcuni atti del mostro (ad es. il suo tenero rapporto con Peter, il figlio del barone) sono solo raccontati, altri riprodotti con espedienti (ad es. l'uccisione del farmacista, rappresentata con un gioco di ombre su uno sfondo bianco). Cos\u00ec, di memorabile, resta solo la scena del mostro di Frankenstein davanti allo specchio, la sconsolata constatazione della propria diversit\u00e0.\nBen diverso e sorprendente \u00e8 il peso relativo di Bela Lugosi nel film, in un ruolo creato appositamente per lui, cambiando la sceneggiatura all'ultimo momento (nel progetto iniziale, la sua doveva essere poco pi\u00f9 che un'apparizione nei panni di un funzionario di polizia). Completamente irriconoscibile, sotto la ispida capigliatura, la barba irsuta e il pesante trucco al collo (le lesioni subite dall'impiccagione) l'attore ungherese, nei panni di Ygor, deus-ex-machina del racconto, pifferaio di Hamelin che, attraverso il mostro, soddisfa il suo desiderio di vendetta, dimostra capacit\u00e0 di interpretazione, oltre il personaggio di Dracula, che in vita non gli furono mai riconosciute.\nIl soggetto e le atmosfere del film possono essere riconosciute nella rielaborazione in chiave comica \"Frankenstein Junior\".\nEdizioni home video.\nEdizione italiana.\nNell'edizione in DVD della Universal all'interno del cofanetto \"Frankenstein - The Legacy Collection\" il doppiaggio italiano \u00e8 completamente rifatto, cos\u00ec come nel Blu-ray Disc della stessa casa. Solo i successivi DVD prodotti dalla Sinister Film e dalla A&amp;R Productions contengono ancora il doppiaggio originale. L'edizione italiana originale fu tuttavia privata di alcune scene - probabilmente per censura - che di conseguenza non furono doppiate."}
{"id": "1468681", "revid": "842", "url": "https://it.wikipedia.org/wiki?curid=1468681", "title": "ATARI", "text": ""}
{"id": "1468682", "revid": "767487", "url": "https://it.wikipedia.org/wiki?curid=1468682", "title": "Villina", "text": "La villina \u00e8 una proteina tessuto-specifica che lega l'actina (ABC, \"actin binding protein\"), di 92.5 kD.\nNei vertebrati \u00e8 presente soprattutto associata ai fasci di actina presenti nell'orletto striato (ad esempio quello delle cellule intestinali). \nAltre funzioni sembrano essere il favorire la disposizione dell'actina in fasci, la sua nucleazione e il suo \"capping\" (\"incappucciamento\" della sua estremit\u00e0 terminale). Studi con topi knock out mostrano comunque che le funzioni di questa proteina non sono ancora del tutto chiare.\nLa villina \u00e8 una proteina di alto interesse per la dinamica molecolare, in quanto contiene una piccola regione all'estremit\u00e0 C-terminale che si ripiega formando una particolare struttura con tre alfa eliche; questa porzione si ripiega molto rapidamente ed \u00e8 stabilizzata da interazione idrofobiche. Sono presenti inoltre tre siti di legame per il fosfatidilinositolobisfosfato (\"PIP\")."}
{"id": "1468693", "revid": "838137", "url": "https://it.wikipedia.org/wiki?curid=1468693", "title": "Ted Sprague", "text": "Teodore \"Ted\" Sprague \u00e8 un personaggio della serie televisiva \"Heroes\", interpretato da Matthew John Armstrong e doppiato da Alessandro Quarta.\nPersonalit\u00e0.\nTed \u00e8 un uomo diffidente che non si fida facilmente degli altri, si agita molto facilmente e non controlla molto bene la collera. Sostanzialmente Ted \u00e8 una brava persona, ma a causa dei suoi eccessi di ira tende a fere delle azioni alquanto discutibili, tanto da portarlo a uccidere delle persone innocenti (come stava per fare con la famiglia di Noah), inoltre \u00e8 un uomo molto vendicativo.\nBiografia.\nTre anni prima dell'inizio della serie, un giovane Ted Sprague viene rapito da Noah Bennet e l'Haitiano, che lo marchiano con dei segni sul collo. Il ragazzo perde la memoria dei due giorni precedenti. In seguito all'emissione di radioattivit\u00e0, Ted inizia a manifestare il suo potere, che si dimostra essere il pi\u00f9 devastante della serie, avvelenando Karen, sua moglie, facendola ammalare di cancro. Prima che a Karen venisse diagnosticato il cancro, Ted non si era accorto del suo potere e aveva vissuto la sua vita normalmente, e da quel momento cercher\u00e0 disperatamente di ricordare i due giorni rimossi.\nPrima stagione - Volume uno: Genesi.\nLa prima comparsa di Ted Sprague nella serie \u00e8 nell'episodio pilota, \"Genesi\". Nell'episodio, dove non viene mai chiamato con il suo nome, che verr\u00e0 rivelato solo nell'episodio \"Niente da nascondere\", \u00e8 stato catturato e legato in una cella segreta dell'FBI, che lo ha arrestato con l'accusa di essere un terrorista. In seguito, Ted uccide le guardie e scappa per raggiungere la moglie, ormai in coma. Dopo aver parlato con il medico di Karen, che attribuisce il coma della donna a un cancro ormai incurabile, lo uccide accidentalmente, bruciandogli le ossa. Viene poi catturato da Audrey Hanson e Matt Parkman, che lo interrogano sull'omicidio dell'oncologo. Ovviamente, Ted attribuisce la causa della sua morte all'Haitiano, mostrando i segni sul collo. Matt ha gli stessi segni, e crede alla versione del giovane ingegnere, perci\u00f2 lo aiuta a scappare e lo accompagna in ospedale da Karen. Dopo aver parlato un'ultima volta con la moglie, usando il telepatico Matt come tramite, Karen muore e Ted viene ricatturato dall'FBI.\nTed si libera uccidendo tutte le persone presenti nell'autovettura che lo stava trasportando e, disperato, si nasconde sulle montagne dove impara a controllare parzialmente i suoi poteri. Una sera viene contattato da una certa \"Wireless\", che si connette in chat sul suo computer senza che questo sia connesso a internet. Hana Gitelman, la misteriosa \"Wireless\", gli propone di trovare HRG e farsi rivelare i veri obiettivi dell'Impresa con l'aiuto di Matt Parkman. Insieme si introducono in casa di Bennet, che tengono in ostaggio con sua moglie e i suoi figli. L'unica che sembra sapere dell'attivit\u00e0 del padre \u00e8 Claire, la figlia adolescente di Bennet, che Matt scopre essere dotata del potere della rigenerazione spontanea. Ted, preso da un forte desiderio di vendetta per la defunta moglie, minaccia di uccidere la signora Bennet, ma Matt, prima che Ted possa fare qualcosa, spara a Claire, uccidendola. Dopo aver portato la ragazza esanime in camera sua, Matt accompagna HRG alla sede dell'Impresa. Nel frattempo Ted, che non ha ancora imparato a controllare bene il suo potere, minaccia di esplodere e Claire, approfittando di un suo momento di distrazione, libera il fratello, ma viene nuovamente ripresa in ostaggio. A questo punto Ted capisce che la ragazza, pur non avendo i segni, \u00e8 dotata di poteri e chiede spiegazioni a Bennet, che gli risponde dicendogli che il suo potere \u00e8 radicato nel suo DNA e che l'unico modo per curarlo \u00e8 ucciderlo. Improvvisamente, entrano in casa gli uomini dell'Impresa che vogliono fermare Ted, ormai classificato come \"pericoloso\" a causa del suo potere. Ormai ha completamente perso il controllo e sta per esplodere, ma Claire riesce a sedarlo, rivelando ai capi di suo padre il suo potere rigenerante.\nMatt e Ted vengono catturati dall'Impresa con HRG, considerato un traditore per non avergli consegnato la figlia dopo aver scoperto il suo potere. Grazie a lui, Ted riesce a controllare il suo potere generando piccole scosse elettriche e a scappare con gli altri prigionieri. HRG decide di condurre Ted e Matt a New York per distruggere il sistema di localizzazione dell'Impresa. Ted, anche se titubante, accetta. Durante il viaggio, Ted incontra Claire Bennet e Peter Petrelli, che assorbe il suo potere. A questo punto Ted scopre che fra qualche giorno New York esploder\u00e0 a causa di un uomo dotato di poteri radioattivi e che quell'uomo potrebbe essere o lui stesso o Peter o Sylar, un pericoloso killer che assorbe i poteri dei soggetti avanzati. Per impedire l'evento, decide di scappare con Peter e Claire e rifugiarsi in Nebraska. Peter, grazie alla telepatia assorbita da Matt, scopre che Ted \u00e8 nel mirino di Sylar e che li sta seguendo. Il gruppo si rifugia in un palazzo in costruzione, ma appena usciti vengono raggiunti dall'FBI, guidata da Audrey Hanson, chiamata da Sylar. Ted viene rinchiuso per sua stessa richiesta in un furgone blindato, ma poco dopo viene intercettato da Sylar che distrugge il mezzo. Ted, rimasto ferito nell'incidente, viene subito ucciso dal killer che gli apre il cranio e ruba il suo potere.\nPoteri e abilit\u00e0.\nTed possiede il potere della radioattivit\u00e0 indotta che gli d\u00e0 la facolt\u00e0 di emanare radiazioni dal suo corpo. In piccole quantit\u00e0 questo potere gli permette di far ammalare le persone di tumore, come ha fatto con la moglie, di far ribollire l'acqua o di essiccare la vegetazione che si trova attorno a lui. In grandi quantit\u00e0 invece il corpo di Ted assume un colore arancione molto abbagliante, quando ci\u00f2 avviene lui riesce a liberare delle scariche di energia radioattiva capaci di distruggere tutto quello che gli sta intorno, questo potere se sprigionato al massimo della sua intensit\u00e0 gli permetterebbe di distruggere gran parte di una citt\u00e0 come New York, infatti fra tutti i poteri comparsi nella serie quello di Ted \u00e8 probabilmente uno dei pi\u00f9 distruttivi. Sprigionando al massimo il suo potere il corpo di Ted probabilmente verrebbe polverizzato.\nOltre all'energia radioattiva Ted ha dato prova di poter generare degli impulsi elettromagnetici."}
{"id": "1468695", "revid": "378008", "url": "https://it.wikipedia.org/wiki?curid=1468695", "title": "Walter von Cronberg", "text": "Biografia.\nVon Cronberg proveniva da una povera famiglia di cavalieri abitante nel Castello di Kronberg presso Francoforte sul Meno. Egli ader\u00ec all'Ordine Teutonico nel 1497 e ottenne presto la posizione di esattore delle tasse della Komtur di Mergentheim dal 1499. Egli divenne quindi Komtur di Francoforte nel 1504. Durante il governo del proprio predecessore Alberto di Brandeburgo-Ansbach, von Cronberg fu legato presso il Re Sigismondo I di Polonia. Nel 1517 egli fond\u00f2 la Confraternita di San Sebastiano e nel 1526 venne scelto come Deutschmeister, Gran Maestro del ramo tedesco dell'ordine. \nNel 1525, quando Alberto si convert\u00ec al Luteranesimo e venne scomunicato, von Cronberg si autoproclam\u00f2 Gran Maestro successore. Le sue pretese erano basate su un capitolo degli statuti di Werner von Orseln, del XIV secolo in cui si sanciva che, in assenza del Gran Maestro, il Maestro di una delle altre linee dell'ordine avrebbe dovuto prendere il suo posto. \nAd ogni modo, questa nomina venne contrastata dal Gran Maestro dell'Ordine livoniano, Wolter von Plettenberg, che pretendeva inoltre questa stessa funzione. Il conflitto giunse alle orecchie dell'Imperatore Carlo V che defin\u00ec la questione nel 1527 in favore di von Cronberg, dichiarandolo \"Amministratore dell'Ufficio di Gran Maestro\". Inoltre, venne rinnovata la pretesa del Gran Maestro sui diritti del Ducato di Prussia, sotto il controllo secolare di Alberto. Dal momento che non poteva esercitarvi alcun potere, la sede del Gran Maestro venne spostata da K\u00f6nigsberg alla sede del Deutschmeister, nel Sud della Germania, a Mergentheim presso W\u00fcrzburg. \nDal 1530, von Cronberg si dedic\u00f2 a salvare il carattere cattolico dell'ordine. Egli ebbe scarso successo, ad ogni modo, nel prevenire la secolarizzazione dell'ordine nel Sacro Romano Impero, che increment\u00f2 la tendenza dei cavalieri a convertirsi al Protestantesimo o a disobbedire ai Gran Maestri cattolici."}
{"id": "1468701", "revid": "11234", "url": "https://it.wikipedia.org/wiki?curid=1468701", "title": "Lago di H\u00fcttwiler", "text": ""}
{"id": "1468702", "revid": "1305772", "url": "https://it.wikipedia.org/wiki?curid=1468702", "title": "Governatorato di Kafr el-Sheikh", "text": "Il governatorato di Kafr el-Sheikh (o Kafr el-Shei, ) \u00e8 un governatorato dell'Egitto. Prende il nome dal suo capoluogo, Kafr el-Sheikh. Si trova nella zona del Delta del Nilo, a nord della capitale Il Cairo. Nella parte nord si trova il lago salmastro di Burullus.\nIl governatorato comprende 10 citt\u00e0:"}
{"id": "1468708", "revid": "287204", "url": "https://it.wikipedia.org/wiki?curid=1468708", "title": "Lago di H\u00fcttwilen", "text": "Il lago di H\u00fcttwilen \u00e8 un lago nel Canton Turgovia, in Svizzera. Si trova vicino a due altri laghi, il lago di Nussbaumer e il lago di Hasen, ai confini dei comuni di H\u00fcttwilen e Uesslingen-Buch."}
{"id": "1468709", "revid": "1543377", "url": "https://it.wikipedia.org/wiki?curid=1468709", "title": "Ara guadeloupensis", "text": "L'ara delle Piccole Antille (Ara guadeloupensis), nota anche come ara di Guadalupa, \u00e8 una specie estinta di ara dell'isola antillana di Guadalupa. Venne descritta nei dettagli per la prima volta da Jean-Baptiste Du Tertre nel 1654 e nel 1657 e in seguito, nel 1742, da Jean Baptiste Labat. Questa specie aveva una colorazione simile a quella dell'ara scarlatta, comunque, era pi\u00f9 piccola ed aveva la coda rossa e delle chiazze gialle sulle ali. L'ara delle Piccole Antille era endemica delle isole di Guadalupa e Martinica, che fanno parte delle Piccole Antille. Rothschild distinse due diverse are, l'ara mitica (\"Ara (sic!) purpurascens\") e l'ara gialla e blu della Martinica (\"Anadorhynchus (sic!) martinicus\") (sinonimi: \"Ara erythrura\", \"Ara martinica\"). Oggi \u00e8 purtroppo difficile intuire se queste specie differissero veramente. A partire dal 1760 l'ara delle Piccole Antille divenne estremamente rara e poco dopo si estinse."}
{"id": "1468710", "revid": "1610933", "url": "https://it.wikipedia.org/wiki?curid=1468710", "title": "Ara delle Piccole Antille", "text": ""}
{"id": "1468714", "revid": "767487", "url": "https://it.wikipedia.org/wiki?curid=1468714", "title": "Camera con vista (film)", "text": "Camera con vista (\"A Room with a View\") \u00e8 un film del 1985 diretto da James Ivory, tratto dall'omonimo romanzo di E. M. Forster. Nel film recitano fra gli altri Daniel Day-Lewis, Helena Bonham Carter, Maggie Smith e Judi Dench.\nIl film, che ebbe otto nomination, vinse tre premi Oscar 1987 (migliore sceneggiatura non originale, migliore scenografia e migliori costumi).\nTrama.\n1907. Lucy Honeychurch \u00e8 una giovane inglese che viaggia in Italia con la sua pi\u00f9 anziana cugina, Charlotte Bartlett. Durante il loro soggiorno a Firenze le due donne alloggiano alla pensione Bertolini, che ospita altri cittadini inglesi. Al loro arrivo Lucy e Charlotte sono deluse dalle vedute delle finestre delle loro camere che, contrariamente a quanto pattuito, non danno sull'Arno, impedendo loro la vista del fiume.\nMentre si lamentano tra loro durante la cena, un altro ospite della pensione, il sig. Emerson, le interrompe offrendo la propria camera e quella del figlio George, dato che le loro stanze si affacciano sul fiume. Charlotte rifiuta con decisione, ritenendo che accettare le porrebbe in debito verso estranei, ma pi\u00f9 tardi quella sera un sacerdote di loro conoscenza, il reverendo Beebe, convince Charlotte ad accettare l'offerta degli Emerson.\nLucy \u00e8 sveglia e intelligente e la sua intima passione esce allo scoperto quando suona Beethoven al pianoforte nella stanza comune della pensione. Beebe \u00e8 colpito dall'emozione che infonde nell'esecuzione e apprezza le differenze tra la passione intima di Lucy e il suo atteggiamento esteriore, riservato, convenzionale alle regole imposte dalla societ\u00e0. Lucy continua a incontrare gli eccentrici Emerson in giro per Firenze. Sebbene i loro modi siano inopportuni e siano ritenuti socialmente inaccettabili dagli altri pensionanti, sono simpatici a Lucy.\nUn pomeriggio, mentre la ragazza gira per Firenze da sola, assiste a un omicidio. Per caso George \u00e8 vicino e, quando la ragazza sviene, la prende tra le sue braccia. Mentre ritornano alla pensione seguendo il lungarno, i due hanno una conversazione stranamente intima. Pochi giorni dopo entrambi partecipano a una gita in carrozza che, insieme a un gruppo pi\u00f9 ampio, li conduce a un picnic sulle colline di Fiesole. Mentre il gruppo si sparpaglia per esplorare il paesaggio, Lucy si ritrova a camminare da sola con George, che la bacia, ma i due sono interrotti improvvisamente da Charlotte.\nIl giorno seguente, sotto l'occhio vigile della cugina, Lucy lascia la pensione e torna nel Surrey, in Inghilterra, presso la propria famiglia. Poche settimane dopo si fidanza con Cecil Vyse, un londinese sofisticato e \"snob\" che disprezza i modi dei gentiluomini di campagna, ma che tuttavia \u00e8 un buon partito in termini di rango sociale e di reddito. Come promesso a Charlotte, Lucy non ha mai detto a nessuno del suo bacio con George. Beebe, ora vicario locale, annuncia l'arrivo di nuovi inquilini che hanno affittato un vicino \"cottage\": si scopre trattarsi degli Emerson. Il fratello di Lucy, Freddy, fa amicizia con George e l'invita a casa una domenica a giocare a tennis.\nSebbene Lucy sia imbarazzata al pensiero d'avere di fronte sia George che Cecil, riesce a comportarsi con cortesia. Cecil, che snobba lo sport, rifiuta di giocare a tennis e si diverte invece a disturbare il gioco altrui leggendo a voce alta brani d'un romanzo scritto maldestramente, \"Sotto la loggia\". Lucy si rende conto che l'autrice \u00e8 la signorina Lavish, una scrittrice conosciuta alla pensione di Firenze. Senza saperlo, Cecil legge ad alta voce un passaggio in cui si narra del bacio tra Lucy e George.\nPoco dopo, George avvicina Lucy da sola nel giardino e la bacia di nuovo. Furiosa con Charlotte per avere tradito il suo segreto con la signorina Lavish, Lucy, confusa, dice a George d'andarsene e di non tornare mai pi\u00f9. George ribatte che Cecil la vede solo come un oggetto da mettere in mostra e che non l'amer\u00e0 mai abbastanza da desiderarne l'indipendenza, mentre egli la ama per chi \u00e8 realmente. Lucy \u00e8 colpita ma resta sulla sua decisione e allontana George.\nPi\u00f9 tardi, Lucy si rende conto delle differenze che la allontanano da Cecil e decide di rompere il fidanzamento con lui. A seguito di questi eventi, Lucy decide di partire per la Grecia. Ma poco dopo, incontra per caso il padre di George nello studio di Beebe. Il sig. Emerson non sa che Lucy ha rotto con Cecil e che non riesce a mentire sui suoi sentimenti: Lucy ammette cos\u00ec il suo amore per George, e i due si fidanzano. Lucy scopre che il suo incontro a tu per tu con il padre di George \u00e8 stato favorito da Charlotte (ad insaputa di entrambi) e che la donna non era cos\u00ec insensibile come aveva sempre creduto. Successivamente George e Lucy si recano nuovamente a Firenze, dove trascorrono la luna di miele. Il film si chiude con la lettera che i due innamorati mandano alla cugina Charlotte, che sorride felice nel leggerla.\nRiconoscimenti.\nNel 1999 il British Film Institute l'ha inserito al 73\u00ba posto della lista dei migliori cento film britannici del XX secolo."}
{"id": "1468715", "revid": "1088323", "url": "https://it.wikipedia.org/wiki?curid=1468715", "title": "Lago di Nussbaumer", "text": "Il lago di Nussbaumer \u00e8 un piccolo lago tra Nussbaumen, Uerschhausen e H\u00fcttwilen nel canton Turgovia, in Svizzera."}
{"id": "1468721", "revid": "1573940", "url": "https://it.wikipedia.org/wiki?curid=1468721", "title": "Ara atwoodi", "text": "L'ara gialloverde della Dominica (Ara atwoodi ) era un uccello della famiglia degli Psittacidi.\nDescrizione.\nEndemica della Dominica, fu descritta da Thomas Atwood nel suo rapporto sull'isola realizzato nel 1791. Stando alle sue parole \u00abl'ara appartiene alla razza dei pappagalli, ma \u00e8 pi\u00f9 grande del pappagallo comune ed emette un verso pi\u00f9 sgradevole. Ve ne sono in gran quantit\u00e0 sull'isola insieme ai pappagalli: entrambi hanno un piumaggio di uno stupendo color verde e giallo, con una sostanza carnosa di color rosso che dalle orecchie raggiunge la radice del becco, il cui colore \u00e8 simile alle piume principali della coda e delle ali\u00bb. La \u00abgran quantit\u00e0\u00bb di questi singolari pappagalli ebbe ovviamente una breve durata: non vi sono relazioni successive riguardo a questi uccelli e non ne esistono esemplari conosciuti."}
{"id": "1468722", "revid": "122477106", "url": "https://it.wikipedia.org/wiki?curid=1468722", "title": "Acanthopterygii", "text": "Il superordine Acanthopterygii (italianizzato in acantotterigi) comprende un gruppo di pesci actinopterygii, sottoclasse Osteichthyes.\n\u00c8 il gruppo di pesci che per ultimo \u00e8 comparso sulla Terra e anche il pi\u00f9 numeroso, poich\u00e9 raggruppa circa la met\u00e0 delle specie conosciute (anche se la stragrande maggioranza \u00e8 compresa nell'ordine dei perciformi). Per questo motivo vi \u00e8 classificata una grandissima variet\u00e0 di specie, che vanno, ad esempio, dai ghiozzi ( di lunghezza) ai re di aringhe (), passando poi per gli ippocampi, gli scorfani, le cernie, i pesci azzurri. Sono diffusi soprattutto lungo le coste (alcuni per\u00f2 prediligono il mare aperto e gli abissi), ma anche in specchi d'acqua dolce e torrenti a corso lento.\nCaratteristiche comuni.\nCome appena detto, gli acantotterigi rappresentano un gruppo estremamente vario e ben poche sono gli aspetti che li accomunano. Il principale (da cui deriva il nome stesso, composto greco di \"\u00e1kantha\", \"spina\" e \"pt\u00e9ryx\", \"pinna\") \u00e8 la prima pinna dorsale, costituita da spine ossee. La maggior parte delle specie presenta il corpo ricoperto di scaglie, talvolta evolute in placche ossee, spine, o del tutto assenti.\nComprende quindici ordini:"}
{"id": "1468723", "revid": "1610933", "url": "https://it.wikipedia.org/wiki?curid=1468723", "title": "Ara verde e gialla dominicana", "text": ""}
{"id": "1468728", "revid": "1573940", "url": "https://it.wikipedia.org/wiki?curid=1468728", "title": "Kaloplocamus ramosus", "text": " Kaloplocamus ramosus () \u00e8 un mollusco nudibranchio della famiglia Polyceridae.\nBiologia.\nSi nutre di briozoi del genere \"Caberea\", \"Porella cervicornis\", \"Scrupocellaria incurvata\", \"Tubocellaria cereoides\"."}
{"id": "1468730", "revid": "119883467", "url": "https://it.wikipedia.org/wiki?curid=1468730", "title": "Roberta Manfredi", "text": "Biografia.\nFiglia di Nino Manfredi e dell'ex modella Erminia Ferrari, sorella di Luca e Giovanna e sorellastra di Tonina, avvi\u00f2 la sua carriera alla fine degli anni settanta conducendo programmi televisivi come \"Discoring\". Nel decennio successivo ha condotto un'edizione della trasmissione pomeridiana estiva \"Fresco Fresco\" e la terza edizione di \"Tandem\" su Rai 2, con Claudio Sorrentino e Fabrizio Frizzi.\nCome attrice partecip\u00f2 a film divenuti molto popolari come \"Assassinio sul Tevere\" di Bruno Corbucci (1979) e \"Borotalco\" di Carlo Verdone (1982).\nAttiva in seguito come agente e produttrice, \u00e8 sposata dal 1999 con lo scrittore e regista Alberto Simone. Hanno tre figli: Sarah, Matteo e Leonardo."}
{"id": "1468735", "revid": "1573940", "url": "https://it.wikipedia.org/wiki?curid=1468735", "title": "Ara erythrocephala", "text": "L'ara gialloverde della Giamaica (Ara erythrocephala ) era un uccello della famiglia degli Psittacidi.\nDescrizione.\nEndemica della Giamaica, l'ultimo esemplare conosciuto fu visto dal Reverendo Comard nel 1842 nel distretto rurale di Saint James, vicino al cuore dell'isola. Egli osserv\u00f2 due grosse are che volavano vicino ai piedi del monte e gli fu riferito dai residenti che nella parte di sotto del loro corpo il piumaggio era di un vivo giallo e blu. Quasi certamente (anche se su questo argomento alcune fonti saranno poi discordanti) queste appartenevano alla stessa specie procurata nel 1810 nelle montagne di Trelawny e di Saint Ann dal proprietario del podere Oxford, il signor White. Una delle \u00abconoscenze ornitologiche\u00bb di Gosse, il signor White, il quale credeva che queste are svernassero in Giamaica dal Messico, le descrisse in questo modo: \u00abTesta rossa, collo, spalle e parti inferiori del corpo di un verde chiaro e vivace, con le pi\u00f9 grandi penne e piume delle ali color blu. La coda \u00e8 scarlatta e blu sulla superficie superiore, con le piume sia sotto la coda che sotto le ali di un colore arancio giallo intenso\u00bb. Questa descrizione \u00e8 stata per gli studiosi abbastanza dettagliata da potere aggiungere una ricostruzione approssimativa dell'ara gialloverde della Giamaica."}
{"id": "1468736", "revid": "217591", "url": "https://it.wikipedia.org/wiki?curid=1468736", "title": "Cussanio", "text": "Cussanio \u00e8 una frazione di 122 abitanti del comune italiano di Fossano della provincia di Cuneo, in Piemonte.\nIl santuario.\nLa storia di Cussanio \u00e8 strettamente legata al santuario omonimo, detto della Madonna della Divina Provvidenza, costruito in seguito alle apparizioni mariane occorse, secondo la tradizione, l'8 e l'11 maggio 1521 a Bartolomeo Coppa, sordomuto, che avrebbe riacquistato la vista e la parola e ricevuto anche messaggi dalla Vergine. "}
{"id": "1468739", "revid": "1305772", "url": "https://it.wikipedia.org/wiki?curid=1468739", "title": "Scouts d'Europa (disambigua)", "text": "Con le espressioni Scouts d'Europa o FSE \u2013 Federazione dello Scautismo Europeo si intende normalmente il movimento distaccatosi dagli \"Europa Scout\" con il nome di \"Federazione dello Scautismo Europeo\" e poi divenuto \"Unione Internazionale delle Guide e Scouts d'Europa\".\nIn Italia con questo nome si intende normalmente la\noppure l'Unione internazionale della quale fa parte, ovvero:\nNon essendo tali denominazioni registrate dall'UIGSE-FSE esse vengono usate anche da associazioni non facenti parte dell'Unione, quali:\nInfine a volte viene con questi confusa la\nAssociazione Scautistica Europea (ASE) (Italia)"}
{"id": "1468741", "revid": "1610933", "url": "https://it.wikipedia.org/wiki?curid=1468741", "title": "Ara verde e gialla giamaicana", "text": ""}
{"id": "1468744", "revid": "599013", "url": "https://it.wikipedia.org/wiki?curid=1468744", "title": "Nadir Belhadj", "text": "Carriera.\nClub.\nHa iniziato la carriera nel , prima di trasferirsi in prestito al Gueugnon, squadra che poi lo acquister\u00e0 a titolo definitivo. Nel 2004 si trasferisce al , dove gioca fino al 2007, quando passa all'Olympique Lione.\nIl 7 gennaio 2008 \u00e8 tornato al Lens, club in cui \u00e8 cresciuto calcisticamente: vi approd\u00f2 infatti a 17 anni (nel 1999) rimanendo fino al 2003. Ha firmato un contratto di tre anni e mezzo (fino al giugno del 2011).\nDal 2008 si trasferisce in Inghilterra, nel , dove gioca con regolarit\u00e0 sulla fascia sinistra della formazione britannica.\nIl 9 luglio 2010, dopo voci di mercato che lo accostavano alla Lazio, l'Al-Sadd ne annuncia l'acquisto.\nNazionale.\nDopo aver militato nelle squadre giovanili rappresentative della nazionale francese fino all'under 18, nel 2004 ha risposto alla chiamata della nazionale algerina, esordendo contro il Belgio. Ha realizzato il primo gol contro l'Argentina (doppietta). Ha indossato la maglia della nazionale 44 volte, segnando 4 gol. Ha partecipato ai mondiali di calcio 2010 che l'Algeria non disputava da ben 24 anni."}
{"id": "1468747", "revid": "256896", "url": "https://it.wikipedia.org/wiki?curid=1468747", "title": "Guide d'Europa", "text": ""}
{"id": "1468752", "revid": "1971044", "url": "https://it.wikipedia.org/wiki?curid=1468752", "title": "Rudolf Schenker", "text": "\u00c8 membro fondatore del gruppo heavy metal Scorpions.\nBiografia.\nRudolf Schenker nasce nella cittadina tedesca di Hildesheim, non lontano da Hannover. Inizia a suonare la chitarra fin da giovane e, all'inizio, insegna al fratello minore Michael a suonare. Anche la sorella minore Barbara \u00e8 una musicista, tastierista e fondatrice del gruppo rock \"Viva\"\nNel 1965, a 17 anni, Rudolf fonda il gruppo con cui diverr\u00e0 famoso: gli Scorpions. Arruolati nel 1969 il fratello come secondo chitarrista, Lothar Heimberg come bassista e Klaus Meine come cantante del gruppo, il gruppo debutta nel 1972 con l'album intitolato \"Lonesome Crow\".\nIl successo del gruppo di Schenker non tarda ad arrivare, e diviene in breve planetario. Rudolf Schenker \u00e8 la chitarra ritmica del gruppo, ma gli assoli delle canzoni \"Still Loving You\", \"Wind of Change\", \"As Soon as the Good Times Roll\", \"Through My Eyes\" e \"Big City Nights\" sono suoi, e non di Matthias Jabs.\nNel 2009 ha pubblicato, scritto assieme al giornalista Lars Amend, un libro autobiografico intitolato \"Rock your life\", libro aperto da una prefazione di Paulo Coelho.\nStrumentazione.\nRudolf \u00e8 solito suonare con Gibson Flying V e Dean V.\nNel DVD \"Acoustica\" Rudolf suona una chitarra acustica Flying V creata da Dommenget a sua misura."}
{"id": "1468756", "revid": "767487", "url": "https://it.wikipedia.org/wiki?curid=1468756", "title": "Macrotis lagotis", "text": "Il bilby maggiore (Macrotis lagotis ) \u00e8 il pi\u00f9 grande di tutti i bandicoot. Con un peso che si aggira tra 1 e 2,4\u00a0kg, il maschio di questa specie raggiunge le dimensioni di un coniglio; alcuni esemplari in piena salute allevati in cattivit\u00e0 hanno raggiunto anche i 3,7\u00a0kg. La femmina \u00e8 pi\u00f9 piccola e pesa tra gli 0,8 e gli 1,1\u00a0kg. Il bilby maggiore ha un eccellente senso dell'olfatto e un udito acuto. La pelliccia \u00e8 di un color grigio-bluastro con alcune zone marroncine ed \u00e8 molto soffice. La coda \u00e8 bianca e nera ed \u00e8 dotata di una caratteristica cresta. Quest'animale ha arti anteriori robusti e forti artigli, i quali vengono utilizzati per scavare alla ricerca di cibo e per costruire le tane.\nUn tempo largamente diffuso nelle regioni aride e semi-aride, ma anche in quelle relativamente fertili, il bilby maggiore \u00e8 ora ristretto solo alle distese aride ed \u00e8 tuttora minacciato. La maggior fonte di pericolo per la sua esistenza \u00e8 costituita dai gatti rinselvatichiti. Questa specie \u00e8 ormai nota semplicemente come bilby, dato che l'altra specie del suo genere (il bilby minore) si \u00e8 estinta dopo il 1932, probabilmente intorno al 1950. \u00c8 conosciuta anche come dalgyte in Australia Occidentale e come pinkie in Australia Meridionale.\nVive nelle regioni aride dell'Australia centrale. Il suo rifugio \u00e8 costituito da tane a spirale che, scendendo verso il basso, rendono molto arduo l'ingresso ai predatori."}
{"id": "1468758", "revid": "92719", "url": "https://it.wikipedia.org/wiki?curid=1468758", "title": "Ara ambigua", "text": ""}
{"id": "1468765", "revid": "767487", "url": "https://it.wikipedia.org/wiki?curid=1468765", "title": "James Kottak", "text": "Biografia.\nPrima di diventare membro degli Scorpions, Kottak fu batterista dei Montrose, dei Kingdom Come, dei Warrant, dei Wild Horses, dei McAuley Schenker Group e dei Buster Brown. Dal 1996 al 2016 \u00e8 stato membro degli Scorpions, venendo sostituito da Mikkey Dee prima di venire licenziato. Egli ha anche suonato per Michael Lee Firkins. Inoltre porta avanti il suo progetto solista, i Kottak (in origine KrunK), di cui fu fondatore, arrivati al secondo album.\nVita privata.\nJames \u00e8 sposato con Athena Kottak, sorella del rocker Tommy Lee, batterista dei M\u00f6tley Cr\u00fce; James fu anche il membro fondatore dei KrunK. La coppia ha tre figli, Tobi, Miles e Matthew.\nControversie.\nIl 3 aprile 2014, mentre raggiungeva gli Scoprions per la loro esibizione al Gran Premio del Bahrein, Kottak (in stato di ubriachezza) \u00e8 stato arrestato all'aeroporto di Dubai per aver tenuto un comportamento molesto nei confronti di numerosi passeggeri in transito nell'area aeroportuale. Il batterista \u00e8 stato condannato a un mese di carcere per aver rivolto insulti all'Islam. Dopo aver seguito un programma di disintossicazione, Kottak ha fatto il suo ritorno con gli Scorpions a Rotterdam il 27 novembre 2014."}
{"id": "1468766", "revid": "1610933", "url": "https://it.wikipedia.org/wiki?curid=1468766", "title": "Grande ara verde", "text": ""}
{"id": "1468774", "revid": "767487", "url": "https://it.wikipedia.org/wiki?curid=1468774", "title": "L'affare Donovan", "text": "L'affare Donovan (\"The Donovan Affair\") \u00e8 un film del 1929, diretto da Frank Capra."}
{"id": "1468776", "revid": "287204", "url": "https://it.wikipedia.org/wiki?curid=1468776", "title": "Wolfgang Schutzbar", "text": "Biografia.\nSchutzbar proveniva dalla famiglia \"Schutzbar genannt Milchling\", originaria dell'Assia. \nEgli ader\u00ec all'Ordine Teutonico nel 1507 e fu Komtur dal 1529 al 1543 e Bal\u00ec d'Assia a Marburgo. \nNel 1543, divenne Hochmeister e Deutschmeister, un ufficio combinato con sede a Mergentheim. Qui, egli costru\u00ec il primo municipio della citt\u00e0, nel 1564, ed il primo acquedotto. \nNon si segnalano eventi di rilievo per l'ordine sotto il periodo della sua reggenza.\nUn monumento a lui dedicato \u00e8 stato eretto dalla cittadinanza nella locale Piazza del Mercato. Il suo stemma era composto di tre cuori posti piramidalmente in centro allo scudo."}
{"id": "1468778", "revid": "29244", "url": "https://it.wikipedia.org/wiki?curid=1468778", "title": "Idalia vancouverensis", "text": ""}
{"id": "1468779", "revid": "767487", "url": "https://it.wikipedia.org/wiki?curid=1468779", "title": "Matthias Jabs", "text": "\u00c8 membro del gruppo musicale tedesco Scorpions.\nIn precedenza Jabs aveva suonato in altri gruppi come \"Lady\", \"Fargo\" e \"Deadlock\". Entr\u00f2 a far parte degli Scorpions nel 1979 in sostituzione di Ulrich Roth che aveva lasciato la band. Esord\u00ec lo stesso anno nell'album discografico \"Lovedrive\" pubblicato il 25 febbraio.\nI principali artisti che hanno influenzato Matthias sono stati Jimi Hendrix, Johnny Winter, Jeff Beck, ed Eric Clapton. Oltre a questi, l'influenza di Eddie Van Halen \u00e8 stata fondamentale, sia per la tecnica funambolica che per le nuove sonorit\u00e0 metal.\nJabs \u00e8 solito a usare chitarre Gibson Explorer e nei primi anni ottanta progett\u00f2 un suo modello, chiamato Explorer 90, ha anche modificato una Fender Stratocaster con nome \"Jabocaster\". Matthias in alcune canzoni usa il Talk box, le canzoni in cui l'ha usato sono: \"The Zoo\" (Animal Magnetism), \"To Be No. 1\" (Eye II Eye) \"Money and Fame\" (Crazy World), \"Can You Feel It\" (Unbreakable), e \"Media Overkill\" (Savage Amusement) \"Raised On Rock\" (Sting in the Tail).\nAnima degli Scorpions e coautore di molti loro brani, l'unico pezzo firmato unicamente da lui \u00e8 \"Six String Sting\", appartenente al live World Wide Live (registrato tra il 1984 e 1985); si tratta di un breve pezzo strumentale per chitarra sola, dal carattere improvvisativo e virtuosistico, un classico \"guitar solo\" che celebra la bravura del solista, come spesso \u00e8 d'uso tra i chitarristi heavy metal durante i \"live\"."}
{"id": "1468780", "revid": "235890", "url": "https://it.wikipedia.org/wiki?curid=1468780", "title": "Sovrapposizione degli effetti", "text": ""}
{"id": "1468781", "revid": "24443", "url": "https://it.wikipedia.org/wiki?curid=1468781", "title": "Lago di Nussbaumen", "text": ""}
{"id": "1468782", "revid": "287204", "url": "https://it.wikipedia.org/wiki?curid=1468782", "title": "Gliese 876 b", "text": "Gliese 876 b \u00e8 un pianeta extrasolare attorno alla nana rossa Gliese 876. Scoperto nel 1999, il pianeta \u00e8 stato il primo ad essere scoperto in orbita ad una nana rossa.\n\u00c8 il terzo pianeta in ordine di distanza dalla stella del sistema planetario, che attualmente conta altri tre pianeti.\nScoperta.\nGliese 876 b \u00e8 stato scoperto in modo indipendente da due team differenti: uno guidato da Geoffrey Marcy e l'altro da \nXavier Delfosse. Come la maggior parte dei pianeti extrasolari finora noti, \u00e8 stato scoperto individuando le variazioni della velocit\u00e0 radiale della stella dovute alla gravit\u00e0 del pianeta. Cio\u00e8 \u00e8 stato fatto misurando lo spostamento Doppler delle linee spettrali di Gliese 876.\nOrbita e massa.\nIl pianeta \u00e8 in risonanza orbitale 2:1 con il pianeta Gliese 876 c, la risonanza comporta forti interazioni gravitazionali tra i due pianeti, col risultato che gli elementi orbitali cambiano piuttosto rapidamente.\nL'eccentricit\u00e0 di Gliese 876 b \u00e8 bassa, come quella dei pianeti nel sistema solare. Il suo semiasse maggiore \u00e8 di sole 0,208 UA, meno di quello di Mercurio. Nonostante questo il pianeta \u00e8 ugualmente nella parte esterna della zona abitabile poich\u00e9 la sua stella \u00e8 molto debole.\nAttraverso il metodo della velocit\u00e0 radiale \u00e8 possibile stabilire solo un limite inferiore nella stima della massa, per Gliese 876 b tale limite inferiore \u00e8 posto a 1,93 volte la massa di Giove. La vera massa dipende dall'inclinazione dell'orbita che solitamente non \u00e8 nota.\nIn questo caso particolare le interazioni gravitazionali potrebbero fornire una stima migliore della massa: il modello che meglio si adatta ai dati sulla velocit\u00e0 radiale indica in 50\u00b0 l'inclinazione rispetto alla nostra linea visiva, che porterebbe ad una stima del 30% pi\u00f9 alta: 2,5 masse gioviane. Ma secondo le misurazioni astrometriche l'inclinazione potrebbe essere di 84\u00b0, che porterebbe invece la massa di poco sopra il limite inferiore.\nCaratteristiche.\nData la grande massa del pianeta, \u00e8 molto probabile che Gliese 876 b sia un gigante gassoso senza una superficie solida. Siccome il pianeta \u00e8 stato individuato solo indirettamente, caratteristiche quali il raggio, la composizione e la temperatura non sono note.\nIpotizzando una composizione chimica simile a quella di Giove e un ambiente in equilibrio chimico, si ritiene che l'atmosfera di Gliese 876 b sia priva di nubi, tuttavia nelle regioni pi\u00f9 fresche del pianeta potrebbero formarsi anche nubi d'acqua.\nEssendo il pianeta nella zona abitabile, seppur al limite esterno, un'ipotetica grossa luna potrebbe offrire un ambiente abitabile, simulazioni sulle interazioni mareali tra il pianeta, la stella e l'eventuale luna, suggeriscono che un satellite in orbita attorno a Gliese 876 b potrebbe essere stabile. Tuttavia non \u00e8 chiaro se una luna cos\u00ec grande (delle dimensioni della Terra) possa innanzitutto formarsi in un tale sistema."}
{"id": "1468783", "revid": "1702319", "url": "https://it.wikipedia.org/wiki?curid=1468783", "title": "Gravitas", "text": "La gravitas (in particolare: dignit\u00e0, seriet\u00e0 e dovere) \u00e8 una delle pi\u00f9 antiche virt\u00f9 romane che la societ\u00e0 prevedeva in possesso di uomini, insieme con la \"pietas\" e la \"dignitas\".\nIl termine \"gravitas\" non deve essere confuso con \"gravit\u00e0\" inteso come importanza, anche se i due termini hanno una comune etimologia: entrambi derivano infatti dal termine latino indicante pesantezza."}
{"id": "1468792", "revid": "125546443", "url": "https://it.wikipedia.org/wiki?curid=1468792", "title": "Domenico Marocchino", "text": "Carriera.\nGiocatore.\nClub.\nCresciuto nel vivaio della , vest\u00ec le maglie di e prima di esordire in Serie A con la maglia dell', il 17 dicembre 1978, in occasione della gara contro la terminata 0-0.\nNel 1979 fece ritorno alla Juventus, nelle cui file milit\u00f2 per quattro stagioni, vincendo due scudetti e una Coppa Italia. La sua migliore stagione in bianconero fu quella del 1981-1982 dove complice l'infortunio di Bettega trov\u00f2 notevole spazio. \u00c8 in questa stagione che viene chiamato dall\u2019allora tecnico della nazionale italiana Enzo Bearzot, in quella che rimarr\u00e0 l\u2019unica apparizione con l\u2019Italia.\nVest\u00ec quindi le maglie di e , prima di chiudere la carriera nei professionisti dopo un fugace ritorno a Casale Monferrato, nel 1988. Continua quindi in Interregionale con la maglia della fino al 1992.\nIn carriera ha totalizzato complessivamente 131 presenze e 11 reti in Serie A, e 104 presenze e 6 reti in Serie B.\nNazionale.\nIl 5 dicembre 1981, a Napoli, esord\u00ec in Nazionale per quella che rimase l'unica sua presenza in azzurro, nella gara conclusiva delle qualificazioni al campionato mondiale di calcio 1982, contro il (1-0 per l'Italia).\nAllenatore.\nNella stagione 1996-1997 ha intrapreso la carriera di allenatore in serie C2, concludendola due stagioni dopo a Chivasso nel campionato piemontese di Eccellenza.\nDopo il ritiro.\nPartecipa come opinionista all'interno di varie trasmissioni sportive su canali nazionali e regionali, fra cui quelli della Rai \"A tutta rete\", \"Dribbling\", \"Notti Europee\" (in occasione del campionato europeo nel 2021) e \"Calcio totale\". \u00c8 anche un'opinionista regolare, assieme a Ciccio Graziani, del programma di Rai Radio 2 \"Campioni del mondo\", condotto da Marco Lollobrigida, in onda ogni sabato mattina.\nInfine \u00e8 anche un opinionista radiofonico presso Radiobianconera."}
{"id": "1468793", "revid": "29244", "url": "https://it.wikipedia.org/wiki?curid=1468793", "title": "Idalia ramosa", "text": ""}
{"id": "1468794", "revid": "29244", "url": "https://it.wikipedia.org/wiki?curid=1468794", "title": "Doris ramosa", "text": ""}
{"id": "1468797", "revid": "29244", "url": "https://it.wikipedia.org/wiki?curid=1468797", "title": "Euplocamus croceus", "text": ""}
{"id": "1468798", "revid": "1305772", "url": "https://it.wikipedia.org/wiki?curid=1468798", "title": "Governatorato di al-Manufiyya", "text": "Il governatorato di al-Man\u016bfiyya (Arabo \u0645\u062d\u0627\u0641\u0638\u0629 \u0627\u0644\u0645\u0646\u0648\u0641\u064a\u0629, \"Mu\u1e25\u0101fa\u1e93at al-Man\u016bfiyya\") \u00e8 un governatorato dell'Egitto. Si trova nel Delta del Nilo, a nord della capitale Il Cairo. Il capoluogo \u00e8 Shib\u012bn el-K\u014dm.\nGeografia.\nIl governatorato di Man\u016bfiyya pu\u00f2 essere diviso amministrativamente in 10 province; Shib\u012bn el-K\u014dm, Man\u016bf, Mad\u012bnat al-S\u0101d\u0101t (Sadat City), Sers el-Lyan (Sirs al-Layy\u0101n), Ashm\u016bn, el-B\u0101g\u016br, Quesna (Quw\u012bsn\u0101), Berkit el-Sab\u02bf, Tal\u0101, al-Shuhad\u0101\u02be. E ad ogni provincia delle precedenti appartiene un numero di villaggi.\nSociet\u00e0.\nL'analfabetismo a Man\u016bfiyya raggiunge il 36,7% degli abitanti del governatorato. Nonostante ci\u00f2, si trova nel governatorato una delle Universit\u00e0 egiziane conosciute: Universit\u00e0 di Man\u016bfiyya, fondata grazie ad un decreto presidenziale del 1976. Ed \u00e8 nuova l'Universit\u00e0 di Mad\u012bnat al-S\u0101d\u0101t che era semplicemente una sede dell'originale universit\u00e0 del governatorato; e questo \u00e8 avvenuto grazie a un altro decreto presidenziale del 2013."}
{"id": "1468799", "revid": "29244", "url": "https://it.wikipedia.org/wiki?curid=1468799", "title": "Euplocamus frondosus", "text": ""}
{"id": "1468800", "revid": "29244", "url": "https://it.wikipedia.org/wiki?curid=1468800", "title": "Euplocamus japonicus", "text": ""}
{"id": "1468803", "revid": "1573940", "url": "https://it.wikipedia.org/wiki?curid=1468803", "title": "Hoplostethus atlanticus", "text": "Hoplostethus atlanticus (), comunemente conosciuto come pesce specchio atlantico o pesce specchio) \u00e8 un pesce d'acqua salata appartenente alla famiglia Trachichthyidae.\nDistribuzione e habitat.\nIl pesce specchio atlantico \u00e8 diffuso nell'oceano Atlantico, nell'Indiano, nel Pacifico occidentale. Non vive nel mar Mediterraneo. Vive sulla scarpata continentale o sulla piana abissale a profondit\u00e0 da 180 a 1809 metri.\nDescrizione.\nLa testa \u00e8 molto grande e tozza, ricca di pieghe e ossa sporgenti, la bocca \u00e8 girata verso l'alto, dotata di piccoli denti disposti in file. Il corpo \u00e8 ovaloide, molto compresso ai fianchi, con peduncolo caudale allungato. Le pinne sono arrotondate, rette da grossi raggi. La pinna caudale \u00e8 bilobata.\nLa livrea \u00e8 molto semplice: tutto il corpo \u00e8 rosso, con sfumature che variano dall'arancio al rosso carminio. L'interno della bocca e delle branchie \u00e8 bluastro.\nRaggiunge una lunghezza massima di 75\u00a0cm per 7\u00a0kg, pi\u00f9 comunemente la taglia arriva a 40\u00a0cm.\nBiologia.\n\u00c8 uno dei pesci ossei dalla vita pi\u00f9 lunga: sono stati pescati esemplari di 149 anni.\nRiproduzione.\nLa biologia della specie \u00e8 poco nota, si crede che i giovanili vivano in acque profonde. L'accrescimento \u00e8 molto lento.\nAlimentazione.\n\"H. atlanticus\" si nutre di crostacei (anfipodi, eufausiacei e gamberetti), cefalopodi e di pesci. Gli esemplari giovanili predano piccoli crostacei.\nPredatori.\n\u00c8 preda abituale di \"Ruvettus pretiosus, Diastobranchus sp.\" e \"Merluccius merluccius\".\nPesca.\nHa una notevole importanza per la pesca commerciale in certe aree. Nel 2006 \u00e8 stata dichiarata specie minacciata dal governo australiano a causa della sovrapesca."}
{"id": "1468807", "revid": "384917", "url": "https://it.wikipedia.org/wiki?curid=1468807", "title": "Domenico Centamore", "text": "Biografia.\nNasce nel 1967 a Scordia, in provincia di Catania. Viene di solito scelto per le sue capacit\u00e0 attoriali da caratterista ed \u00e8 noto per l'interpretazione del personaggio Vito nel film \"I cento passi\". Inoltre ha recitato ne \"La meglio giovent\u00f9\" e nella miniserie tv \"Il capo dei capi\", in cui interpreta il ruolo di Giovanni Brusca.\nNel 2008 ha interpretato Balduccio Di Maggio ne \"Il divo\" di Paolo Sorrentino.\nNel 2009 appare su Canale 5 nella miniserie \"L'isola dei segreti - Kor\u00e8\" per la regia di Ricky Tognazzi, nel ruolo di Guido. Nello stesso anno interpreta Ignazio, un esattore mafioso, nel film \"La matassa\" di Ficarra e Picone; successivamente recita nel film \"Baar\u00eca\" di Giuseppe Tornatore.\nNel 2011 partecipa al film TV \"Edda Ciano e il comunista\" di Graziano Diana. Nel 2013 ne \"La mafia uccide solo d'estate\" di Pif, dove impersona Leoluca Bagarella, entra nella cinquina dei David di Donatello come interprete della canzone originale \"Tosami Lady\", interpretazione dialettale di \"Easy Lady\" di Ivana Spagna, brano musicale dei titoli di coda del film.\nNel 2014 ne \"La trattativa\" di Sabina Guzzanti interpreta i ruoli di Mimmo Teresi, di un poliziotto, di un traduttore di Giovanni Brusca e di se stesso; nel film TV \"Il giudice meschino\", di Carlo Carlei, appare nel ruolo di Francesco Manto. Partecipa anche al film \"Anime nere\", di Francesco Munzi, film in concorso al Festival di Venezia.\nNel 2015 \u00e8 l'ispettore Cariddi nella miniserie \"Lampedusa\" di Marco Pontecorvo, in onda su Rai 1, mentre al cinema \u00e8 Tonino, scagnozzo di Don Cal\u00f2 nel film \"In guerra per amore\" di Pif.\nNel 2016 e nel 2018 interpreta Tot\u00f2 Riina nella serie televisiva \"La mafia uccide solo d'estate\", trasmessa in prima serata su Rai 1. Sempre nel 2018 \u00e8 nel cast de \"La mossa del cavallo - C'era una volta Vigata\" di Gianluca Maria Tavarelli e in quello de \"Il tuttofare\" opera prima di Valerio Attanasio.\nNel 2021 interpreta Piccionello nella serie TV \"M\u00e0kari\", tratta dai romanzi di Gaetano Savatteri, tornando a recitare con Claudio Gio\u00e8, con cui aveva collaborato gi\u00e0 in diversi film e fiction tra cui \"Il capo dei capi\"."}
{"id": "1468812", "revid": "4506", "url": "https://it.wikipedia.org/wiki?curid=1468812", "title": "Contratti reali", "text": ""}
{"id": "1468816", "revid": "889846", "url": "https://it.wikipedia.org/wiki?curid=1468816", "title": "F.C. Sassari Torres Femminile", "text": "LAssociazione Sportiva Dilettantistica F.C. Sassari Torres Femminile, meglio nota come Sassari Torres Femminile o solamente Torres, gi\u00e0 in passato ASD Torres Calcio, \u00e8 una societ\u00e0 calcistica femminile con sede a Sassari. Fondata nel 1980, ha militato in Serie A dal 1990 al 2015, quando non si \u00e8 iscritta al campionato per inadempienze finanziarie.\nNel suo palmar\u00e8s pu\u00f2 vantare la conquista di sette campionati italiani, otto Coppe Italia e sette Supercoppe italiane, per un totale di ventidue trofei che ne fanno la squadra pi\u00f9 titolata del panorama nazionale.\nNella stagione 2014-2015 ha partecipato alla massima serie come sezione femminile della S.E.F. Torres 1903. Nell'estate 2015 la societ\u00e0 \u00e8 stata sciolta. Nell'autunno dello stesso anno \u00e8 stata fondata una nuova societ\u00e0 che si \u00e8 posta in continuit\u00e0 con la societ\u00e0 sciolta qualche mese prima. La squadra milita in Serie B, seconda serie del campionato italiano di calcio femminile.\nStoria.\nGli inizi.\nIl club nasce nel 1980 con denominazione \"A.C.F. Delco Costruzioni\" di Sassari e si affilia alla F.I.G.C.F. e inizia l'attivit\u00e0 sportiva nella stagione 1981 iscrivendosi al campionato di Serie C.\nNel 1989, il \"C.U.S. Sassari\" (la futura Torres) vince il campionato sardo di Serie C e ottiene la promozione in Serie B. la stagione successiva approda in Serie A. Gi\u00e0 nella prima stagione, la Woman vince la Coppa Italia. Nella stagione 1993-1994 arriva il primo scudetto, grazie anche ai gol di Carolina Morace e, nella stagione successiva, la seconda Coppa Italia.\nI successi.\nTra il 1999 e il 2005, la Torres vince altri due scudetti, quattro Coppe Italia, due Supercoppe italiane e la Italy Women's Cup, oltre a stabilire il record di 38 vittorie consecutive in gare ufficiali tra campionato e Coppa Italia. La Torres \u00e8 stata la prima squadra italiana a partecipare alla UEFA Women's Cup, la versione femminile della Coppa Campioni.\nNel 2008, dopo essere arrivata seconda in campionato, la Torres si aggiudica la sua settima Coppa Italia battendo il Bardolino Verona nella finale di ritorno per 1-0, rimediando cos\u00ec alla sconfitta dell'andata per 3-2. Nell'estate del 2009, a Taormina, si aggiudica la Supercoppa battendo 2-1 il Bardolino Verona.\nNel campionato 2009-2010 vince il suo quarto scudetto dominando il campionato sin dalla prima giornata, oltre alla Supercoppa, ma perde la finalissima di Coppa Italia. A coronamento di una grande stagione, arriva ai quarti di finale di Champions League (miglior piazzamento della storia per la squadra sarda). La stagione successiva realizza un \"treble\", vincendo la Supercoppa, scudetto e Coppa Italia. Nella stagione successiva, realizza un \"double\", vincendo campionato e Supercoppa, ma uscendo in semifinale di Coppa Italia. All'avvio della stagione 2012, si aggiudica subito la Supercoppa.\nDopo la conclusione della stagione 2013-2014 che nonostante il conseguimento di un trofeo, la Supercoppa, due secondi posti (Campionato e Coppa Italia) ed il raggiungimento dei quarti di finale della Champions League \u00e8 considerata sotto le aspettative, nel giugno 2014 il presidente Leonardo Marras decide di dare le dimissioni e non viene rinnovata la fiducia all'allenatrice Manuela Tesse.\nNel giugno 2014 la Torres femminile cambia denominazione, entrando a far parte della societ\u00e0, fino ad allora solamente maschile, S.E.F. Torres 1903, la principale squadra calcistica di Sassari. La direzione tecnica \u00e8 affidata al nuovo allenatore Mario Silvetti, il quale rester\u00e0 fino ai primi di novembre dando le dimissioni per motivi personali. Gli subentra provvisoriamente Mario Pompili, preparatore dei portieri, con il quale si presenta alla partita di ritorno degli ottavi di finale di Champions.\nL'esclusione dal campionato.\nNel settembre 2015 viene resa nota la mancata iscrizione della squadra al campionato di Serie A per inadempienze finanziarie. La societ\u00e0 non ha iscritto la squadra in alcun altro livello del campionato nazionale, dichiarando cos\u00ec la propria inattivit\u00e0. L'affiliazione della societ\u00e0 alla FIGC \u00e8, successivamente, decaduta nel novembre 2017.\nFondazione della nuova societ\u00e0.\nNell'aprile 2016 viene costituita una nuova societ\u00e0 sportiva, A.S.D. F.C. Sassari Torres Femminile con sede a Sassari e alla presidenza della quale viene eletto Andrea Budroni; sotto la sua presidenza la societ\u00e0 ha presentato domanda di ripescaggio al campionato di Serie B, ma la societ\u00e0 \u00e8 stata esclusa dal ripescaggio perch\u00e9 non aveva maturato almeno tre anni di affiliazione FIGC come da regolamento. La squadra \u00e8 stata poi iscritta al girone sardo del campionato di Serie C. Il girone, formato da tre sole squadre, ha visto vincere con facilit\u00e0 la Sassari Torres Femminile, che \u00e8 stata cos\u00ec promossa in Serie B. La partecipazione al campionato di Serie B 2017-2018 si \u00e8 concluso con un decimo posto nel girone C e la conseguente retrocessione nel nuovo campionato di Serie C, organizzato su base interregionale. Inserita nel girone C, la squadra completa il campionato di Serie C al quarto posto. Nella successiva stagione, 2019-2020, stagione sportiva anomala per via della sospensione dei campionati dovuta alla pandemia di COVID-19, la Torres ha concluso al secondo posto il girone C di Serie C. Nella stagione 2020-2021 \u00e8 tornato alla guida della squadra Salvatore Arca il quale, con uno staff dirigenziale di primordine e una forte squadra, riporta la Torres Femminile a vincere il campionato di serie C girone C ottenendo la promozione diretta nella serie cadetta. Durante la stagione che porta alla promozione in Serie B emergono le calciatrici Adriana Gomes che con i suoi 29 gol vince la classifica marcatrici del girone, Jelena Marenic (20 gol) e Giusy Bassano (15 gol); oltre alle sarde Valentina Congia, capitan Maria Grazia Ladu e Antonia Peddio. Nella stagione 2021/2022 la Torres Femminile partecipa al campionato nazionale di serie B.\nStatistiche e record.\nPartecipazioni ai campionati.\nSono considerati solo i campionati organizzati a livello nazionale o interregionale.\nOrganico.\nRosa 2021-2022.\nRosa, ruoli e numeri di maglia come da sito ufficiale, aggiornati al 20 novembre 2021."}
{"id": "1468822", "revid": "1428919", "url": "https://it.wikipedia.org/wiki?curid=1468822", "title": "Peter Sloterdijk", "text": "Biografia.\nDal 1968 al 1974 Sloterdijk studia filosofia, germanistica e storia all'Universit\u00e0 di Monaco. Nel 1975 consegue il dottorato all'Universit\u00e0 di Amburgo con una tesi sulla filosofia e la storia dell'autobiografia. In seguito intraprende con successo la carriera di saggista, cui si aggiunge, dal 1992, l'insegnamento universitario a Karlsruhe e a Vienna.\nIl suo primo saggio filosofico, \"Critica della ragion cinica\", pubblicato nel 1983, batte il record di vendite per un libro di filosofia scritto in tedesco e verr\u00e0 tradotto in trentadue lingue. L'opera \u00e8 salutata da J\u00fcrgen Habermas, che la considera come \u00abl'avvenimento pi\u00f9 importante dal 1945\u00bb. Sloterdijk riceve il premio letterario \"Ernst-Robert-Curtius\" nel 1993 e accresce la sua gi\u00e0 grande importanza insegnando nelle citt\u00e0, tra le altre, di Parigi, Zurigo e New York.\nA partire dal 1998, Sloterdijk comincia la sua trilogia \"Sfere\", che fa di lui un personaggio riconosciuto nel mondo delle lettere tedesco. Si aggiungono a questo straordinarie capacit\u00e0 pedagogiche e una chiarezza tale dal permettergli di animare, dal 2002, in collaborazione con R\u00fcdiger Safranski, il programma televisivo \"Im Glashaus. Das Philosophische Quartett\" (\"Nella casa di vetro. Il quartetto filosofico\"), lo show filosofico-letterario della rete tedesca ZDF dedicato alla discussione delle questioni chiave che investono la societ\u00e0 contemporanea.\nNel 2001 \u00e8 nominato rettore (\"Rektor\") dell'Accademia di Arte e Media (\"Hochschule f\u00fcr Gestaltung\" o \"HfG\") di Karlsruhe. Nel 2005 si vede conferire la cattedra Emmanuel L\u00e9vinas a Strasburgo per due semestri. Lo stesso anno, Sloterdijk denuncia il \u201cno\u201d della Francia alla costituzione europea. In \"Ira e tempo\" intraprende una riflessione sulla politica a partire dalle sue espressioni di collera. L'ira diventa il motore della politica. Dopo Nietzsche e Heidegger, Sloterdijk considera il tempo politico come un vettore di collera e risentimento.\nNel 2006 scala il monte Ventoso in bicicletta. Egli pratica questo sport a livello amatoriale, percorrendo migliaia di chilometri l'anno. Questa passione l'ha condotto a riflettere sul doping e sulla \u201cteologia\u201d del ciclismo, evocata da Barthes nelle sue Mitologie.\nL'\u00abaffaire Sloterdijk\u00bb.\nNel settembre 1999 Sloterdijk pubblica una conferenza intitolata \u201cRegole per il parco umano\". Una lettera di risposta alla \"Lettera sull'\"Umanismo\"\" di Heidegger sul settimanale Die Zeit. Questo intervento viene male interpretato e genera uno scandalo molto mediatizzato. Il filosofo vi propone una riflessione sull'umanismo, la genetica e i problemi posti da ci\u00f2 che lui chiama l'\u201caddomesticazione dell'essere umano\u201d. L'uso della parola \u00abSelektion\u00bb (carico di connotazioni, in Germania, che rimandano al nazismo) nel suo testo gli procura severe critiche (soprattutto da J\u00fcrgen Habermas) e la messa in questione della sua stessa notoriet\u00e0 e autorevolezza. Il termine viene impiegato due volte nell'intervento, nel contesto della \u201cselezione natale\u201d e poi messo in parallelo con la parola \u00abLektion\u00bb (lezione), in analogia con \u00abAuslesen\u00bb (la \u201cscelta\u201d dell'antologia). La controversia \u00e8 ugualmente proseguita in Francia, dove Sloterdijk riceve l'appoggio del suo traduttore Olivier Mannoni, di Bruno Latour, \u00c9ric Alliez, Jean Baudrillard e R\u00e9gis Debray.\nFilosofia.\nInfluenzato da Friedrich Nietzsche e dai suoi interpreti francesi (Gilles Deleuze e Michel Foucault), dopo la \"filosofia della contestazione\" della \"Critica della ragione cinica\" (1983) si \u00e8 occupato, con un approccio antiumanistico, di psicologia e filosofia politica.\nSloterdijk intende il postmoderno come la posizione di chi combatte il totalitarismo della metafisica classica occidentale, la cui storia \u00e8 da intendersi come un processo di globalizzazione. Perci\u00f2, pi\u00f9 che fenomeno contemporaneo, la globalizzazione si identifica con la modernit\u00e0, cio\u00e8 con l'epoca in cui la follia di espansione globale diventa ragione di profitto.\nLa filosofia di Sloterdijk rompe l'equilibrio tra il solido accademismo di un professore scolastico e un certo senso di anti-accademismo (testimone del suo interesse sempre in corso per le idee di Osho, del quale divenne discepolo negli anni settanta). Nonostante le critiche che alcuni lati del suo pensiero hanno provocato, lui rifiuta di essere classificato un \"pensatore polemico\", descrivendo se stesso invece come \u201ciperbolico\u201d. Le sue idee rifiutano l'esistenza dei dualismi (come corpo e anima, soggetto e oggetto, cultura e natura, etc.) a partire dalla loro interazione, cio\u00e8 come \u201cspazi di coesistenza\u201d, e progressi tecnici che creano una realt\u00e0 ibrida. Cos\u00ec Sloterdijk, che sta provando a sviluppare un nuovo umanismo spesso chiamato postumanesimo, cerca di unire diverse componenti che sono state, secondo lui, erroneamente considerate separate l'una dalle altre. Questa ricerca lo ha condotto a proporre la creazione di una \u201ccostituzione ontologica\u201d che vuole incorporare tutti gli esseri\u00a0\u2013 umani, animali, vegetali, e macchine.\nCritica della Ragion Cinica.\nLa \"Critica della ragion cinica\" (\"Kritik der zynischen Vernunft\"), pubblicata da Suhrkamp nel 1983 (facendo eco alla \"Critica della ragion pura\" di Kant, pubblicata due secoli prima), diventa il libro filosofico pi\u00f9 venduto in lingua tedesca dalla Seconda guerra mondiale e lancia la carriera di Sloterdijk come autore.\nCritico della modernit\u00e0 e del razionalismo, l'autore constata che l'epoca contemporanea \u00e8 scossa dalla sua stessa adesione ai principi dell'Illuminismo (\"Aufkl\u00e4rung\"). La lotta contro l'oscurantismo, pur vantando e mitizzando il progresso dovuto all'uso dei \u201clumi della ragione\u201d, non pu\u00f2 pi\u00f9 essere considerata attuale. Sloterdijk le oppone il cinismo (\"kunisme\"), ispirandosi all'omonima corrente filosofica della Grecia classica. Questo, secondo il filosofo, pu\u00f2 essere visto come un rimedio, persino un superamento della situazione di impasse in cui si trova preso, a suo avviso, il progetto dell'Illuminismo.\nSfere.\nLa trilogia di \"Sfere\" (\"Sph\u00e4ren\") \u00e8 l'opera maggiore del filosofo tedesco. Pubblicati da Suhrkamp Verlag, i tre volumi sono apparsi rispettivamente nel 1998 (\"Blasen\", \"Bolle\"), nel 1999 (\"Globen\", \"Globi\") e nel 2004 (\"Sch\u00e4ume\", \"Schiuma\").\nQuesta trilogia monumentale propone, secondo il suo traduttore francese, Olivier Mannoni, \u00abniente di meno che una storia filosofica dell'umanit\u00e0 attraverso il prisma di una forma fondamentale: la sfera e tre delle sue declinazioni, la bolla, il globo, l'alveolo di schiuma\u00bb. \"Sfere\" \u00e8 sugli \u201cspazi di coesistenza\u201d, spazi comunemente trascurati o dati per scontato che nascondono informazioni cruciali per lo sviluppo di una comprensione dell'essere umano. Le sfere, le bolle, i globi sono i contenitori attraverso i quali l'uomo pensa s\u00e9 stesso nel mondo, alla ricerca di una protezione dai pericoli esterni (che per il feto si identificano con la madre). L'esplorazione di questi settori inizia con la fondamentale differenza tra mammiferi e altri animali: il biologico e utopico conforto del grembo materno, che gli uomini provano a ricreare attraverso la scienza, l'ideologia e la religione. Da queste microsfere (ontologiche relazioni come feto-placenta) alle macrosfere (macro-uteri come nazioni o stati), Sloterdijk analizza i settori dove gli uomini provano invano a fermarsi e traccia una connessione tra la crisi vitale (per esempio la vanit\u00e0 e il disinteressamento narcisistico) e le crisi che si creano quando una sfera si frantuma. La forma sferica \u00e8, quindi, ci\u00f2 che permette all'uomo di produrre se stesso, l'ambiente (materiale e simbolico) che egli si crea. In questa riflessione spaziale, la Terra occupa un posto di prima importanza. Una ricca iconografia d\u00e0 maggiore rilievo alle diverse forme prese dalla sfera nel dominio estetico.\nNello specifico, il primo volume (\"Bolle\") illustra la teoria dell'intimit\u00e0, contrapponendo all'individualismo il concetto di \"diade\"; il secondo (\"Globi\") esplora l'et\u00e0 della metafisica dal punto di vista della filosofia europea classica (Hegel in particolare); il terzo (\"Schiuma\") descrive un mondo non pi\u00f9 interpretabile a partire dall'intimit\u00e0.\nSloterdijk ha detto che i primi paragrafi di \"Sfere\" costituiscono \u00abil libro che Heidegger dovrebbe aver scritto\u00bb, un volume compagno di Essere e tempo, chiamato \u201cEssere e spazio\u201d. Egli si riferiva alla sua iniziale esplorazione dell'idea di Dasein, la quale poi far\u00e0 prendere le distanze a Sloterdijk dalle posizioni di Heidegger."}
{"id": "1468832", "revid": "3115", "url": "https://it.wikipedia.org/wiki?curid=1468832", "title": "Candlelight Records", "text": "La Candlelight Records \u00e8 una casa discografica musicale inglese, fondata dall'ex bassista degli Extreme Noise Terror Lee Barrett, che dal gennaio 2001 ha una filiale negli Stati Uniti. La Candlelight Records \u00e8 specializzata in black metal e death metal, e ha sotto contratto band importanti come Emperor, Obituary, 1349, Theatre of Tragedy e i Zyklon. La Candlelight Records collabora con la Appease Me Records e la AFM Records e controlla la Killing Joke Records (etichetta dei soli Killing Joke), la Nocturnal Art Production e la Willowtip Records."}
{"id": "1468833", "revid": "322321", "url": "https://it.wikipedia.org/wiki?curid=1468833", "title": "Bruningo", "text": "Fu vescovo di Asti tra il 937 ed il 964.\nBiografia.\nBruningo fu la figura pi\u00f9 complessa e vivace fra i vescovi astesi precedenti il Mille.\nDurante il suo mandato s'inizi\u00f2 quel processo di trasferimento dei poteri temporali dal conte al vescovo, che si attuer\u00e0 totalmente sotto l'episcopato di Rozone, con la figura del vescovo-conte.\nNel 938, i re Ugo e Lotario donarono a Bruningo la residenza di Castel Vecchio (\"Castrum Vetus\"), simbolo del potere temporale della citt\u00e0.\nBruningo ebbe parte attiva nel governo della citt\u00e0 anche sotto il dominio di Berengario e Adalberto.In seguito divenne anche arcicancelliere di Ottone I.A Bruningo va anche dato il merito di aver promosso il culto del patrono della citt\u00e0, san Secondo, restaurandone la cripta e l'altare."}
{"id": "1468834", "revid": "120924232", "url": "https://it.wikipedia.org/wiki?curid=1468834", "title": "Joseph Hooton Taylor", "text": "Biografia.\nNato da Joseph Hooton Taylor Senior e Sylvia Evans Taylor, studi\u00f2 al Moorestown Friends School in Moorestown nello stato del New Jersey. Nel 1963 consegu\u00ec un bachelor in fisica all'Haverford College e nel 1968 un Doctor of Philosophy in astronomia all'Universit\u00e0 di Harvard, dove lavor\u00f2 come ricercatore per un breve periodo.\nIn seguito inizi\u00f2 una collaborazione con l'Universit\u00e0 del Massachusetts diventando anche direttore associato della Five College Radio Astronomical Observatory (FCRAO) dove conobbe Russell Alan Hulse. Nel 1974 con Hulse scopr\u00ec la pulsar binaria PSR 1913+16; per tale scoperta anni dopo nel 1993 sono stati insigniti del premio Nobel per la fisica.\nDal 1980 e fino al ritiro, avvenuto nel 2006, fu professore di fisica all'Universit\u00e0 di Princeton."}
{"id": "1468838", "revid": "99752226", "url": "https://it.wikipedia.org/wiki?curid=1468838", "title": "Opine", "text": "Le opine sono amminoacidi inusuali e sono utilizzati dai batteri come nutrienti. La cellula vegetale non \u00e8 in grado di utilizzarle. Sono prodotte ad esempio da \"Agrobacterium tumefaciens\" quando entra in simbiosi con delle dicotiledoni. I geni per la loro codifica sono contenuti nel T-DNA, parte di plasmide Ti, che \u00e8 integrato appunto da questo genere microbico all'interno della pianta ospite.\nBiosintesi e struttura chimica.\nChimicamente le opine sono suddivise in due principali classi strutturali:\nEtimologia.\nIl termine opina deriva da \"octopine\", la prima tra le opine ad essere scoperta nel 1927, perch\u00e9 isolata nel muscolo di polpo."}
{"id": "1468848", "revid": "43211", "url": "https://it.wikipedia.org/wiki?curid=1468848", "title": "NWWL", "text": ""}
{"id": "1468850", "revid": "125640912", "url": "https://it.wikipedia.org/wiki?curid=1468850", "title": "Patrizia Rossi", "text": "Biografia.\nPatrizia Rossi nasce a Milano, frequenta il liceo classico e durante gli studi universitari, oltre a diplomarsi in regia alla Scuola del Piccolo Teatro fa teatro attivamente: nel 1971 con il Gruppo Teatro Acquarius (Roberto Agostini, Gabriele Salvatores, Denise Petriccione, Erika Rossi, Tonino Donato) mette in scena a Milano al Teatro Uomo il \"Doctor Faust\", rielaborazione del mito faustiano prendendo spunto da Christopher Marlowe, Thomas Mann e Goethe. Nel 1972 con il Teatro Aperto (Roberto Agostini, Gabriele Salvatores, Denise Petriccione, Erika Rossi) mette in scena in un capannone di viale Zara a Milano \"La morte rossa\" e \"Saltarospo\" tratti da Edgar Allan Poe. Nel 1972/73 fonda insieme a Roberto Agostini e il comitato di quartiere Pontenuovo il Teatro Officina, che viene inaugurato con L\"'Antigone\" di Sofocle di Brecht del Gruppo delle Rocca. Nel 1975 torna ad organizzare il Teatro Officina per poi abbandonarlo definitivamente per disaccordi sulle scelte artistiche.\nNel 1976 crea un documentario sulla nascita e sullo svolgimento dello spettacolo \"Rotobolo\" di Remondi e Caporossi, Milano, Confronti Teatrali, Piazza Vetra. Caporossi ne ha sempre fatto uso come di un proprio progetto senza mai riconoscere la propriet\u00e0 artistica all'autrice. L'anno seguente ha girato un secondo documentario sul Teatro Artigiano di Cant\u00f9 che invece le ha sempre riconosciuto la regia del documentario. Sempre nel 1976 si laurea in filosofia con una tesi in critica d'arte, relatore Enrico Castelnuovo (110 e lode).\nDal 1976 al 1981 (quando diventa mamma) si afferma nella sua professione di fotografa dell'avanguardia teatrale, collaborando a riviste specializzate, libri, oltre che a \"Panorama\", \"L'Europeo\", \"La Repubblica\" e l'annuario \"Il Patalogo\". In quegli anni crea alcune performance d'appartamento: \"Re e Regina\", \"Punto di vista del gioco\", \"Effetto Speciale\". Nel '79 partecipa alla Mostra del Fumetto di Lucca.\nNegli anni '80 si dedica al disegno e lavora come creativa con varie societ\u00e0 pubblicitarie. Dal 1990 in poi collabora con la Ferrero nella creazione dei personaggi e delle storie degli ovetti Kinder.\nNel 2006 si trasferisce a Berlino e apre un blog pacifista in \"Splinder\", con lo pseudonimo di \"Batsceba Hardy\" e dal 2008, dopo aver pubblicato l'ultimo libro come Patrizia Rossi, si trasforma completamente nel suo alter ego. Ha pubblicato con Emma Books due e-book, \"In utero\" e \"Variazioni sul Destino\", e con \"Canyon\" altri romanzi.\nA Berlino torna alla sua vecchia passione, la fotografia ed ha mostrato i suoi lavori in alcune \"esibizioni\".\nNel 2017 fonda \"Progressive-Street\" una \"Gang\" di street fotografi internazionali e una piccola casa editrice indipendente, producendo un magazine e una serie di libri. Con lo pseudonimo pubblica il suo ultimo romanzo \"La vita \u00e8 stanca\" con Miraggi Edizioni.\nOpinioni della critica.\nDella sua personalit\u00e0 di scrittrice e del suo universo romanzesco ha scritto Antonio Faeti: \"Ci sono scrittori avari e scrittori prodighi. Patrizia Rossi \u00e8 generosissima con i suoi lettori, vuole trattarli come si faceva un tempo nelle case ricche e ospitali, tutto dev'essere messo a disposizione di questi amatissimi visitatori, le pagine sussultano, piene, colme, di avvenimenti, di umori, di frenetiche informazioni. Gli scrittori molto prodighi amano il mondo, amano la vita, amano i lettori e odiano profondamente la noia.\"\nOpere.\nDall'esordio, nel 1992, ha pubblicato numerosi romanzi per ragazzi con i maggiori editori italiani, ottenendo riconoscimenti (il Premio Bancarellino 1996 con \"Brividi d'estate\" e il Premio Martoglio 1996 con \"Il gioco delle perle di drago\", entrambi pubblicati nella collana \u201cI Delfini\u201d Bompiani/Fabbri; il Premio Guidonia 2000 per \"Robin dei boschi\"). Negli ultimi anni ha creato anche testi per la narrativa scolastica.\nnarrativa scolastica\nTraduzioni.\nLibri tradotti:\nCollegamenti esterni.\nPatrizia Rossi\nBatsceba Hardy\nLa vita \u00e8 stanca\nIn utero - Variazioni sul destino\nProgressive-Street\nChris prima della guerra\nMi chiamo Druw"}
{"id": "1468852", "revid": "1965277", "url": "https://it.wikipedia.org/wiki?curid=1468852", "title": "Franz Xaver von Zach", "text": "Biografia.\nDopo essersi dedicato alla carriera militare nell'impero asburgico, si spost\u00f2 a Leopoli nel 1776 presso l'osservatorio locale e successivamente a Londra nel 1783 svolgendo l'attivit\u00e0 di tutore nella casa dell'ambasciatore sassone, Hans Moritz von Br\u00fchl. Nel 1786 venne nominato astronomo di corte da Ernesto II di Sassonia-Gotha-Altenburg diventando direttore dell'osservatorio di Seeberg vicino a Gotha.\nNel 1801 con un'\u00e9quipe di 24 astronomi inizi\u00f2 la ricerca del pianeta scomparso (era infatti gi\u00e0 stato identificato nel gennaio dello stesso anno da Giuseppe Piazzi ma non si era riusciti a tracciarne l'orbita e quindi lo si era perso) che si doveva trovare fra Marte e Giove. I suoi sforzi si concretizzarono con la riscoperta di Cerere e l'identificazione di altri asteroidi.\nDal 1805 al 1830 visse a Genova, dove pubblic\u00f2 vari volumi della \"Correspondance astronomique\". Su incarico della Duchessa di Lucca Maria Luisa di Borbone collabor\u00f2, nel 1818, alla progettazione della Specola di Marlia.\nL'asteroide 999 Zachia e il cratere Zach sulla Luna sono stati denominati in suo onore."}
{"id": "1468853", "revid": "599013", "url": "https://it.wikipedia.org/wiki?curid=1468853", "title": "Jo\u00e3o Pinto", "text": "Carriera.\nClub.\nGli inizi: tra Boavista e Madrid.\nInizia la carriera nel Bairro do Falc\u00e3o per poi passare alle \u00c1guias da Areosa. Viene notato dagli osservatori del Boavista, che lo acquistano in cambio di palloni e attrezzature sportive. Il giovane Jo\u00e3o Pinto impressionava per velocit\u00e0 e tecnica, caratteristiche che di l\u00ec a poco gli avrebbero permesso di vincere da protagonista e per ben due volte il Mondiale Under-20 con la nazionale portoghese a Riad (1989) e a Lisbona (1991). Le prestazioni a Riyad gli valgono il trasferimento all'Atletico Madrid (1990). Dopo alcune partite passa alla squadra delle riserve (\"Atl\u00e9tico Madrile\u00f1o\"). Dopo un'annata da dimenticare torna in patria, al Boavista e subito riesce a vincere la Coppa del Portogallo. Le ottime prestazioni a Porto gli valgono un nuovo cambio di squadra, questa volta al Benfica.\nNel periodo al Benfica Jo\u00e3o Pinto vede la carriera minacciata da uno pneumotorace causato da uno scontro di gioco in una partita della fase di qualificazione a , contro la Scozia. Pur essendo riuscito a recuperare dal grave infortunio non riesce a dare il titolo di campione nazionale al Benfica. Si rif\u00e0 l'anno successivo, vincendo il campionato e giocando quella che \u00e8 forse la pi\u00f9 bella partita della sua carriera contro lo Sporting Lisbona: nel derby lisboeta mette a segno una tripletta nello stadio dei rivali (il Jos\u00e9 Alvalade) nel rocambolesco 6-3 finale.\nA Lisbona viene soprannominato il \"Menino de Ouro\" (Bambino d'oro) ed eredita la fascia di capitano della squadra da Ant\u00f3nio Veloso dopo il ritiro di quest'ultimo nel 1995, ma non riuscir\u00e0 pi\u00f9 a vincere il titolo nazionale. Poche settimane prima dell'Campionato europeo di calcio del 2000, a causa di dissapori con il presidente del Benfica Jo\u00e3o Vale e Azevedo, rescinde il contratto con la squadra, divenendo l'unico giocatore senza squadra a partecipare all'europeo. In questa occasione la nazionale lusitana raggiunge le semifinali del torneo.\nSporting.\nNonostante le tante proposte dall'estero dopo l'Europeo, Jo\u00e3o Pinto preferisce rimanere in patria e firma per lo Sporting Lisbona. Dopo il primo campionato, al secondo anno lo Sporting acquista la Scarpa d'oro M\u00e1rio Jardel e la squadra vince il campionato con 9 reti messe a segno da Jo\u00e3o Pinto.\nLe aggressioni.\nOltre che per le doti tecniche Jo\u00e3o Pinto \u00e8 famoso anche per alcuni comportamenti fuori dalle righe che gli hanno valso cartellini rossi e squalifiche a lungo termine. Sono celebri gli scontri con il giocatore del Porto e collega in nazionale Paulinho Santos. I risultati di queste vere e proprie \"battaglie\" con il giocatore del Porto sono vari infortuni pi\u00f9 o meno gravi, tra cui la frattura del setto nasale e della mandibola.\nIl momento pi\u00f9 basso della carriera \u00e8 tuttavia l'aggressione all'arbitro argentino \u00c1ngel S\u00e1nchez, dopo che questi lo aveva espulso nella gara contro la Corea del Sud a . In conseguenza dell'aggressione all'arbitro Jo\u00e3o Pinto viene sospeso dall'attivit\u00e0 sportiva per 6 mesi.\nIl ritorno al Boavista.\nJo\u00e3o Pinto non riesce pi\u00f9 a guadagnarsi la nazionale e nel 2004 rescinde consensualmente il contratto che lo lega allo Sporting rientrando al Boavista dopo esser stato vicino ai sauditi dell'Al-Hilal.\nA mano a mano che le sue gesta sparivano dalle cronache dei giornali sportivi, aumentavano le apparizioni nei giornali scandalistici riguardo al paventato divorzio e a una presunta love-story con l'attrice e modella Marisa Cruz. Jo\u00e3o Pinto ha due figli dalla moglie Carla Pinto e un terzo dalla modella Marisa Cruz.\nBraga e il ritiro.\nDopo una sola stagione al Boavista, nella quale la squadra sfiora l'impresa di centrare la qualificazione alla coppa UEFA e Jo\u00e3o Pinto riesce a mettere a segno 9 reti e a fregiarsi del titolo di miglior giocatore della partita in varie occasioni, viene acquistato dallo Sporting Braga, che gli propone un contratto annuale.\nLa stagione al Braga \u00e8 positiva e la dirigenza gli propone un prolungamento di contratto. il 22 febbraio 2008 viene annunciata la risoluzione consensuale. Secondo voci Jo\u00e3o Pinto avrebbe dovuto emigrare nuovamente e per l'ultima volta, in Canada, al Toronto FC, che gioca nella lega americana la MLS.\nIl 22 luglio 2008 ha annunciato il ritiro dall'attivit\u00e0. Chiude cos\u00ec la carriera il primo giocatore di quella che venne definita la generazione d'oro portoghese, quella di Figo, Rui Costa e - appunto - Jo\u00e3o Pinto. La sensazione \u00e8 che il \"Menino de Ouro\" non abbia mai espresso appieno le sue qualit\u00e0 e che sia solo passato accanto a una carriera che avrebbe potuto consacrarlo nell'Olimpo dei grandi del calcio di tutti i tempi.\nNazionale.\nHa vestito per 81 volte la maglia della nazionale portoghese, segnando 23 reti, tra il 1991 e il 2002."}
{"id": "1468855", "revid": "322321", "url": "https://it.wikipedia.org/wiki?curid=1468855", "title": "Pietro (vescovo di Asti)", "text": "Biografia.\nAlcuni documenti di Ottone III (19 luglio 992) e di papa Silvestro II (terzo quarto dell'anno Mille), attestano la presenza in questo periodo del vescovo Pietro.\n\u00c8 probabile che sia stato destituito nel 1008 dall'imperatore Enrico per lasciare l'episcopato ad Alrico, fratello del marchese Olderico Manfredi."}
{"id": "1468856", "revid": "767487", "url": "https://it.wikipedia.org/wiki?curid=1468856", "title": "Robert Bruce Cotton", "text": "Biografia.\nOriginario dell'Huntingdonshire, studi\u00f2 alla \"Westminster School\" dove svilupp\u00f2 l'interesse per lo studio dell'antiquariato sotto la guida di William Camden, e al \"Jesus College\" di Cambridge. Dopo aver cominciato con il raccogliere annotazioni antiche sulla storia dell'Huntingdonshire, inizi\u00f2 a crearsi una biblioteca che secondo i documenti dapprima rivaleggi\u00f2 per dimensioni con quella del Public Record Office e poi fin\u00ec per superarla. Fu amico di Francesco Bacone.\nEntr\u00f2 a far parte del Parlamento d'Inghilterra come rappresentante di Huntingdon nel 1601. Collabor\u00f2 ad escogitare l'istituzione del titolo di \"Baronetto\" come mezzo per il Re Giacomo I per raccogliere fondi. Anche se nel primo periodo fu in buoni rapporti con il re, la politica di Cotton, basata sullo studio dei testi, fu essenzialmente che il re aveva \"il sacro dovere di affidarsi ai due parlamenti\", tesi espressa nel suo \"The Dangers wherein the Kingdom now standeth, and the Remedye\" (1628) che dal punto di vista del partito del Re era di natura del tutto anti-monarchica. Le autorit\u00e0 iniziarono quindi a temere che la sua biblioteca venisse usata per supportare le tesi parlamentariste: gli venne cos\u00ec confiscata nel 1630 e fu restituita solo agli eredi dopo la sua morte.\nLa Biblioteca.\nLa Biblioteca Cottoniana \u00e8 stata la pi\u00f9 vasta collezione privata di manoscritti mai radunata; tra le biblioteche non ecclesiastiche fu superiore alla Biblioteca Reale, alle raccolte delle \"Inns of Court\" e del \"College of Arms\"; la residenza di Cotton, nei pressi del Palazzo di Westminster divent\u00f2 un luogo di incontro per la \"Societ\u00e0 degli antiquari\" e per tutti i pi\u00f9 importanti studiosi d'Inghilterra. Alla fine la biblioteca fu donata alla nazione dal nipote di Cotton e al giorno d'oggi si trova alla \"British Library\".\nL'organizzazione pratica della biblioteca di Cotton continua tuttora a riflettersi nei riferimenti ai manoscritti che un tempo furono di sua propriet\u00e0. La biblioteca era ospitata in una stanza lunga circa 7.90 metri e larga circa 1.80 completamente riempita di librerie, ognuno dei quali era sormontato dal busto di un personaggio dell'antichit\u00e0 classica. Considerati in senso antiorario, gli scaffali prendevano quindi nell'ordine il nome di Giulio, Augusto, Cleopatra, Faustina, Tiberio, Caligola, Claudio, Nerone, Galba, Otone, Vitellio, Vespasiano, Tito e Domiziano. A Domiziano era dedicato un solo scaffale, forse perch\u00e9 si trovava sopra la porta). I manoscritti sono attualmente definiti da libreria, scaffale e numero: ad esempio, il manoscritto del \"Beowulf\" viene chiamato \"Cotton Vitellius\" A.xv, e quello di \"Pearl\" \"Cotton Nero A.x\".\nMolti dei manoscritti raccolti in questa biblioteca andarono distrutti durante l'incendio in Ashburnham House del 23 ottobre 1731. Su un totale di 958 manoscritti, 114 bruciarono completamente e 98 risultarono danneggiati. I manoscritti superstiti furono trasferiti dapprima in una stanza della Westminster School, successivamente, nel 1753, al British Museum. Un altro incendio, nel 1865, distrusse o danneggi\u00f2 altri manoscritti."}
{"id": "1468860", "revid": "122834558", "url": "https://it.wikipedia.org/wiki?curid=1468860", "title": "Kronenbourg (birra)", "text": "Kronenbourg \u00e8 una birra francese. Prodotta dalla birreria Kronenbourg .\nStoria.\nLanciata nel 1947, la marca Kronenbourg deve il suo nome a Cronenbourg, la zona di Strasburgo nella quale si install\u00f2 l'industria della birra all'inizio del XIX secolo.\nIl logo Kronenbourg.\nIl logo Kronenbourg, cio\u00e8 lo scudo, la corona (Kron) e le torrette di un castello (Burg), fanno riferimento al castello di un vescovo stabilito precedentemente nella vicina localit\u00e0 di Kronthal che diede il suo nome al quartiere Cronenbourg, e dal 1947 alla marca Kronenbourg. Lo scudo rosso e bianco ricorda da parte sua i colori della Alsazia.\nLe marche prodotte.\nAvendo un'ampia gamma, la marca Kronenbourg pretende di soddisfare le varie necessit\u00e0 di consumo con confezioni da 40, 26, 10 e 6 bottiglie, il minifusto da 5 litri, il formato 75cl, le lattine di 33 o 50 cl, e il fusto per uso industriale da 30 litri. Kronenbourg ha cos\u00ec elaborato per soddisfare altre tipi di clientela, la Superfresh, una tecnica specifica destinata a rendere la birra ancora pi\u00f9 fresca.\nFolklore.\nEssendo una delle birre pi\u00f9 popolari in Francia, Kronenbourg, o Kro ha suscitato alcuni elementi di folclore:"}
{"id": "1468865", "revid": "124318472", "url": "https://it.wikipedia.org/wiki?curid=1468865", "title": "Scisma anglicano", "text": "Lo Scisma anglicano fa riferimento a una serie di avvenimenti del XVI secolo, durante il quale la Chiesa d'Inghilterra ruppe con l'autorit\u00e0 papale e la Chiesa cattolica romana. Questi eventi furono, in parte, correlati al pi\u00f9 ampio contesto della Riforma protestante europea, un movimento religioso e politico che influenz\u00f2 la storia del cristianesimo nell'Europa occidentale e centrale. Si possono individuare molteplici cause che portarono a questo fenomeno, tra queste l'invenzione della stampa, la maggior circolazione dei testi sacri e la trasmissione di nuove conoscenze e idee tra gli studiosi, tra le diverse classi sociali e tra i lettori in generale. Le fasi della Riforma inglese, che interessarono anche il Galles e l'Irlanda, furono in gran parte guidate da cambiamenti nella politica del governo, ai quali l'opinione pubblica si adatt\u00f2 gradualmente.\nBasandosi sul desiderio del re Enrico VIII di annullare il suo matrimonio, come richiesto per la prima volta a papa Clemente VII nel 1527, la Riforma inglese inizi\u00f2 pi\u00f9 come una questione politica che come una disputa teologica. Le molteplici distanze, gi\u00e0 in corso da tempo, tra Roma e l'Inghilterra permise l'emergere di controversie teologiche. Fino alla definitiva rottura con Roma, il papa e i concili generali della chiesa decidevano riguardo alla dottrina; il diritto canonico regolava il mondo ecclesiastico e Roma vantava la giurisdizione finale. Le tasse ecclesiastiche venivano pagate direttamente a Roma e il Papa aveva l'ultima parola sulla nomina dei vescovi.\nLa rottura con la chiesa cattolica fu operata da una serie di Atti del Parlamento approvati tra il 1532 e il 1534, tra cui l'Atto di Supremazia del 1534, con cui si dichiarava re Enrico il \"Capo Supremo in terra della Chiesa d'Inghilterra\". L'autorit\u00e0 finale nelle controversie dottrinali e legali ora spettava al monarca; il papato fu privato delle entrate e della decisione finale sulla nomina dei vescovi.\nDurante il regno del figlio di Enrico, Edoardo VI, la teologia e la liturgia della Chiesa d'Inghilterra divennero marcatamente protestanti, seguendo in gran parte lungo le linee stabilite dall'arcivescovo Thomas Cranmer. Sotto Maria I d'Inghilterra, il processo fu invertito e la Chiesa d'Inghilterra fu nuovamente posta sotto la giurisdizione papale ma successivamente la nuova regina Elisabetta I reintrodusse la religione protestante, seppur in un contesto di maggior moderazione. La struttura e la teologia della chiesa furono oggetto di aspre contese per generazioni.\nL'aspetto violento di questi conflitti, manifestatosi nella guerra civile inglese, termin\u00f2 quando l'ultimo monarca cattolico romano, Giacomo II Stuart, venne deposto e il Parlamento mise sul trono congiuntamente Guglielmo III e Maria II che avrebbero governato secondo quanto stabilito nel \"Bill of Rights\". Da questo documento, emanato nel 1688 dopo la \"Gloriosa Rivoluzione\", emerse un sistema politico basato su di una religione di stato e un certo numero di chiese non conformiste i cui membri patirono varie privazioni civili rimosse solamente molti anni dopo.\nIntroduzione.\nGli avvenimenti inglesi fanno parte d'un processo pi\u00f9 ampio, la Riforma protestante europea, un movimento politico e religioso, che sconvolse la vita religiosa in tutta l'Europa del tempo. Molteplici furono i fattori che portarono a questi sconvolgimenti: il declino del feudalesimo e l'affermarsi degli stati-nazione, l'affermarsi di una legge civile, l'invenzione della stampa e la circolazione delle idee e delle conoscenze acquisite, non solo dagli eruditi, ma anche dai commercianti e dagli artigiani. Ma come e perch\u00e9 i diversi stati d'Europa aderirono alle differenti forme di protestantesimo o rimasero fedeli a Roma resta storia specifica di ogni Stato. L'analisi delle cause di questi eventi \u00e8 ancora oggi molto controversa.\nLo scisma d'Inghilterra fu l'epilogo del lungo dibattito con la Chiesa cattolica riguardo all'autorit\u00e0 di quest'ultima sul popolo inglese, anche se l'atto finale fu dettato dal desiderio di Enrico VIII di far annullare il suo matrimonio. All'inizio fu pi\u00f9 un dibattito politico che religioso, ma le differenze politiche reali tra Roma e l'Inghilterra permisero alle divergenze teologiche che si ingrandivano di emergere. La rottura con Roma rese i monarchi inglesi capi della chiesa del loro paese, ma la struttura e la teologia di questa chiesa furono per generazioni materia per feroci dibattiti. Essa condusse infine alla Rivoluzione inglese, dove fin\u00ec per emergere una chiesa ufficiale e un certo numero di chiese non conformiste, dove i membri subirono inizialmente diverse incapacit\u00e0 civili, che non furono risolte che col tempo. Il cattolicesimo non usc\u00ec dalla clandestinit\u00e0 fino al XIX secolo.\nDiverse ipotesi sono state avanzate per spiegare perch\u00e9 l'Inghilterra adott\u00f2 una fede riformata a differenza della Francia, per esempio. Alcuni ritengono che sia stato l'inevitabile trionfo delle nuove conoscenze e di un nuovo senso dell'autonomia sulla superstizione e la depravazione. Altri ritengono che fu il caso a determinare queste scelte: Enrico VIII mor\u00ec al momento sbagliato, Maria I d'Inghilterra non ebbe figli; che la Riforma non significava lasciare la Chiesa cattolica di Roma; per altri fu la potenza delle idee che chiedevano poco affinch\u00e9 le loro vecchie certezze diventassero incertezze; altri scrissero che fu la forza dello Stato su una religione popolare, fiorente e piena di vita; che era una \u00ab rivoluzione culturale \u00bb Per altri, al contrario, per la maggior parte dei credenti comuni, vi fu una continuit\u00e0 al di l\u00e0 delle divisioni, che fu pi\u00f9 importante di queste ultime. Il riaccendersi di interessi attorno a questo tema indica che il dibattito \u00e8 lungi dall'arrivare a una conclusione.\nContesto.\nEnrico VIII sal\u00ec al trono d'Inghilterra nel 1509 all'et\u00e0 di 17 anni. Ebbe un matrimonio dinastico con Caterina d'Aragona, vedova del fratello del re, ovvero Arturo Tudor nel 1509, poco prima dell'incoronazione. Al contrario del padre Enrico VII, che era chiuso e riservato, il figlio sembra essere la perfetta immagine di un estroverso cavaliere, che cerca la compagnia di giovani simili a lui. Cattolico fervente, ascoltava fino a cinque messe al giorno, salvo nei periodi della caccia. Il suo spirito possente ma senza originalit\u00e0, facilmente influenzabile dai suoi consiglieri, che non lo lasciavano mai, n\u00e9 di giorno n\u00e9 di notte. Era anche sensibile a chi gli dava ascolto. Tra i suoi amici e contemporanei e il Lord Cancelliere il cardinale Thomas Wolsey regnava un clima di ostilit\u00e0. Nonostante ci\u00f2 il cardinale fu sicuro della cattolicit\u00e0 del monarca, quando nel 1521 difese la Chiesa cattolica contro le accuse di Martin Lutero in un libro, che scrisse sicuramente con l'aiuto di Tommaso Moro, intitolato \"Difesa dei sette sacramenti\", per il quale venne insignito del titolo di \"Defensor Fidei\" (Difensore della fede) dal papa Leone X. Ma fra i nemici del cardinale a corte vi era anche la seducente Anna Bolena che era a sua volta influenzata dalle idee di Lutero.\nDopo anni passati in Europa come damigella d'onore della regina Caterina, Anna arriv\u00f2 alla corte nel 1522, \"donna affascinante, di spirito e stile, ma anche di volont\u00e0 e di ferocia, in grado quindi di far fronte a Enrico\". Verso la fine degli anni venti Enrico voleva far annullare il suo matrimonio con Caterina, in quanto ella non gli aveva dato eredi maschi viventi. Il monarca voleva un figlio maschio per assicurare una continuit\u00e0 alla dinastia Tudor. Memore di quanto successe nel secolo precedente con la Guerra delle due rose, voleva a tutti i costi evitare il ripetersi di quella situazione. Unica figlia vivente era la principessa Maria.\nEnrico sosteneva che l'assenza di eredi maschi derivava dal fatto che, avendo sposato la vedova di suo fratello, ci\u00f2 non era gradito a Dio. Il matrimonio con Caterina era stato celebrato con una dispensa speciale del papa Giulio II; il re sosteneva che questa dispensa non era valida e che quindi il suo matrimonio non era valido. Nel 1527 Enrico VIII chiese al papa Clemente VII di annullare il matrimonio. Il papa rifiut\u00f2. Infatti, secondo il diritto canonico, il papa non poteva annullare il matrimonio a causa di un ostacolo canonico precedentemente tolto. Clemente VII temeva anche la collera della famiglia di Caterina e di Carlo V, le cui truppe, pi\u00f9 tardi in quell'anno, saccheggiarono Roma e incarcerarono per un breve periodo il papa stesso.\nLa rottura con Roma.\nIl suo scrupolo di coscienza unito all'attrazione per Anna Bolena rese irresistibile il suo desiderio di sbarazzarsi della regina . L'inchiesta riguardante il suo cancelliere, il cardinale Thomas Wolsey accusato di \"praemunire\" nel 1529, e la morte del prelato durante il suo trasferimento a Londra per essere giudicato di alto tradimento nel novembre del 1530, causarono in Enrico dei dubbi e la sua indecisione aument\u00f2 anche di fronte all'opposizione degli amici della regina e di coloro che al contrario volevano una separazione da Roma e vedevano nell'annullamento del matrimonio un'occasione quanto mai favorevole.\nIl Parlamento convocato nel 1529 per discutere dell'annullamento raccoglieva tutti quelli che desideravano una riforma. Ognuno, per\u00f2, non concordava sulla forma da darle: venne chiamato il Parlamento della Riforma. Vi erano uomini di legge che in nome della Common Law erano contrari ai privilegi del clero che poteva convocare i laici ai loro tribunali. Vi erano anche coloro che avevano subito l'influsso dell'evangelizzazione luterana e che erano ostili alla teologia cattolica. Thomas Cromwell rientrava in queste due categorie. Vi erano poi coloro che come John Foxe e Stokesley sostenevamo la \"supremazia del re\" sulla Chiesa d'Inghilterra. Il nuovo cancelliere di Enrico VIII, Thomas More, che aveva sostituito Wolsey, voleva, insieme alla riforma, delle nuove leggi contro l'eresia.\nCromwell era un uomo di legge, un membro del Parlamento e un evangelico. Egli sapeva come manovrare il Parlamento per promuovere la supremazia del re, che era quello che voleva Enrico e per favorire la sua fede e il culto evangelico, che era quello che lui e i suoi amici volevano. Uno dei suoi pi\u00f9 intimi amici era Thomas Cranmer, che stava per essere nominato arcivescovo.\nPer quanto riguardava l'annullamento, nessun progresso sembrava possibile: il papa sembrava temesse pi\u00f9 Carlo V che Enrico VIII. Anna Bolena, Thomas Cromwell e i loro sostenitori dicevano che bastava semplicemente non tener conto del papa, ma nell'ottobre 1530, una commissione di uomini di legge e di ecclesiastici avvert\u00ec che il Parlamento non poteva autorizzare l'arcivescovo ad agire contro un divieto papale. Enrico prese allora la soluzione di perseguitare il clero.\nDopo essersi sbarazzato del cardinale Wolsey, il suo cancelliere, egli decise di accusare il clero di \"praemunire\" allo scopo di spingerli a dare il loro assenso all'annullamento. Il reato di praemunire che vietava l'obbedienza a dei governanti stranieri esisteva sin dal 1392. Questa legge era gi\u00e0 stata usata in particolari procedure giudiziarie.\nDopo aver accusato i partigiani della regina, i vescovi John Fisher, John Clerk, Nicholas West e Henry Standish, cos\u00ec anche l'archiatra d'Exeter, Adam Travers, Enrico estese la procedura nei confronti di tutto il clero. \nEnrico pretese 100.000 sterline in occasione dell'Assemblea del clero inglese di Canterbury per ottenerne il perdono reale, somma che si decise di pagare il 24 gennaio 1531 chiedendo per\u00f2 che venisse dilazionata in cinque anni, ma Enrico rifiut\u00f2. L'Assemblea allora ritorn\u00f2 sulla sua decisione chiedendo ad Enrico delle garanzie prima di versare il denaro. Il re rifiut\u00f2 ancora ogni condizione ma concesse la dilazione in cinque anni aggiungendo cinque articoli che il clero doveva accettare:\nNel Parlamento il vescovo John Fischer era il sostenitore di Caterina e del clero. Egli inser\u00ec nel primo articolo la frase \"se la parola di Dio lo permette\". Quindi durante l'assemblea dei sacerdoti convocata per esaminare le proposte reali, l'arcivescovo William Warham aprendo la discussione, non ottenne che un silenzio di tomba. Allora il prelato disse \"Chi tace acconsente\", al che un sacerdote gli rispose \"Per questo siamo tutti in silenzio\". L'assemblea quindi accett\u00f2 i cinque articoli e il pagamento, era l'8 marzo 1531. In quello stesso anno il parlamento inglese vot\u00f2 l\"'Atto di perdono\".\nLa rottura con l'autorit\u00e0 papale avvenne a poco a poco. Nel 1532, Cromwell present\u00f2 al Parlamento una petizione intitolata \u00ab Richiesta contro l'Ordinario della messa \u00bb, che avanzava un elenco di nove lagnanze contro la Chiesa, includendovi l'abuso di potere e il potere di emanare leggi senza il consenso dell'Assemblea del clero.\nIl 10 maggio 1532, il re chiese alla Chiesa di rinunciare al diritto di legiferare, la \"sottomissione del clero\" venne firmata il 15 maggio. Con questo atto la Chiesa riconosceva la supremazia del re sulla Chiesa, di modo che non poteva essere pi\u00f9 libera di legiferare in materia di diritto canonico senza la licenza reale. Questo fu un atto di annichilimento totale del soggetto Chiesa come legislatore. Questa sottomissione venne accolta dal Parlamento ne 1534, e poi ancora nel 1536. Questo fatto port\u00f2 alle dimissioni di More da cancelliere, lasciando Cromwell padrone della scena politica. Egli non divenne mai cancelliere, ma afferm\u00f2 il suo potere con stretti rapporti informali con la corona. Relazione privilegiata che pi\u00f9 tardi si interruppe.\nSeguirono una serie di leggi parlamentari. La legge concernente la \u00abRitenuta condizionata delle annate\u00bb \u00bb, che proponeva che il clero non pagasse a Roma pi\u00f9 del 5% della sua prima annata delle rendite, incontr\u00f2 delle opposizioni e ci volle per tre volte la presenza di Enrico alla Camera dei Lords e l'intimidazione della Camera dei Comuni perch\u00e9 fosse votata.\nLa \u00abLegge della restrizione degli appelli\u00bb, che fu redatta da Cromwell, a parte quello che concerneva le proibizioni degli appelli a Roma per le questioni ecclesiastiche, dichiarava che \u00abIl regno d'Inghilterra \u00e8 un impero, cos\u00ec \u00e8 stato accettato nel mondo, e che \u00e8 governato da un capo supremo, il re, che ha il titolo e il rango reale della Corona imperiale del paese, a lui un corpo politico, un insieme di persone di ogni condizione e di ogni rango, in nome della spiritualit\u00e0 e della temporalit\u00e0, ha il dovere di attribuire, dopo Dio, una naturale e umile obbedienza\u00bb. Inoltre, si affermava che l'Inghilterra era un paese indipendente sotto ogni aspetto.\nGeoffrey Elton ha chiamato questa legge un \u00abingrediente essenziale alla rivoluzione dei Tudor\u00bb, affermando una teoria della sovranit\u00e0 razionale. La legge della \u00abRitenuta totale delle annate\u00bb proibiva il pagamento di tutte le rendite annuali a Roma e ammoniva che se le cattedrali avessero rifiutato la nomina dei vescovi da parte del re queste rischiavano l'accusa di praemunire. Finalmente nel 1534, La \u00abLegge di Supremazia\u00bb (noto come \"Atto di Supremazia\") fece di Enrico il \u00abcapo supremo sulla Terra della Chiesa d'Inghilterra\u00bb, mettendo da parte ogni uso, costume, legge autorit\u00e0 o prescrizioni che provenissero dall'esterno.\nDopo una luna di miele prematrimoniale in Francia, Enrico e Anna si sposarono a Westminster nel gennaio 1533. Evento facilitato dalla morte dell'arcivescovo Warham, strenuo oppositore al matrimonio del re. Egli venne rimpiazzato da Thomas Cranmer quale arcivescovo di Canterbury. Questo prelato era invece favorevole all'annullamento del matrimonio con Caterina, come Enrico voleva. Anna diede alla luce una figlia che diverr\u00e0 Elisabetta I d'Inghilterra, tre mesi dopo il matrimonio. Il papa scomunic\u00f2 sia il monarca che l'arcivescovo.\nDi conseguenza, lo stesso anno la legge delle \"Primizie e delle decime\" trasferir\u00e0 le tasse sulle rendite ecclesiastiche dal papa alla Corona. La legge che concerneva \"Il pence di Pietro e dispense\" prescriveva il pagamento annuale da parte dei proprietari del penny al papa.\nQuesta legge ribadiva che l'Inghilterra \u00abnon aveva altro capo al di fuori di Dio che sua Grazia\u00bb e che \u00abla corona imperiale\u00bb di Enrico era stata messa al sicuro \u00abdalle usurpazioni e dalle esazioni ingiuste e poco caritatevoli del papa\u00bb.\nPer far fronte ad un'eventuale opposizione a uno di questi argomenti il Parlamento vot\u00f2 nel 1534 \u00abLa legge del tradimento\u00bb, che considerava alto tradimento passibile della pena di morte il fatto di negare \u00abla supremazia del re\u00bb. Finalmente nel 1536 il Parlamento vot\u00f2 la \u00abLegge contro l'autorit\u00e0 del papa\u00bb che sopprimeva l'ultima parte ancora legale dell'autorit\u00e0 papale, cio\u00e8 il suo potere in Inghilterra di esprimere un giudizio nelle discussioni concernenti le Sacre Scritture.\nRadicalismo teologico.\nLa rottura con Roma non era ancora la vera e propria Riforma che si origin\u00f2 dalla diffusione delle nuove idee. Le opinioni di Martin Lutero, il riformatore tedesco, e dei suoi discepoli erano largamente conosciute e dibattute in Inghilterra, dove il radicalismo teologico \u00e8 sempre stato presente. Questo si era manifestato in Inghilterra con i Lollardi, un movimento ispirato dagli scritti di John Wyclif, il traduttore della Bibbia del Quattrocento che aveva ribadito la preminenza della Sacre Scritture. Ma dopo l'esecuzione di Sir John Oldcastle, capo della ribellione dei Lollardi nel 1415, questi privi del loro capo si ridussero considerevolmente di numero e di influenza nel corso del Quattrocento.\nVi erano comunque ancora molti Lollardi, in particolare a Londra, nella valle del Tamigi, nella contea dell'Essex e del Kent, a Coventry e a Bristol, come in molte regioni del nord. Essi furono ricettivi alle nuove idee, quando comparvero, anche loro cercavano di riformare la Chiesa, mettendo la Parola di Dio al primo posto e consideravano l'eucaristia come una semplice commemorazione. Ci\u00f2 nonostante non presero parte alle azioni del governo. Altre idee critiche nei confronti della supremazia del papa, erano portate avanti oltre che dai Lollardi anche da ambienti che speravano imporre la supremazia del potere secolare sulla Chiesa da conciliaristi come Tommaso Moro e, agli inizi, da Cranmer. Altri riformisti cattolici, come John Colet ritenevano che gli eretici non erano pi\u00f9 pericolosi, per la fede, della vita immorale e indolente dei chierici.\nDi altro ordine fu l'impatto avuto dalle idee di Lutero. La sua idea cardine \"giustificati per mezzo della sola fede\" e non per le buone azioni, minacciava la base stessa del sistema penitenziale cattolico con le sue messe e preghiere di suffragio per i morti a pagamento e l'idea del purgatorio. Per Lutero, nessun atto penitenziale, nessuna preghiera, nessuna messa pu\u00f2 garantire la grazia di Dio, solo la fede permette di ottenere ci\u00f2. Con la stampa, diffusasi alla fine del secolo precedente, si moltiplicarono il numero delle bibbie in lingua. Venne anche stampata una nuova traduzione fatta da William Tyndale, che venne proibita ma non si riusc\u00ec a fermarne la diffusione clandestina. In tali condizione la Chiesa non poteva pi\u00f9 imporre in maniera efficace il proprio punto di vista. Attorno agli anni 1520 un gruppo che si riuniva alla taverna del \"Cavallo bianco\" di Cambridge, che si faceva chiamare \"piccola Germania\", inizi\u00f2 a guadagnare influenza; tra i suoi affiliati figuravano: Robert Barnes, Hugh Latimer, John Frith e Thomas Bilney. Tutti questi membri furono in seguito mandati al rogo come eretici, diversa sorte tocc\u00f2 a Thomas Cranmer, che era a quei tempi uno studente prudente e critico nei confronti delle idee di Lutero. Cramer cambi\u00f2 opinione pi\u00f9 tardi, in parte partecipando al gruppo che tentava di ottenere l'annullamento del matrimonio, e soprattutto dopo il suo soggiorno a Norimberga nel 1532 presso Osiandro, dove ne spos\u00f2 segretamente la nipote. Anche allora la situazione si complic\u00f2 per il fatto che pure i luterani non erano in favore dell'annullamento. Cramer fu costretto a cercare sostegno a Strasburgo e a Basilea, dove venne in contatto con le idee pi\u00f9 radicali, quelle di Ulrico Zwingli.\nIl programma di Cranmer, favorito dall'influenza di Anna Bolena sulle nomine vescovili, non era solamente diretto contro il clero e l'autorit\u00e0 di Roma. Egli persuase Enrico che, per premunirsi contro le alleanze politiche che Roma poteva tentare di creare, bisognava avviare dei negoziati con i principi luterani tedeschi. C'era la possibilit\u00e0 che l'imperatore Carlo V reagisse per vendicare il ripudio di sua zia, la regina Caterina, appoggiando la scomunica. Tutto ci\u00f2 non port\u00f2 a niente, se non al fatto d'introdurre in Inghilterra idee luterane: solamente tre sacramenti il battesimo, l'eucaristia, e la penitenza, che Enrico era pronto ad approvare per riservarsi la possibilit\u00e0 di un'alleanza. Pi\u00f9 visibili e molto pi\u00f9 spiacevoli furono le Ingiunzioni, prima nel 1536 poi nel 1538. Il programma cominci\u00f2 con la soppressione di molti giorni festivi ritenuti \"occasione per vizi e pigrizia\", particolarmente numerosi nel periodo dei raccolti, che ebbero un effetto immediato sulla vita dei villaggi. Le offerte alle immagini vennero scoraggiate, come i pellegrinaggi. In certi casi statue o quadri vennero bruciati o distrutti sotto il pretesto che erano oggetto di una devozione superstiziosa, vennero proibiti i ceri accesi davanti alle immagini, le Bibbie dovevano essere acquistate sia se erano scritte in latino che se scritte in inglese.\nSoppressione dei monasteri.\nNel 1534 Cromwell inizi\u00f2 un'ispezione dei monasteri, con il pretesto di controllarne lo stato, ma in realt\u00e0 con lo scopo di valutarne il loro patrimonio in vista di un'espropriazione. Sopprimere dei monasteri allo scopo di raccogliere fondi non era cosa nuova. Cromwell lo aveva gi\u00e0 fatto alcuni anni prima con il beneplacito del cardinal Wolsey, per raccogliere fondi per due collegi previsti a Ipswich e a Oxford. Questa volta l'ispezione venne accordata per redigere l'inventario dei possedimenti monacali. Gli ispettori pretesero di aver trovato, presso i monaci e le monache, condotte sessuali immorali e illeciti finanziari, questi vennero presi come pretesto per la soppressione dei monasteri. La Chiesa possedeva a quel momento tra un quinto e un terzo di tutte le terre inglesi. Cromwell comprese che poteva legare alla corona la piccola e la grande nobilt\u00e0, vendendo loro le terre dei monasteri, in quanto, in seguito, tutte le entrate dello Stato ottenute dalla \"supremazia reale\" avrebbero stravolto gli equilibri tra i potenti del regno. La soppressione inizi\u00f2 partendo dai pi\u00f9 piccoli monasteri dal 1536, questo primo intervento procur\u00f2 alla corona una rendita annua di 200 lire sterline. Fondi che vennero utilizzati da Enrico per finanziare la costruzione di difese costiere contro invasioni, tutte le terre vennero assegnate alla corona o vendute all'aristocrazia. Mentre la \"supremazia reale\" aveva suscitato poche reazioni, la soppressione delle abbazie e dei monasteri urtarono i fedeli laici.\nFolle di credenti attaccarono gli incaricati della demolizione degli edifici religiosi, e molti commissari incaricati dell'operazione furono aggrediti in molte localit\u00e0. In molte regioni del nord tra la fine del 1536 e l'inizio del 1537, vi furono sollevamenti dei fedeli contro l'azione dello Stato. Nell'autunno del 1536, a Horncastle nel Lincolnshire, vi fu un grande assembramento di oltre 40.000 persone, che venne disperso a fatica, dopo aver tentato, senza successo, di negoziare con il re attraverso una petizione. Altrettanto serio fu il \"pellegrinaggio di Grazia\". Le rivolte si estesero a tutto lo Yorkshire dove i ribelli si riunirono a York. Robert Ask, loro leader, negozi\u00f2 la riapertura di trentasei monasteri del nord, gi\u00e0 sciolti. Le promesse che gli aveva fatto il duca di Norfolk vennero ignorate per ordine del re. Il duca ricevette l'ordine di reprimere la rivolta. Quarantasette ribelli del Lincolnshire e centotrentadue del pellegrinaggio del nord furono passati per le armi.. Altre rivolte seguirono, in Cornovaglia agli inizi del 1537, e a Walsingham nella contea di Norfolk, che ricevettero lo stesso trattamento. Furono necessari quattro anni a Cromwell per raggiungerne lo scopo. Nel 1539, mise in atto lo scioglimento dei grandi monasteri, che gli erano sfuggiti fino ad allora. Molti si piegarono, mentre altri cercarono di sopravvivere pagando. Quando i conventi venivano chiusi, molti monaci cercarono rifugio in monasteri pi\u00f9 grandi, mentre altri divennero sacerdoti secolari. Diciotto certosini si opposero e vennero uccisi.\nCapovolgimento della Riforma.\nL'abolizione dell'autorit\u00e0 papale non determin\u00f2 l'ordine ma al contrario dette luogo a dissensi e violenze. Ogni giorno vengono riferiti a Cromwell atti senza senso di iconoclastia, distruzioni gratuite, dispute degenerate in atti violenti, contestazioni estreme di ogni forma di fede, che egli tent\u00f2 di nascondere al re.. Quando Enrico venne a sapere quello che accadeva reag\u00ec. \nCos\u00ec alla fine del 1538, fra le altre cose, venne fatto un proclama che proibiva le libere discussioni aventi come oggetto l'eucaristia e che vietava il matrimonio dei preti sotto la pena di morte. Enrico presiedette personalmente nel novembre del 1538 il processo a John Lambert, che aveva negato la Transustanziazione. Nello stesso periodo, partecip\u00f2 alla stesura della proclamazione che dava dieci giorni agli anabattisti e ai sacramentali per lasciare il paese. Nel 1539, il Parlamento vot\u00f2 i \"Sei Articoli\", confermando il credo cattolico riguardo alla transustanziazione, il celibato dei sacerdoti, l'importanza della confessione personale e prescrivendo sanzioni per tutti coloro che li negavano. In quell'anno, il re partecip\u00f2 al Triduo Pasquale con una certa ostentazione.. Il 28 giugno 1540, Cromwell, che per molto tempo fu confidente e leale servitore del re, venne giustiziato. Diverse ragioni vengono addotte per questo fatto: Cromwell non avrebbe fatto applicare l'atto dei \"Sei Articoli\", che avrebbe sostenuto Barnes, Latimer e altri eretici, o che fosse stato il responsabile del matrimonio di Enrico con Anna di Cl\u00e8ves, sua quarta moglie. Molti altri vennero arrestati, mentre si dice che Cranmer tenne un basso profilo.\nQuello stesso anno il re d'Inghilterra inizi\u00f2 il suo attacco contro la libera disponibilit\u00e0 di Bibbie. Nel 1536 Cromwell aveva incaricato tutte le parrocchie di acquisire una Bibbia di grossa taglia completa in inglese, queste dovevano essere presenti per la Pasqua dell'anno successivo. Questa istruzione venne largamente ignorata. Anche una nuova versione detta \"La Grande Bibbia\", basata principalmente su una traduzione in inglese di William Tyndale che partiva da fonti ebraiche e greche, venne autorizzata nell'agosto del 1537. Nel 1539 Enrico manifest\u00f2 il desiderio di vederla corretta, compito che Cranmer affid\u00f2 agli universitari. In tutti i casi le parrocchie furono riluttanti a mettere a disposizione dei fedeli Bibbie in lingua inglese. Esse tendevano a evitare la lettura di queste traduzioni, timorose di creare nuovi eretici.. Con l'atto \"per l'avanzamento della vera religione\" del 1543, Enrico limit\u00f2 la lettura della Bibbia ai soli uomini e donne di nobile estrazione. Egli espresse le sue preoccupazione al Parlamento nel 1545, non voleva che \"la parola di Dio venisse, rimata, cantata, scandita in taverne e luoghi profani, in contrasto con il vero senso della dottrina\". Si disse che non vi era nessun popolo europeo pi\u00f9 influenzato dalle Scritture in vernacolo che il popolo inglese..\nI tradizionalisti, il duca di Norfolk, Wriothesly, Gardiner e Tunstall, si erano guadagnati i favori del re, e vennero destinati nel suo testamento a diventare membri del Consiglio di Reggenza alla sua morte. Ma prima che Enrico morisse nel 1547, Edward Seymour, I conte di Hertford, fratello della terza moglie del re Jane Seymour, e per questo zio del futuro re Edoardo VI, riusc\u00ec, grazie a varie alleanze concluse con protestanti influenti come John Dudley, a prendere il controllo del Consiglio privato. Riusc\u00ec a convincere Enrico a modificare il testamento, nominando come esecutore testamentario i suoi partigiani..\nLa Riforma sotto Edoardo VI d'Inghilterra.\nAlla morte di Enrico nel 1547, gli succedette il figlio di nove anni Edoardo. Edoardo era un ragazzo precoce, allevato nella fede protestante, ma al tempo stesso insignificante politicamente. Suo zio Edward Seymour venne nominato Lord Protettore, con un potere quasi simile a quello di un sovrano. Nominato Duca di Somerset, dapprima si mosse con cautela, anche perch\u00e9 la sua nomina aveva trovato delle contestazioni. Si muoveva solo quando ne vedeva un vantaggio politico. Inaspr\u00ec le ingiunzioni contro le immagini, che vennero implacabilmente applicate, da prima in maniera informale, poi su ordine. Tutte le immagini nelle chiese dovevano essere smantellate, vetrate, reliquiari e statue vennero rovinate o distrutte. I crocifissi, le balaustre e le inferriate vennero abbattuti mentre le campane vennero tolte. Vennero proibiti i paramenti sacri che vennero o venduti o bruciati. I vassoi della questua vennero fusi o venduti, venne tolto anche l'obbligo di celibato per i sacerdoti. Vennero proibite le processioni, il mercoled\u00ec delle ceneri e la domenica delle palme vennero eliminati. Le cantor\u00ece, grazie a cui le messe celebrate per i defunti venivano pagate, vennero totalmente abolite.\nLa maniera con cui tutti questi cambiamenti vennero accolti \u00e8 materia di dibattito: \nsecondo A.G. Dickens il popolo aveva cessato di \"credere alla forza di intercessione delle messe celebrate per le anime del purgatorio\"; altri, come Eamon Duffy, affermano che la demolizione di cappelle e il ritiro delle immagini avvenivano in coincidenza con visite reali. Nel 1549, Cranmer introdusse un \"libro di preghiera comune\" in lingua inglese. Nel 1550, gli altari in pietra vennero sostituiti con semplici tavole di legno, una rottura molto marcata con il passato, questo cambi\u00f2 l'apparenza e il punto centrale degli edifici religiosi.\nMeno visibile, ma non meno importante, era l'ordinario, che venne fornito ai pastori protestanti, ma non ai sacerdoti cattolici, che, secondo l'opinione comune, era un adattamento conservativo di una bozza preliminare di Martin Bucer. Nella prefazione veniva menzionata esplicitamente la successione storica, ma venne descritta come \"un esempio supplementare di adozione opportunistica da parte di Cranmer delle forme medievali per degli scopi nuovi\". Nel 1551, l'episcopato venne rimodellato con nomine di pastori protestanti. Questo tolse l'ostacolo ai cambiamenti, rappresentato dal rifiuto di alcuni vescovi di far applicare i regolamenti imposti dal governo. Oramai la riforma poteva avanzare rapidamente. Nel 1552, il libro delle preghiere, che il vescovo tradizionalista Stephen Gardiner aveva definito dalla sua prigione come \"sofferente di un'interpretazione cattolica\", venne sostituito da un secondo testo pi\u00f9 radicale, che modificava la forma dell'officio, togliendone ogni senso del sacrificio. Il Parlamento di Edoardo abrog\u00f2 anche i \"Sei Articoli\" introdotti dal padre.\nL'adozione della nuova liturgia non fu adottata senza proteste. Il conformismo era all'ordine del giorno, ma nell'Inghilterra dell'est e nel Devon, vi furono delle ribellioni come in Cornovaglia dove molte parrocchie inviarono i loro giovani. Queste rivolte furono brutalmente represse. Altrove, le cause della rivolta furono meno chiare, ma in luglio, in tutto il sud del paese regnava una \"calma fremente\", che alla fine esplose in numerosi luoghi sotto forma di \"agitazioni\", la pi\u00f9 violenta fu quella del Kent a Norwich.\nMa nel resto del paese, semplicemente le riforme venivano ignorate, i sacerdoti delle cappelle continuarono a cantare le messe e i proprietari terrieri a pagarle. L'opposizione alla soppressione delle immagini sacre era cos\u00ec capillare che, durante il Commonwealth, William Dowsing (1596-1679) fu incaricato di distruggerle nel Suffolk, un compito da lui definito enorme. Nel Kent e nel sud-est, le riforme vennero accolte il pi\u00f9 sovente volontariamente, e per molti, la vendita dei paramenti sacri e dei calici, fece guadagnare parecchi soldi. Ma \u00e8 vero che a Londra e nel Kent, le idee riformiste si erano infiltrate pi\u00f9 profondamente nel popolo. La resistenza dal canto suo fece vacillare il Lord Protettore Somerset, e nel 1549 molti temevano che la riforma non riuscisse. Il libro delle preghiere era il problema pi\u00f9 importante, allora Liste fatto conte di Warwich, venne nominato Lord Presidente del Consiglio privato, e da buon opportunista mor\u00ec cattolico, utilizz\u00f2 la riforma come mezzo per abbattere i suoi avversari.\nIn apparenza, la distruzione e la vendita delle immagini sacre aveva cambiato le chiese. Di fatto, molte di queste vennero semplicemente nascoste, mentre le opere in pietra vennero sepolte. Vi furono molte discussioni tra il governo e le parrocchie sui beni della chiesa. Cos\u00ec, quando Edoardo mor\u00ec nel luglio del 1553 e il duca di Northumberland tent\u00f2 di far salire al trono la protestante Jane Grey, l'impopolarit\u00e0 delle riforme e delle confische diede a Maria (cattolica) la possibilit\u00e0 di farsi proclamare regina, prima nel Suffolk, in seguito a Londra, per acclamazione della folla.\nLa Restaurazione cattolica.\nA partire del 1553, sotto il regno di Maria I, figlia cattolica di Enrico, la riforma venne abrogata, Maria cerc\u00f2 di ottenere la riunificazione con Roma. Il suo primo atto parlamentare fu quello di far riconoscere retroattivamente l'unione dei genitori, con l'obiettivo di legittimare la sua pretesa al trono. Raggiunto lo scopo in patria, questo non fu sufficiente per ottenere la stessa cosa dal pontefice, che chiedeva che anche le questioni riguardo ai beni ecclesiastici fossero risolte nel paese. Questo voleva dire che chi aveva acquistato quei beni ne entrava effettivamente in possesso. Fu solo quando i proprietari terrieri inglesi si videro accordare soddisfazione, che il rappresentante di Giulio III arriv\u00f2, nel novembre del 1554, per ratificare la riunificazione con Roma. Il cardinale Reginald Pole venne nominato arcivescovo di Canterbury in sostituzione di Cranmer che era stato imprigionato, Maria avrebbe potuto farlo giudicare per tradimento (egli aveva sostenuto la candidatura di Jane Grey), ma ella prefer\u00ec farlo giudicare per eresia.\nL'abiura di Cranmer sembrava un successo della regina, questa abiura venne firmata in prigione, ma mentre veniva portato al patibolo ritratt\u00f2 pubblicamente, riaffermando il suo protestantesimo, questo trasform\u00f2 la vittoria di propaganda in una sconfitta per il governo e Maria. Per ottenere i suoi scopi di controriforma Maria doveva impedire alla sua sorellastra protestante Elisabetta, di accedere al trono. Per raggiungere lo scopo avrebbe dovuto concepire un erede al trono. Si spos\u00f2 quindi con il figlio di Carlo V Filippo II di Spagna. Vi furono delle opposizioni a questo matrimonio, con ribellioni nel Kent, condotte da Sir Thomas Wyatt, anche se come clausola matrimoniale veniva stipulato che il marito non poteva subentrare al trono in caso di morte della regina, che egli non riceveva nessun possedimento su suolo britannico e che non sarebbe stato incoronato. Di fatto la sua funzione era quella di assicurare un discendente alla regina. Tutto questo non port\u00f2 a nulla, la regina non ebbe eredi. L'apparente gravidanza era in realt\u00e0 un tumore allo stomaco. Colmo della sfortuna, alla morte di papa Giulio III succede Paolo IV, che dichiara guerra a Filippo II, richiamando l'arcivescovo Reginald Pole a Roma con l'accusa di eresia. Maria rifiut\u00f2 di farlo partire. Le speranze di riconciliazione svanirono come neve al sole.\nA partire dal 1555, i toni, in origine concilianti, del regime cominceranno ad indurirsi. Le leggi medievali sulle eresie furono rimesse in vigore. Seguirono cos\u00ec quelle che furono chiamate le \"Persecuzioni di Maria\", nel corso delle quali 283 protestanti furono bruciati al rogo per eresia. La regina si vedr\u00e0 cos\u00ec assegnare il soprannome di \"Maria la sanguinaria\", grazie al libro \"Book of Martyrs\" di John Foxe, dove sono descritte in dettaglio le esecuzioni. Pi\u00f9 tardi, l'autorit\u00e0 ecclesiastica inglese ordiner\u00e0 di introdurre il libro di Foxe in ogni cattedrale del paese. Le esecuzioni eseguite precedentemente, dopo le rivolte del 1536 e la ribellione di St. David's Down del 1549, come il numero sconosciuto di monaci che morirono per avere rifiutato di sottomettersi alla riforma, superava largamente quelli giustiziati sotto Maria I. Ma l'eroismo di alcuni di questi martiri fu un esempio per quelli che ne furono testimoni, cos\u00ec che in certi luoghi, furono i roghi ad agitare il popolo contro il regime.\nSi ebbe un lento consolidamento del Cattolicesimo durante gli ultimi anni di Maria. Edmund Bonner, vescovo di Londra, che si era riconciliato con il Cattolicesimo, pubblic\u00f2 un catechismo e una raccolta di omelie. Gli stampati furono largamente utilizzati per produrre degli abecedari e dei testi religiosi. Le vocazioni cominciarono a crescere dopo quasi un decennio: le riparazioni delle chiese, per lungo tempo trascurate ripresero. Nelle parrocchie, \u00abi restauri e le riparazioni proseguirono, nuove campane furono acquistate, e la produzione di birra delle chiese produssero nuovi profitti pastorali\u00bb. Dei commissari fecero delle ispezioni per verificare che gli altari fossero restaurati, i crocefissi rimessi al loro posto, i paramenti sacerdotali e i calici riacquistati. Di pi\u00f9, Pole era determinato a fare di pi\u00f9 che ristabilire la situazione precedente alla riforma. Egli basava sulle Scritture l'insegnamento e l'educazione per il miglioramento dei principi morali del clero. \u00c8 difficile stabilire sino a che punto la devozione cattolica, con le sue credenze nei Santi e nel Purgatorio, fosse stata alterata. Alcune certezze, particolarmente quelle economiche, erano ormai tolte di mezzo: le donazioni alle chiese si riducevano in modo significativo. La fiducia negli uomini di chiesa, che erano stati pronti a cambiare d'opinione, e che ora volevano lasciare le loro nuove mogli, come si richiedeva loro, si andava certamente indebolendo. Pochi monasteri e canterie furono ristabiliti. Alcuni hanno detto che la religione parrocchiale fu contrassegnata da una \u00absterilit\u00e0 religiosa e culturale\u00bb mentre altri osservarono un entusiasmo, guastato solo, dal punto di vista economico, da cattivi raccolti che causarono miseria e povert\u00e0. Quello di cui c'era bisogno era il tempo: ecco qual era il sentimento dei protestanti, come Thomas Bentham, che appartenevano a delle congregazioni clandestine che si apprestavano a compiere un lungo cammino, per il momento occorreva sopravvivere. La morte di Maria nel dicembre 1558, senza figli e senza aver previsto un cattolico che le succedesse, non permise un consolidamento del cattolicesimo.\nIl consolidamento elisabettiano.\nQuando Maria mor\u00ec, senza figli, nel 1558, la sua sorellastra Elisabetta eredit\u00f2 il trono. Essa era protestante, ma senza fanatismo cos\u00ec che dovette procedere lentamente, e con qualche difficolt\u00e0 per ristabilire l'eredit\u00e0 del suo fratellastro.\nIn questo modo il Parlamento vot\u00f2 senza difficolt\u00e0, nel 1559, la \u00abLegge di supremazia\u00bb che convalidava dieci leggi che Maria aveva abrogato e che conferivano a Elisabetta il titolo di \u00abGovernatore supremo della Chiesa d'Inghilterra\u00bb. Al contrario, la \u00abLegge d'uniformit\u00e0\u00bb del 1559, che obbligava il popolo ad assistere all'officio della domenica in una chiesa anglicana, utilizzando una versione leggermente modificata del \"libro della preghiera comune\", non fu votato che con tre voti di differenza.\nPer quanto riguarda il problema delle immagini Elisabetta inizialmente autorizz\u00f2 i crocifissi e i ceri, e di permettere la reintroduzione dei paramenti sacri, queste iniziative non vennero ben accolte dai nuovi vescovi protestanti appena eletti. Nel 1560, Edmund Grindal, che era stato esiliato sotto Maria, venne nominato vescovo di Londra e fu autorizzato a distruggere le balaustre delle gallerie delle chiese di Londra, l'anno successivo fu la regina stessa ad autorizzare la demolizione degli amboni..\nIn seguito la determinazione di evitare ogni nuova restaurazione si evidenzi\u00f2 con l'attenta distruzione dei crocefissi, dei paramenti sacerdotali, delle lastre d'altare, dei dipinti dei Giudizi universali, delle statue e di altri ornamenti. Ma ci\u00f2 che contribu\u00ec pi\u00f9 di ogni altra cosa al successo dell'operazione fu molto semplicemente la stessa durata del regno di Elisabetta: mentre Maria per imporre il suo programma ebbe a disposizione solo cinque anni, Elisabetta pot\u00e9 usufruire di pi\u00f9 di quarant'anni. Coloro che pazientavano \u00abin attesa di giorni migliori\u00bb che fosse ordinata una nuova restaurazione, furono sconfitti dal passare degli anni.\nQuesto per\u00f2 non fu un semplice processo di consolidamento poich\u00e9 durante il suo regno comparve il Puritanesimo che inglobava quei protestanti che, pur essendo 'accordo che vi dovesse essere una Chiesa nazionale, ritenevano tuttavia che la Chiesa dovesse essere solo in parte riformata. Il Puritanesimo andava dall'ostilit\u00e0 per il contenuto del libro delle preghiere e delle cerimonie papiste fino a desiderare uno Stato ecclesiastico radicalmente riformato.\nGrindal fu nominato arcivescovo di Canterbury nel 1575, e, per la sua ispirazione a favorire la causa puritana si mise in contrasto con la stessa regina. Le indirizz\u00f2 un rimprovero di 6000 parole che terminava con queste parole: \u00abSopportatemi con pazienza, ve ne supplico Signora, se io scelsi d'offendere la vostra maest\u00e0 terrestre piuttosto che offendere la maest\u00e0 celeste di Dio\u00bb.\u00bb. I fastidi che egli procur\u00f2 gli guadagnarono l'arresto e bench\u00e9 egli non fosse mai stato dichiarato decaduto dal suo titolo, la sua morte, cieco e malato, mise fine alle speranze dei suoi amici.\nIl suo successore John Whitgift, riflett\u00e9 pi\u00f9 a lungo di fronte alla determinazione della regina di riportare all'ordine quelli che non erano disposti ad accettare quanto aveva stabilito. Conformista, egli impose al clero un livello d'obbedienza, che, sembra, allarm\u00f2 gli stessi ministri della regina, come Lord Burghley. La causa puritana non era favorita neppure dai suoi stessi sostenitori. Gli opuscoli dell'autore sotto lo pseudonimo Martin Marprelate, che attaccavano il clero conformista con un humour diffamatorio, scandalizzavano il clero puritano pi\u00f9 anziano tanto che chiesero al governo di tentare, senza risultati, di smascherare questo scrittore satirico. Incidentalmente fu difficile per i puritani di resistere nel concludere che poich\u00e9 la sconfitta dell'Invincibile Armada nel 1588 fu voluta da Dio che \u00absoffi\u00f2 il suo vento ed essi furono dispersi\u00bb, questo stesso Dio che poi non aveva procurato alcun disastro, non doveva essere troppo offeso per la condizione religiosa del paese. \nD'altra parte, restavano ancora un gran numero di credenti cattolici, alcuni si conformarono, piegandosi ai cambiamenti dei tempi, ma sperando in un ritorno all'ortodossia. I paramenti sacri sempre nascosti, come i candelieri dorati e i calici. Di nascosto si celebravano ancora delle messe con la Comunione. Era comunque molto pi\u00f9 difficile di prima. I cambiamenti introdotti da Elisabetta furono pi\u00f9 globali e incisivi di quelli portati da suo fratellastro Edoardo. Tutti i vescovi, tranne uno, persero la loro funzione, un centinaio di professori universitari di Oxford vennero esautorati, molti dignitari diedero le dimissioni piuttosto che giurare. Altri, sia sacerdoti che laici, vissero una doppia vita, si erano apparentemente conformati, ma cercavano di evitare i giuramenti di conformit\u00e0. Fu solo con il tempo che i refrattari, quelli che si rifiutavano di assistere ai servizio divino protestante, divennero pi\u00f9 numerosi. I gesuiti e i seminaristi formati a Douai e a Roma per compensare le perdite di sacerdoti in patria, incoraggiavano i reticenti. Negli anni settanta una Chiesa clandestina crebbe rapidamente, mentre la Chiesa d'Inghilterra divenne pi\u00f9 protestante e meno tollerabile per i cattolici, che formava una minoranza di una certa importanza. Il domenicano Girolamo Pollini pubblic\u00f2, in italiano e in cinque libri, uno studio sulle reali condizioni dei cattolici inglesi, durante i primi venti anni di regno di Elisabetta I. La sua \"Storia ecclesiastica della rivoluzione d\u2019Inghilterra\", fu edita per la prima volta nel 1591, a Firenze.\nLa rivolta dei conti del nord, nel 1569, fu il solo tentativo serio di restaurare il vecchio regime. L'iniziativa fu fallimentare: nonostante le folle tumultuose che li accolsero a Durham, la rivolta non si estese. Gli aiuti che essi si attendevano non arrivarono, la comunicazione con i loro alleati a corte fu mediocre, e rimasero troppo lontani per riuscire a liberare Maria Stuart, prigioniera a Tutbury, la cui liberazione avrebbe assicurato molti pi\u00f9 sostegni.\nPer i cattolici, la scelta divenne sempre pi\u00f9 inevitabile, dopo il rifiuto della Chiesa cattolica di autorizzare l'assistere occasionalmente alle celebrazioni protestanti, e la scomunica di Elisabetta da parte del papa Pio V nel 1570. L'arrivo dei preti dei seminari, ritenuta necessit\u00e0 vitale per certi cattolici, accrebbe provocato ulteriori fastidi. I ministri di Elisabetta presero delle contromisure per arginare questa situazione: le multe per chi non aveva assistito al culto, inizialmente di 12 penny, vennero portate a 20 sterline mensili, cinquanta volte il salario di un artigiano. Era diventato un atto di tradimento la sottomissione a Roma e la riconciliazione con essa. \nLe esecuzioni di sacerdoti iniziarono: la prima nel 1577, quattro nel 1581, undici nel 1582, due nel 1583, sei nel 1584, cinquantatr\u00e9 nel 1590 (settanta per gli anni dal 1601 e 1680). Era infatti proibito per un sacerdote cattolico ordinato all'estero entrare nel paese. Per molti credenti la scelta era fra tradimento o dannazione. Chiaramente vi era comunque una differenza tra la legge e la sua applicazione. Gli attacchi del governo contro i refrattari si focalizzavano sulla Gentry. Pochi di loro vennero veramente condannati a delle ammende, e se questo avveniva si applicavano degli sconti. La persecuzione aiut\u00f2 i sacerdoti a convincersi che non dovevano rifiutare la comunione a conformisti occasionali. Le persecuzioni non estinsero la fede ma la misero alla prova crudelmente. Un gran numero di cattolici nell'est dell'Inghilterra e nel nord si fusero nel resto della popolazione negli anni sessanta, in parte in quanto i sacerdoti rimasti fedeli a Roma non servivano che le grandi famiglie cattoliche, che erano le sole in grado di nasconderli. Senza la messa e una educazione pastorale le persone di umili condizioni, gli artigiani e i contadini si confusero nel conformismo, mentre i cattolici, sostenuti da sacerdoti stranieri, vennero considerati come non inglesi.\nEredit\u00e0.\nAlla morte della regina Elisabetta, emerse un terzo partito, ostile nei confronti dei puritani senza essere legato a Roma. Preferisce il Libro delle preghiere rivisto nel 1559, da dove erano state tolte alcune frasi offensive per i cattolici. I refrattari avevano abbandonato il centro della scena. Una nuova disputa si era ingaggiata tra i puritani, che speravano di togliere di mezzo il libro di preghiere e l'episcopalismo, e il terzo partito, che rifiutava le profezie ma voleva una gerarchia episcopale, e la cui spiritualit\u00e0 era stata nutrita dal libro di preghiera. Alla morte di Elisabetta nel 1603, fu tra questi due gruppi che l'episodio pi\u00f9 violento della Riforma sarebbe nato. Durante il regno degli Stuart, Giacomo I e Carlo I, i termini della disputa andarono delineandosi, si arriv\u00f2 alla Guerra civile inglese, il primo conflitto su suolo inglese che si estese alla popolazione civile. La guerra non fu che in parte religiosa, ma l'abolizione del libro di preghiere e dell'episcopato ad opera di un parlamento puritano fu uno dei motivi scatenanti del conflitto. Come Diarmaid MacCulloch aveva notato, esso fu il legame degli avvenimenti tumultuosi, e pu\u00f2 essere ritrovato lungo tutto il Commonwealth (1649-1660), e la Restaurazione che seguirono. Il terzo partito sarebbe diventato il cuore della Chiesa d'Inghilterra restaurata, questo fu il nome che le venne dato questa Chiesa avrebbe occupato solo una parte della scena, che fu completata da movimenti non conformisti in cui vennero inclusi anche i cattolici."}
{"id": "1468869", "revid": "729019", "url": "https://it.wikipedia.org/wiki?curid=1468869", "title": "Peaceville Records", "text": "La Peaceville Records \u00e8 una casa discografica musicale inglese, fondata da Paul \"Hammy\" Halmshaw (delle band Instigators e Civilized Society?, e dei Sore Throat) nel 1987, a Cleckheaton, Inghilterra. Originariamente etichetta anarcho punk, e poi nel crust punk. Poi da met\u00e0 anni ottanta si sposta verso il doom metal. Tuttora produce gruppi death metal e doom metal."}
{"id": "1468871", "revid": "287204", "url": "https://it.wikipedia.org/wiki?curid=1468871", "title": "Century Black", "text": ""}
{"id": "1468873", "revid": "124216830", "url": "https://it.wikipedia.org/wiki?curid=1468873", "title": "Roger Ap\u00e9ry", "text": "Tale numero \u00e8 oggi chiamato \"costante di Ap\u00e9ry\".\nBiografia.\nNato a Rouen da madre francese e padre greco, Roger Ap\u00e9ry studi\u00f2 presso l'\u00c9cole Normale Sup\u00e9rieure, con un anno d'interruzione degli studi in quanto prigioniero di guerra durante la Seconda guerra mondiale. Successivamente fu nominato \"Lecteur\" a Rennes. Nel 1949 divent\u00f2 professore presso l'Universit\u00e0 di Caen, dove rimase fino alla pensione. Mor\u00ec dopo lunga malattia nel 1994.\nLa sua scoperta pi\u00f9 importante \u00e8 la gi\u00e0 citata dimostrazione dell'irrazionalit\u00e0 di \u03b6(3), presentata nel 1977. Questa dimostrazione \u00e8 stata la prima - essendo al tutto il 2016 ancora l'unica - che riguardi l'irrazionalit\u00e0 dei valori della funzione zeta in corrispondenza dei numeri dispari. Dal 1977 diversi matematici si sono impegnati nella formulazione della cosiddetta \"sequenza di Ap\u00e9ry\", come base per dimostrare l'irrazionalit\u00e0 di altre valori di questo tipo. \nAp\u00e9ry fu anche un noto attivista politico e per alcuni anni \u00e8 stato presidente del Partito Radicale del Calvados. Si ritir\u00f2 dalla politica dopo le riforme istituite da Edgar Faure in seguito al Sessantotto."}
{"id": "1468878", "revid": "1632387", "url": "https://it.wikipedia.org/wiki?curid=1468878", "title": "Lock Up (gruppo musicale britannico)", "text": "I Lock Up sono un gruppo grindcore/death metal formato da celebrit\u00e0 della scena metal mondiale, creato da Shane Embury dei Napalm Death. Ne fanno parte componenti ed ex-componenti di gruppi come Napalm Death, Cradle of Filth, Hypocrisy, Terrorizer, Dimmu Borgir, Disfear, The Great Deceiver, At the Gates, Skitsystem e Nightrage."}
{"id": "1468880", "revid": "404338", "url": "https://it.wikipedia.org/wiki?curid=1468880", "title": "Lagrange (disambigua)", "text": "Lagrange, LaGrange o La Grange possono riferirsi a:"}
{"id": "1468884", "revid": "1934238", "url": "https://it.wikipedia.org/wiki?curid=1468884", "title": "Cefalosporine", "text": "Le cefalosporine sono una classe di antibiotici beta-lattamici battericidi ad ampio spettro, scoperti nel 1945 dall'igienista Giuseppe Brotzu dell'Universit\u00e0 degli Studi di Cagliari assieme all'allievo Antonio Spanedda. In origine, le cefalosporine furono ottenute da colture del fungo \"Cephalosporium acremonium\".\nIl meccanismo d'azione \u00e8 identico a quello delle penicilline, alle quali le cefalosporine sono simili anche per struttura chimica e per la potenziale tossicit\u00e0. Tutti questi farmaci, infatti, agiscono bloccando la sintesi della parete batterica.\nStruttura.\nIl nucleo delle cefalosporine, l'acido 7-aminocefalosporanico (7-ACA), \u00e8 un composto beta-lattamico molto simile all'acido 6 amino-penicillanico (6-APA), caratteristico delle penicilline. Per tale motivo penicilline e cefalosporine sono accomunate sotto il nome di antibiotici beta-lattamici o beta-lattamine. Il gruppo beta-lattamico inibisce la crescita dei batteri, ostacolando la sintesi del peptidoglicano, un componente fondamentale della parete batterica. L'altro componente che caratterizza le cefalosporine \u00e8 il nucleo diidrotiazinico, che le differenzia dalle penicilline. Sia all'anello beta-lattamico che a quello diidrotiazinico sono legate delle catene laterali, la modifica delle quali consente di ottenere un gran numero di derivati cefemici.\nGenerazioni di farmaci.\nLe cefalosporine utilizzate nella pratica clinica possono essere suddivise in quattro generazioni, che differiscono soprattutto per lo spettro d'azione antibatterico.\nPassando dalla prima alla terza generazione, si assiste ad una relativa perdita di attivit\u00e0 sulle specie Gram positive ed un incremento del potere biologico sulle specie Gram negative.\nUsi clinici.\nLe cefalosporine sono particolarmente utili nelle infezioni:\nSe il batterio \u00e8 Gram+, si preferisce un farmaco di prima generazione.\nSe si tratta di un'infezione da Gram- , \u00e8 consigliata la somministrazione parenterale di un agente di terza generazione.\nControindicazioni.\nNon si devono somministrare cefalosporine agli individui che hanno presentato episodi acuti e gravi di intolleranza alle penicilline. Le cefalosporine vengono frequentemente somministrate a pazienti che hanno avuto episodi di reazione lieve o ritardata alle penicilline.\nEffetti avversi.\nLe cefalosporine possono determinare reazioni di ipersensibilit\u00e0, che si manifestano con quadri clinici di gravit\u00e0 variabile fino allo shock anafilattico. \u00c8 importante considerare, in questi casi, la possibilit\u00e0 di allergia crociata con le penicilline, la cui frequenza varia tra il 5 e il 10%. Per\u00f2 \u00e8 da ricordare che le cefalosporine danno in modo meno frequente reazioni di ipersensibilit\u00e0 e allergiche rispetto alle penicilline.\nTalvolta \u00e8 stata registrata la presenza di nausea lieve e temporanea, vomito e diarrea dovuti all'interferenza con la normale flora batterica.\nIn alcuni casi si verifica insorgenza di Rash cutaneo su pazienti allergici alle penicilline.\nLa tossicit\u00e0 delle cefalosporine pu\u00f2 manifestarsi a livello renale (in particolare interstiziale e tubulare); tale effetto avverso era particolarmente frequente per la cefaloridina, oggi non pi\u00f9 utilizzata.\nAlcune cefalosporine possono inoltre provocare disturbi della coagulazione del sangue a causa di un gruppo metil-tiotetrazolico presente nella loro struttura: si tratta di farmaci come cefoperazone, cefamandolo, cefmetazolo, latamoxef e cefotetan. \nLo stesso sottogruppo pu\u00f2 essere responsabile di reazioni avverse (di tipo disulfiram-simile) se somministrato contemporaneamente ad alcol.\nInfine, le cefalosporine di seconda e terza generazione, pi\u00f9 attive verso i batteri Gram-negativi, possono teoricamente favorire le superinfezioni da parte di batteri Gram-positivi."}
{"id": "1468890", "revid": "26415", "url": "https://it.wikipedia.org/wiki?curid=1468890", "title": "Tele radio citt\u00e0 bianca", "text": ""}
{"id": "1468891", "revid": "767487", "url": "https://it.wikipedia.org/wiki?curid=1468891", "title": "The Great Deceiver (gruppo musicale)", "text": "The Great Deceiver \u00e8 una band svedese di cui fa parte Tomas Lindberg, cantante degli At the Gates. La loro musica \u00e8 un misto di hardcore, metal, e industrial."}
{"id": "1468892", "revid": "767487", "url": "https://it.wikipedia.org/wiki?curid=1468892", "title": "Moratoria", "text": "Il termine moratoria, in diritto, indica la sospensione di una obbligazione concessa per legge o la proroga della relativa scadenza nel caso sopraggiungano casi eccezionali.\nUn esempio tipico \u00e8 quello delle richieste avanzate da molti attivisti dei diritti degli animali finalizzate alla cessazione di attivit\u00e0 a danno di specie in via di estinzione. Queste sospensioni vietano a chi pratica tali attivit\u00e0 il proseguimento delle stesse, almeno per un periodo di tempo limitato. Altri casi frequenti riguardano deforestazioni, sfruttamento del sottosuolo o test nucleari.\nBranche del diritto.\nDiritto privato.\nNel diritto privato, il classico esempio di moratoria \u00e8 il ritardo di un pagamento scaduto. Un ufficio legale, solitamente un giudice, pu\u00f2 ordinare una simile sospensione in alcuni casi eccezionali, normalmente quando il debitore \u00e8 finanziariamente impossibilitato a completare la transazione."}
{"id": "1468893", "revid": "1305772", "url": "https://it.wikipedia.org/wiki?curid=1468893", "title": "Piazza Baccarini", "text": "Piazza Baccarini \u00e8 una piazza del centro storico di Grosseto.\nDescrizione.\nLa piazza si apre poco a est di corso Carducci, a cui \u00e8 unita dal breve tratto di via Cairoli ed al cui imbocco si trova il campanile della chiesa di San Pietro, rimasto \"isolato\" dal corrispondente corpo di fabbrica. Tuttavia, colpisce sul lato settentrionale il palazzo che ospita la Camera di Commercio, costruito nel 1954 in uno stile che contrasta sensibilmente con quelli delle altre architetture presenti, in particolare con il campanile situato sulla sua sinistra. Sul lato orientale ha inizio invece la strada Vinzaglio, che conduce in piazza Mensini, mentre sul lato nord-orientale la piazza si apre inoltrandosi, senza soluzione di continuit\u00e0, nell'attigua piazza San Francesco. Su piazza Baccarini si affaccia il complesso architettonico dell'ex palazzo del Tribunale, che ospita il Museo archeologico e d'arte della Maremma congiuntamente al Museo d'arte sacra della diocesi di Grosseto.\nStoria.\nLa piazza \u00e8 stata realizzata nel 1892 ed intitolata ad Alfredo Baccarini (1826 \u2013 1890), ingegnere e politico italiano, nominato ingegnere capo del genio civile di Grosseto dal 1871 e direttore generale delle opere idrauliche dal 1873."}
{"id": "1468894", "revid": "36426", "url": "https://it.wikipedia.org/wiki?curid=1468894", "title": "Chiesa di Santa Maria in Trastevere", "text": ""}
{"id": "1468896", "revid": "339392", "url": "https://it.wikipedia.org/wiki?curid=1468896", "title": "Museo Nazionale di Palazzo Venezia", "text": ""}
{"id": "1468898", "revid": "119433523", "url": "https://it.wikipedia.org/wiki?curid=1468898", "title": "Maria Grazia Picchetti", "text": "Biografia.\nCresciuta a Brescia, entra in Rai nel 1961, venendo assunta come signorina buonasera, annunciando cos\u00ec i programmi televisivi della Rai dalla sede di Milano. Per via del suo sguardo altero era soprannominata \"Occhi di velluto\".\nFu la Picchetti ad annunciare, il 1\u00ba febbraio 1977, l'inizio ufficiale delle trasmissioni televisive a colori della Rai, dopo cinque anni di sperimentazioni. Paradossalmente tale annuncio fu per\u00f2 irradiato in bianco e nero, in quanto gli studi Rai di Milano furono attrezzati per il colore solamente un anno dopo. \nPresent\u00f2 alcuni importanti programmi, in particolare si ricorda l'ottava puntata dell'edizione 1962 di \"Canzonissima\", nella quale sostitu\u00ec repentinamente Dario Fo e Franca Rame, sospesi dal programma.\nPer anni si altern\u00f2 con Rosanna Vaudetti e Graziella Antonioli quale \"signora fortuna\" nella \"Domenica Sportiva\" accanto a Enzo Tortora (del quale fu una cara amica anche nella vita privata, sostenendolo durante tutta la sua lunga e travagliata vicenda giudiziaria).\nNel 1969, a seguito dell'abbandono di Nives Zegna (che divenne annunciatrice radiofonica), di Graziella Antonioli (passata a fare l'annunciatrice alla televisione svizzera di lingua italiana), e al trasferimento a Roma di Rosanna Vaudetti, era rimasta l'unica annunciatrice attiva dal Centro di produzione Rai di Milano, fino all'arrivo di Mariolina Cannuli (trasferita dalla sede di Roma) nel 1977 e di Maria Brivio nel 1981.\nNel 1976 conduce sulla Rete 2 la rubrica \"Vedo sento parlo\".\nNegli anni ottanta, insieme a Giulio Nascimbeni, allora responsabile della pagina della Cultura del \"Corriere della Sera\", ha condotto il programma \"Tuttilibri\". Nel 1988 ha partecipato al programma di Raidue \"Fate il vostro gioco\".\nLasci\u00f2 definitivamente la Rai nel 1997, una volta maturata la pensione; nonostante sia stata una delle \"signorine buonasera\" pi\u00f9 longeve della Rai (\u00e8 stata attiva per 36 anni, seconda solo a Nicoletta Orsomando e Rosanna Vaudetti) per la sua discrezione e sobriet\u00e0 non ebbe lo stesso livello di popolarit\u00e0 di altre annunciatrici Rai, rimaste in carica anche molti meno anni di lei. \nPoco dopo il suo pensionamento, la Picchetti ha partecipato come ospite a una puntata del programma di Rai 2, \"Ci vediamo in TV\" condotto da Paolo Limiti, e a uno speciale della stessa trasmissione in prima serata dedicato a Enzo Tortora, entrambi trasmessi nel 1997, dopodich\u00e9 non \u00e8 pi\u00f9 riapparsa in video."}
{"id": "1468900", "revid": "2052878", "url": "https://it.wikipedia.org/wiki?curid=1468900", "title": "Build a Bridge", "text": "Build a Bridge \u00e8 una canzone dei Limp Bizkit, uscita nel 2003 nel loro quarto disco in studio, Results May Vary.\nBuild a Bridge fu la canzone ufficiale di WWE Survivor Series 2003. Visto che Wes Borland se n'era andato dai Bizkit nel 2001, Fred Durst aveva chiesto al gruppo amico dei Korn, se il loro chitarrista, Brian Welch, poteva fare questa canzone insieme a loro, e i Korn gli mandarono Welch in aiuto."}
{"id": "1468902", "revid": "767487", "url": "https://it.wikipedia.org/wiki?curid=1468902", "title": "Neil Zaza", "text": "\u00c8 originario dell'Ohio ed \u00e8 un chitarrista strumentale melodico. \u00c8 conosciuto per la sua accuratezza tecnica e per gli adattamenti di pezzi classici di Bach e Mozart.\nBiografia.\nAppar\u00ec per la prima volta in un CD come ospite speciale invitato dalla The Hartford Symphony Orchestra. Nei suoi album appaiono spesso ospiti illustri quali:\nHa condiviso il palco con influenti chitarristi solisti come Joe Satriani e Steve Vai. I suoi due dischi \"One Silent Night\" sono stati registrati dal vivo al Palace Theater di Cleveland assieme alla \"Cleveland Rock Orchestra\" e, tra i vari brani, compaiono le rivisitazioni dei pi\u00f9 celebri brani di Natale.\nAttualmente la Neil Zaza Band \u00e8 un trio con Walter Cerasani al basso e Enrico Cianciusi alla batteria.\nNel 2008 registra un riff di chitarra per il singolo dell'album di esordio di Elya, per la single track \"Brivido\".\nNel 2010 partecipa al disco d'esordio di Fabio Colella \"Real X\", registrando le parti di chitarra solista nei brani Quarta e Fankio.\nStrumentazione.\nNeil Zaza \u00e8 stato endorser Cort con i modelli NZS1 (transblue/tastiera in ebano) ed NZS2 (transred/tastiera in acero) ma utilizza anche altre chitarre tra cui una Ernie Ball Axis Hard Tail cui risulta esser particolarmente legato. Da qualche anno \u00e8 endorser per le chitarre Carvin. Tra i suoi effetti a pedale compaiono molti Boss (Digital Delay, Line Selector e Chromatic Tuner) oltre ad un Wah della Vox e ad un Tube Screamer della Ibanez: \u00e8 endorser ufficiale della linea di pedali Baby Boom della Biyang Technologies."}
{"id": "1468907", "revid": "767487", "url": "https://it.wikipedia.org/wiki?curid=1468907", "title": "Rasova", "text": "Rasova \u00e8 un comune della Romania di 3.910 abitanti, ubicato nel distretto di Costanza, nella regione storica della Dobrugia.\nIl comune \u00e8 formato dall'unione di 2 villaggi: Cochirleni e Rasova."}
{"id": "1468908", "revid": "26415", "url": "https://it.wikipedia.org/wiki?curid=1468908", "title": "Tele Radio Citt\u00e0 Bianca", "text": ""}
{"id": "1468911", "revid": "123819987", "url": "https://it.wikipedia.org/wiki?curid=1468911", "title": "Podere", "text": "Il podere (in latino \"fundus\") \u00e8 l'unit\u00e0 fondiaria elementare di una societ\u00e0 rurale, che comprende tutte le strutture necessarie per l'insediamento e la realizzazione di un reddito sufficiente a garantire il sostentamento di una famiglia contadina. \nIl termine \"podere\" ha significato l'estensione coltivabile proporzionata al potere (potenzialit\u00e0) di lavoro della famiglia contadina insediata sul fondo.\nContesto sociale e storico.\nIn Italia, il podere ha rappresentato un elemento strutturale fondamentale della societ\u00e0 rurale per diversi secoli, dal Medioevo fino agli anni sessanta, epoca in cui, in buona parte del territorio italiano, si \u00e8 intensificato l'esodo dalle campagne a favore dell'urbanizzazione e dell'industrializzazione. \nL'esistenza dei poderi in un determinato territorio era subordinata al contesto storico, sociale e ambientale. L'appoderamento manca ad esempio nei territori in cui si era sviluppato il latifondismo, oppure dove vigeva spesso l'uso collettivo delle terre, oppure dove l'attivit\u00e0 prevalente era la pastorizia transumante. Manca anche nelle aree marginali a limitata vocazione agronomica, dove l'esercizio dell'agricoltura era possibile solo con l'adozione di sistemi che non presupponevano la colonizzazione stabile dei fondi rustici.\nAttualmente, con la modernizzazione dell'agricoltura, le evoluzioni occorse negli ultimi decenni nella societ\u00e0 rurale, l'avvento di nuove forme di imprenditoria agricola, il podere ha perso del tutto - in Italia - la sua originaria funzione. In diverse localit\u00e0 del territorio italiano mantiene, tuttavia, ancora una parte delle sue caratteristiche strutturali e costituisce soprattutto un elemento paesaggistico e culturale pi\u00f9 che economico.\nCaratteristiche del podere.\nPer le sue finalit\u00e0 il podere comprende oltre alla terra nuda anche quei miglioramenti fondiari necessari per l'abitazione stabile della famiglia e l'esercizio dell'attivit\u00e0 agricola. Ne consegue che un podere \u00e8 sempre dotato di casa colonica, ricoveri per gli attrezzi e gli animali, eventuali opifici per l'esercizio delle industrie agrarie (in genere la cantina o il caseificio), oltre agli investimenti necessari per incrementare la produttivit\u00e0 della terra nuda: il vigneto o altre piantagioni legnose, il pozzo o altre fonti di approvvigionamento irriguo, ecc.\nUna prerogativa fondamentale del podere \u00e8 che da un lato deve consentire, per tutto l'anno, l'assorbimento di tutta la forza lavoro disponibile nell'ambito della famiglia e nel contempo garantire la sussistenza di tutti i componenti. Per tali ragioni il podere si configura con i seguenti caratteri:\nNe consegue che la fisionomia di un podere varia di regione in regione per estensione, tradizione socio-culturale, ordinamento produttivo.\nUn altro aspetto di particolare interesse \u00e8 che l'appoderamento permette nel tempo un notevole incremento del valore del capitale fondiario attraverso la realizzazione di miglioramenti fondiari ad alto rapporto lavoro/capitale. Questo processo, detto \"capitalizzazione del lavoro\" si basa fondamentalmente sulla composizione numerosa della famiglia contadina e sull'avvicendamento stagionale delle condizioni climatiche. Durante la stagione invernale si verifica un \"surplus\" di forza lavoro disponibile che non pu\u00f2 essere assorbito dalle attivit\u00e0 colturali. Questo surplus si utilizza in questi periodi per l'esecuzione di lavori che creano un valore aggiunto incorporato stabilmente, sotto forma di miglioramento fondiario, nel fondo: lo scavo di pozzi, la realizzazione di sistemazioni superficiali del terreno e di opere irrigue, lo spietramento, l'impianto e il reimpianto del vigneto e del frutteto, la loro manutenzione annuale (potatura, manutenzione dei tutori), la costruzione di muri, la realizzazione di terrazzamenti sono esempi di investimenti, ad alto tasso di lavoro e a basso tasso di capitale, che hanno modificato drasticamente nel corso dei secoli la connotazione ambientale e paesaggistica di molte zone del territorio italiano.\nForme di conduzione.\nLe forme di conduzione del podere erano strettamente legate alla struttura sociale e politica che si \u00e8 evoluta nel territorio italiano nel corso del Medioevo. Fondamentalmente si possono ricondurre a tre tipologie:\nLa diffusione di queste forme era strettamente legata al contesto storico e politico, soprattutto in relazione a come si \u00e8 evoluta la propriet\u00e0 terriera. Ad esempio, dove si \u00e8 sviluppato il latifondismo l'appoderamento ha assunto una collocazione marginale in quanto la societ\u00e0 rurale era fondamentalmente composta da braccianti e pastori, mentre in altri territori a forte connotazione feudale si sviluppavano forme di gestione basate sulla piccola propriet\u00e0, sull'affitto e, in seguito, anche sulla mezzadria. In generale la connotazione della forma di conduzione dei poderi era determinata dallo stato di ricchezza delle famiglie contadine: la piccola propriet\u00e0 ha avuto una diffusione limitata alle famiglie facoltose, spesso; l'affitto era la forma pi\u00f9 naturale per gli strati sociali pi\u00f9 poveri, con contropartite che comprendevano il conferimento di parte del raccolto e la prestazione d'opera, sotto forma di lavoro, a beneficio del proprietario del fondo, che secondo i casi era il signore del feudo o un ente monastico. Una particolare variante dell'affitto era l'enfiteusi, esistente gi\u00e0 all'epoca Romana, che presupponeva lo svolgimento della prestazione d'opera nella realizzazione di opere di miglioramento fondiario nel fondo concesso in affitto.\nIn Toscana, Emilia, Romagna e Marche si \u00e8 largamente diffusa storicamente la mezzadria, un contratto di gestione associativa che ha caratterizzato profondamente la struttura sociale delle campagne in queste regioni. Nella colonia parziaria appoderata, la figura imprenditoriale s'identifica in due soggetti: da un lato il \"concedente\", che si identifica nel proprietario fondiario, possessore di un certo numero di poderi e provvisto di una disponibilit\u00e0 finanziaria in grado di investire come capitale di esercizio; dall'altro il \"mezzadro\", che si identifica nel capofamiglia di una famiglia colonica. Il concedente assegnava, con contratti di durata pluriennale, ogni podere ad un mezzadro; il contratto prevedeva una specifica ripartizione sia nel conferimento dei fattori produttivi (terra, lavoro, capitale) sia nel beneficio dei prodotti: in generale il concedente conferiva l'intero capitale fondiario (terreno, casa colonica e miglioramenti fondiari) e il mezzadro l'intero lavoro manuale, mentre il capitale di esercizio in generale era conferito da entrambe le parti; la direzione era fondamentalmente di competenza del concedente. I prodotti erano ripartiti in parti uguali fra concedente e mezzadro. Le competenze delle due parti variavano comunque in funzione degli usi locali e prevedevano specifici obblighi: ad esempio, il concedente aveva l'impegno di dare sostegno alla famiglia colonica nei periodi in cui i prodotti non garantivano il sostentamento, con diritto di rivalsa sui prodotti, mentre il mezzadro doveva sobbarcarsi l'onere del pagamento dei salari agli eventuali braccianti impiegati. I criteri di ripartizione degli obblighi e dei benefici furono in seguito definiti giuridicamente nel Codice Civile.\nIl \"podere modello\" di Cosimo Ridolfi.\nIl marchese Cosimo Ridolfi dedic\u00f2 molte energie e danaro per trasformare una propria propriet\u00e0: il Meleto in comune di Castelfiorentino, nella Val d'Elsa in un \"podere modello\". \nIl terreno gli era pervenuto come vasta tenuta magnatizia, tipica delle pi\u00f9 illustri famiglie toscane, ma l'occhio con cui fu gestita \u00e8 stato sempre quello di costituire un modello anche per unit\u00e0 poderali di pi\u00f9 piccole dimensioni.\nCosimo Ridolfi oltre a molte sperimentazioni, inizi\u00f2 ad ospitare gratuitamente 10 giovani per insegnare la miglior tecnica per gestire i poderi e successivamente anche altri giovani abbienti per meglio amministrare le loro propriet\u00e0.\nGli altri studi.\nNel 1862 Pietro Cuppari, pubblica il \"Saggio di ordinamento dell'azienda rurale\" pensando espressamente all'unit\u00e0 poderale, che cerca cos\u00ec di estendere dalla parte settentrionale della Toscana a quella meridionale, dove invece erano diffuse unit\u00e0 maggiori. Lo studio prende in considerazione\nuna unit\u00e0 di poco pi\u00f9 di 12 ettari, prevalentemente pianeggiante, ipotizzando una conduzione diretta del proprietario con l'ausilio di manodopera salariata, pensando ad un avvicendamento colturale quadriennale, intercalato da un prato di erba medica fuori rotazione. \nIl percorso storico.\nLa nascita dei poderi in Italia ha le sue radici nell'evoluzione della societ\u00e0 feudale. La loro diffusione pertanto \u00e8 strettamente legata alle vicende storiche e politiche che hanno riguardato le varie regioni d'Italia, differenziando i livelli di organizzazione della societ\u00e0 rurale sia geograficamente sia cronologicamente.\nIl Basso Medioevo.\nNel Basso Medioevo l'unit\u00e0 economica fondamentale, nelle regioni settentrionali e centrali, era il feudo. Il feudatario era proprietario del territorio e nei confronti dei suoi vassalli esercitava dei doveri e dei diritti: il dovere di proteggere i sottoposti e di amministrare la societ\u00e0, il diritto di fruire di una parte dei beni prodotti dall'attivit\u00e0 agricola e pastorale. Le terre adiacenti ai villaggi e al castello erano usate per l'esercizio dell'agricoltura, quelle pi\u00f9 distanti per lo sfruttamento delle risorse naturali: il diritto di caccia per il feudatario, il diritto di pascolo e di legnatico per i popolani. \nLa societ\u00e0 rurale era fondamentalmente composta da contadini liberi, servi della gleba, piccoli artigiani. La struttura economica era organizzata in modo tale da rendere il feudo come un sistema economico chiuso.\nNel sud dell'Italia il feudalesimo si \u00e8 imposto cronologicamente pi\u00f9 tardi, introdotto, secondo le regioni, dai Normanni o dagli Aragonesi e ha risentito della presenza di strutture socioeconomiche derivate da contesti politici differenti, come ad esempio la Sardegna giudicale e pisana e la Sicilia araba. Nell'Italia meridionale e insulare si erano create strutture socioeconomiche differenti, in quanto parte delle terre erano confluite nel demanio dei villaggi e assegnate a rotazione dall'autorit\u00e0 del villaggio secondo l'istituto dell'uso collettivo. A questa realt\u00e0, che coesisteva con una forma di vassallaggio che si esercitava sui fondi di propriet\u00e0 dei Signori e della Chiesa, si aggiunge anche la propensione agli scambi commerciali, perci\u00f2 l'avvento del feudalesimo non ha assunto i connotati tipici di quello del Basso Medioevo.\nNel complesso queste differenze hanno portato ad una diffusione prevalente della struttura fondiaria appoderata nel Centro e in parte del Nord dell'Italia.\nL'appoderamento.\nLo sviluppo dell'appoderamento si pu\u00f2 far risalire al XIII secolo come conseguenza del conflitto fra Comuni e Feudalesimo . Il fiorire degli scambi commerciali e di altre attivit\u00e0 economiche nei Comuni e nelle Repubbliche Marinare richiamava parte della popolazione contadina della societ\u00e0 feudale, soprattutto fra i liberi , minando gli equilibri su cui si basava la struttura economica del feudo; questo processo si svolse soprattutto nell'Italia centrale. \nPer arginare il processo, i Signori dei feudi furono costretti a modificare i rapporti di dipendenza con la popolazione rurale. Il fine era quello di trattenere i contadini incentivandone l'interesse a legarsi alla terra. Aumentarono perci\u00f2 le concessioni di terre con l'istituto dell'enfiteusi o, soprattutto fra i territori di propriet\u00e0 degli enti ecclesiastici e monastici, con la formazione della piccola propriet\u00e0. Da esecutore di un processo produttivo a cui era fondamentalmente estraneo, il contadino si legava stabilmente al fondo, realizzando nel tempo l'interesse a migliorarne la produttivit\u00e0 e garantire la sopravvivenza del rapporto di generazione in generazione. Contemporaneamente si evolsero le prime forme di gestione associativa che avrebbero assunto nel tempo la connotazione della mezzadria.\nIn seguito, la suddivisione del territorio agricolo in poderi vide anche un flusso di ritorno dalle citt\u00e0, che riguardava famiglie facoltose interessate a investire nella campagna i proventi realizzati con attivit\u00e0 commerciali e artigiane. Questa tendenza increment\u00f2 l'incidenza della propriet\u00e0 contadina, anche se spesso questi strati sociali mantenevano i propri interessi nelle citt\u00e0.\nUn aspetto importante della comparsa dei poderi \u00e8 l'aumento dei miglioramenti fondiari, in particolare i dissodamenti, e un'espansione della superficie investita a colture arboree, in particolare la viticoltura e l'olivicoltura. La prospettiva di operare sullo stesso fondo per un tempo indeterminato e di lasciare in eredit\u00e0, ai propri discendenti, i frutti degli investimenti ha rappresentato un forte incentivo al miglioramento della produttivit\u00e0 dei fondi.\nL'Era moderna.\nNel corso dell'Era moderna la struttura fondiaria si diversific\u00f2 nelle diverse regioni del territorio italiano, in subordine ai differenti contesti politici e sociali. Il consolidarsi delle monarchie nazionali determin\u00f2 la completa trasformazione del vecchio sistema feudale. In molte parti del territorio italiano si conserv\u00f2 un sistema feudale che aveva prerogative decisamente diverse da quello medievale, assumendo una connotazione pi\u00f9 economica che sociopolitica. Del vecchio feudalesimo restavano gli aspetti negativi, che furono - insieme ad altri fattori contestuali - la causa delle forti tensioni sociali sviluppatesi nella societ\u00e0 rurale. Questo sistema perdur\u00f2 fino all'et\u00e0 napoleonica, che decret\u00f2 la scomparsa definitiva del feudalesimo in tutte le sue forme.\nLa piccola e media propriet\u00e0 fondiaria, che ormai andava consolidandosi, era subordinata al controllo politico ed economico dei Signori e, in molte regioni, ad una struttura organizzativa dello Stato centralistica e burocratica. I costi dei privilegi concessi dai monarchi ai signori locali e agli enti ecclesiastici e della struttura burocratica si scaricavano in forma di una maggiore pressione fiscale sugli strati sociali pi\u00f9 bassi e sulla nascente borghesia. A questi fattori si aggiunge l'instaurazione di politiche economiche protezioniste, che ponevano un forte vincolo all'evoluzione dell'agricoltura.\nIn buona parte dell'Italia si svilupp\u00f2 la grande propriet\u00e0 terriera accompagnata a vari livelli, secondo le regioni, dalla piccola e media propriet\u00e0 e, in alcuni casi, dalla propriet\u00e0 collettiva. Fra struttura fondiaria e struttura agraria non c'era per\u00f2 una corrispondenza e questo ha determinato, nel corso dei secoli, l'evoluzione di regimi agrari notevolmente differenti fra Italia meridionale, centrale e settentrionale.\nNel Nord Italia, in particolare in Piemonte e Lombardia si crearono le condizioni per la diffusione dell'affitto capitalista, con l'allocazione delle terre a grandi affittuari provvisti di capitali da investire in agricoltura. Nel Sud e nelle Isole si svilupp\u00f2 il latifondo, ma la grande propriet\u00e0 terriera, che faceva capo, spesso, a signori che vivevano distanti dalle loro propriet\u00e0 . A fianco del latifondo fioriva l'affitto, ma in forma completamente diversa da quello del nord: le grandi propriet\u00e0 venivano frazionate e concesse in affitto ai contadini. Nel Centro si crearono invece le condizioni per la diffusione, a fianco della grande propriet\u00e0 signorile, della piccola propriet\u00e0 e della mezzadria e, quindi, della struttura fondiaria organizzata per poderi.\nL'Ottocento.\nIl XIX secolo ha determinato nelle campagne drastici cambiamenti, talvolta di portata tale da provocare l'avvio dei flussi migratori dall'Europa verso le Americhe. L'agricoltura europea ha subito una spiccata evoluzione con l'ammodernamento delle tecniche, la diffusione di nuove colture, la realizzazione di opere di bonifica, la tendenza a trasformare i regimi colturali da estensivi a intensivi.\nL'Ottocento \u00e8 stato anche il secolo delle forti tensioni sociali, nella societ\u00e0 rurale, in tutta l'Europa e in Italia furono il preludio alle trasformazioni che si realizzarono nel secolo successivo. La concezione liberista che permeava nell'Italia prima e dopo l'unificazione, ha prodotto una politica agraria che fondamentalmente privilegiava le grandi e medie propriet\u00e0 e la fiorente agricoltura di tipo capitalista ma creava le condizioni per l'aggravarsi del malessere sociale, che sfoci\u00f2 con fenomeni quali ad esempio la nascita del proletariato rurale nel nord, del banditismo in Sardegna, del brigantaggio nel sud, l'emigrazione verso il Sudamerica. Una tendenza sempre pi\u00f9 accesa era la richiesta di terre da parte degli strati sociali pi\u00f9 poveri, tendenza che raggiunse il suo apice nel XX secolo.\nIl Novecento.\nNel corso del XX secolo sopravvissero come forme di conduzione dei poderi solo la mezzadria e la piccola propriet\u00e0 contadina, mentre l'affitto ha avuto un ruolo marginale soprattutto a seguito della scomparsa dell'enfiteusi e, in generale, della prestazione d'opera. Questa realt\u00e0 si era sviluppata per\u00f2 fondamentalmente nell'Italia centrale, mentre al nord e al sud si erano consolidate forme di gestione che facevano capo alla grande propriet\u00e0. \nIn buona parte dell'Italia la risposta politica alla forte pressione delle masse popolari sulla terra determin\u00f2 una drastica trasformazione della struttura fondiaria, portando all'affermazione della piccola propriet\u00e0 contadina, in parte nel primo dopoguerra e, soprattutto, nel secondo dopoguerra. \nLe azioni di politica agraria fondamentali, che hanno permesso il successo della piccola propriet\u00e0 contadina in Italia, sono rispettivamente la bonifica integrale nel primo dopoguerra e la Riforma fondiaria nel secondo. Fu questa l'azione pi\u00f9 impegnativa in termini di estensione in quanto ha permesso la diffusione dell'appoderamento anche e soprattutto nei territori tradizionalmente interessati dal latifondismo.\nLa riforma fondiaria.\nSe la bonifica integrale ha permesso la colonizzazione di aree malsane e, quindi, l'espansione dell'agricoltura in termini di superficie, la Riforma Fondiaria \u00e8 stato l'intervento che ha inciso sul riordino della propriet\u00e0 fondiaria e sulla struttura della societ\u00e0 rurale. Dati gli scopi che si prefiggeva, la riforma si \u00e8 attuata principalmente nelle aree interessate dal latifondo, la forma di gestione della terra pi\u00f9 antieconomica e pi\u00f9 immobilista. Le aree interessate dal latifondismo erano caratterizzate da una bassissima densit\u00e0 di popolazione, concentrata nei centri abitati e obbligata ad un pendolarismo quotidiano per svolgere i lavori nelle terre ottenute in concessione, con la formula dell'affitto o del contratto di compartecipazione agraria stagionale, una forma riconducibile alla mezzadria non appoderata.\nLa Riforma venne attuata in gran parte negli anni cinquanta, con l'espropriazione delle terre, la ripartizione in unit\u00e0 poderali, la realizzazione delle case coloniche e delle altre infrastrutture necessarie all'esercizio stabile dell'attivit\u00e0 agricola con la forma di conduzione diretta (piccola propriet\u00e0 contadina). I poderi furono assegnati dando la priorit\u00e0 agli strati sociali pi\u00f9 bisognosi. Parallelamente si avviarono gli Enti territoriali che dovevano occuparsi non solo di gestire operativamente la riforma, ma anche di applicare i piani di sostegno indispensabili per promuovere lo sviluppo agricolo. In seguito questi enti sono stati convertiti attribuendo loro la funzione di assistenza e divulgazione. I poderi ottenuti in concessione dovevano essere riscattati in un trentennio, al termine del quale gli assegnatari diventavano proprietari a tutti gli effetti.\nLa crisi dei poderi.\nA partire dagli anni sessanta l'evoluzione del sistema economico in Italia ha determinato la progressiva scomparsa del podere secondo la sua tradizionale funzione. L'avvicendamento del settore industriale e, in seguito del terziario, come settori trainanti aliment\u00f2 flussi migratori interni verso gli agglomerati industriali e urbani, con il conseguente spopolamento delle campagne. L'integrazione fra societ\u00e0 rurale e societ\u00e0 urbana, l'evoluzione dei consumi, il passaggio da un'economia di sussistenza, orientata prevalentemente all'autoconsumo, ad un'economia di mercato, la meccanizzazione agraria sono fattori che nel complesso hanno provocato la crisi del podere come unit\u00e0 elementare della produzione agricola e la sua definitiva scomparsa come struttura agraria, pur conservando talvolta nel territorio come struttura fondiaria.\nLa famiglia contadina \u00e8 andata trasformandosi, sia nel numero dei componenti sia nella composizione, con lo spostamento dei giovani, soprattutto di sesso maschile, verso altri settori produttivi. Nel contempo la dimensione aziendale dei poderi divent\u00f2 insufficiente a garantire un reddito familiare. Insieme a queste tendenze, la realt\u00e0 dei poderi \u00e8 stata drasticamente rivoluzionata con la PAC nel corso degli anni settanta e ottanta: la Politica delle strutture, l'organizzazione comune dei mercati, la specializzazione produttiva e altri contesti hanno trasformato la figura del piccolo proprietario contadino in quella dell'imprenditore agricolo a titolo principale, con l'introduzione di forme di gestione che vedono un'espansione delle superfici e la trasformazione del podere in azienda agraria rivolta al mercato. Contemporaneamente, l'evoluzione normativa della regolamentazione dei contratti agrari negli anni ottanta ha determinato la scomparsa totale della mezzadria e di altre forme di gestione associativa. \nLa realt\u00e0 dei poderi in molte zone \u00e8 stata sostituita da una urbanizzazione delle campagne, dalla variazione della destinazione d'uso della casa colonica e, spesso, dello stesso podere."}
{"id": "1468914", "revid": "838137", "url": "https://it.wikipedia.org/wiki?curid=1468914", "title": "Opel 45PS", "text": "La 45PS era una famiglia di autovetture di lusso prodotte dalla Casa automobilistica tedesca Opel dal 1909 al 1920.\nProfilo e storia.\nA met\u00e0 circa del 1909, la Opel lanci\u00f2 il primo di una serie di modelli di lusso destinata a raccogliere inizialmente l'eredit\u00e0 della precedente famiglia di vetture, la 30PS, ma in seguito anche quella della meno costosa 16/35 PS.\nSi tratt\u00f2 quindi di una famiglia di vetture di un certo peso nei primi anni della storia della Casa di R\u00fcsselsheim, poich\u00e9 andava ad influenzare la sua intera gamma di lusso, che se inizialmente era costituita da tre sottofasce, dal 1909 in poi sarebbe stata costituita solo da due sottofasce, identificate da due piccole famiglie di vetture: da una parte vi era il piccolo gruppetto formato dai modelli 24/50 PS e 25/55 PS, i pi\u00f9 costosi della fascia di lusso, mentre dall'altra parte vi erano i modelli appartenenti alla famiglia 45PS, meno costosi (anche se pur sempre assai impegnativi dal punto di vista economico).\nLa 21/45 PS.\nLa 21/45 PS fu il primo modello appartenente alla famiglia 45PS ad essere lanciato sul mercato: siamo nel 1909, la nuova vettura va a raccogliere il testimone della precedente 18/30 PS e lo fa con un modello pi\u00f9 moderno ed evoluto: riprendendo la stessa architettura telaistica e le stesse carrozzerie del modello precedente, la 21/45 PS venne equipaggiata da un nuovo motore a 4 cilindri che conserv\u00f2 la stessa struttura a semiblocchi allineati dei modelli precedenti. La cilindrata, per\u00f2, sal\u00ec a 5322 cm\u00b3. La distribuzione era a valvole laterali, con raffreddamento ad acqua e la potenza massima era di 45 CV a 1500 giri/min.\nLa 21/45 PS, in grado di raggiungere una velocit\u00e0 massima di 80\u00a0km/h, fu prodotta fino alla fine del 1909.\nLa 18/40 PS.\nIl successo solo parziale della 21/45 PS indusse la Casa a trovarle una sostituta che fosse meno costosa e che andasse quindi a raccogliere l'eredit\u00e0 soprattutto della 16/35 PS, da poco uscita di produzione. Fu cos\u00ec che si dovette rivedere il programma produttivo della Casa, fatto che caus\u00f2 un ritardo nel lancio del nuovo modello: perci\u00f2, solo nel 1912, fu lanciata la 18/40 PS, una vettura che, assieme ad un motore a 4 cilindri a semiblocchi allineati, della cilindrata di 4676\u00a0cm\u00b3, sposa una potenza massima di 45\u00a0CV che tre anni prima veniva erogata da un modello di cilindrata superiore, la 21/45 PS. In questo modo, si aveva una vettura meno impegnativa nei costi di gestione, ma prestante quanto una vettura di livello superiore.\nPiccole differenze anche nelle sospensioni, non pi\u00f9 a balestre semiellittiche, ma a balestre a tre quarti.\nLe prestazioni erano le stesse di quelle della 21/45 PS.\nEra disponibile nelle carrozzerie landaulet, limousine e in una particolare torpedo con caratteristiche da double-phaeton.\nLa 18/40 PS fu tolta di produzione all'inizio del 1914.\nLa 20/45 PS.\nDurante quasi tutto il 1914, dopo l'uscita di produzione della 18/40 PS, fu commercializzata la 20/45 PS, che proponeva alcune novit\u00e0, tra cui un nuovo 4 cilindri da 5022\u00a0cm\u00b3, in grado di erogare 50\u00a0CV di potenza massima a 1500 giri/min. Trasmissione e telaio, con relative soluzione tecniche, ripresero quelle della 18/40 PS. La velocit\u00e0 massima era di oltre 80\u00a0km/h.\nLa 20/45 PS fu tolta di produzione alla fine dello stesso anno."}
{"id": "1468915", "revid": "767487", "url": "https://it.wikipedia.org/wiki?curid=1468915", "title": "Saligny (Costanza)", "text": "Saligny (in passato \"Aziza\" o \"Azigia\") \u00e8 un comune della Romania di 2.415 abitanti, ubicato nel distretto di Costanza, nella regione storica della Dobrugia.\nIl comune \u00e8 formato dall'unione di 3 villaggi: F\u0103clia, Saligny, \u0218tefan cel Mare.\nIl comune prese questo nome in onore dell'ingegnere Anghel Saligny (1854-1925), progettista del ponte ferroviario sul Danubio a Cernavod\u0103, inaugurato nel 1895 ed all'epoca il pi\u00f9 lungo d'Europa (4.037 m.). "}
{"id": "1468918", "revid": "63727", "url": "https://it.wikipedia.org/wiki?curid=1468918", "title": "Opel 45 PS", "text": ""}
{"id": "1468919", "revid": "339392", "url": "https://it.wikipedia.org/wiki?curid=1468919", "title": "Maremma senese", "text": ""}
{"id": "1468920", "revid": "729019", "url": "https://it.wikipedia.org/wiki?curid=1468920", "title": "Opel 18/50 PS", "text": "La 18/50 PS era un'autovettura di lusso prodotta dal 1916 al 1919 dalla Casa automobilistica tedesca Opel.\nProfilo e storia.\nQuesto modello fu concepito durante la Prima Guerra Mondiale. Tale evento vide la Opel impegnata nella produzione di autocarri e motori aeronautici. Fu proprio durante l'esperienza maturata con questi ultimi che la Casa di R\u00fcsselsheim si avvicin\u00f2 per la prima volta ai motori a 6 cilindri. I primi motori a 6 cilindri Opel furono quindi destinati ad equipaggiare aerei da guerra, ma le alte sfere dell'esercito tedesco commissionarono alla Opel una vettura di rappresentanza che fosse equipaggiata proprio con uno di questi motori. Sarebbe stata la prima autovettura Opel a montare un motore a 6 cilindri ed avrebbe costituito una sorta di \"trait d'union\" fra i modelli 25/55 PS e 20/45 PS (entrambi ancora con motori a 4 cilindri) ed il modello 21/55 PS, arrivato sul mercato dopo la guerra.\nDestinata quindi ad essere prodotta in una serie molto limitata, la \"18/50 PS\" era equipaggiata con un motore da 4705 cm\u00b3 (alesaggio e corsa: 86 x 135 mm), caratterizzato da distribuzione a valvole laterali. Tale motore erogava una potenza massima di 50 CV a 1500 giri/min. La trasmissione era ad albero cardanico, che portava la coppia motrice dal motore al retrotreno, ed era interfacciata al motore tramite un cambio manuale a 4 marce con frizione a cono con guarnizione in cuoio.\nIl resto dell'impostazione meccanica era di tipo tradizionale, vale a dire con telaio a longheroni e traverse in acciaio e sospensioni ad assale rigido con molle a balestra.\nLa \"18/50 PS\" era in grado di raggiungere una velocit\u00e0 massima di 85 km/h e fu disponibile in almeno due varianti di carrozzeria, limousine e torpedo. Il prezzo della vettura al suo debutto fu compreso fra 15.500 e 16.750. La sua produzione prosegu\u00ec fino al 1919, dopodich\u00e9 la \"18/50 PS\" venne sostituita dalla \"21/55 PS\"."}
{"id": "1468921", "revid": "767487", "url": "https://it.wikipedia.org/wiki?curid=1468921", "title": "Alessandro Dal Bosco", "text": "Accompagn\u00f2 Daniele Comboni nella spedizione in Africa centrale del 1857 e in seguito fu primo rettore dell'Opera del Buon Pastore.\nBiografia.\nAlessandro Dal Bosco entr\u00f2 nell'Istituto fondato da don Nicola Mazza a Verona dove venne ordinato sacerdote nel 1855. Nell'estate del '57 fu inviato da don Mazza a Ferrara insieme a Francesco Oliboni per ricevere la benedizione da papa Pio IX sull'imminente spedizione missionaria in Africa.\nNel settembre successivo, dopo aver navigato sul Nilo, il gruppo dei missionari formato dal futuro vescovo e santo Daniele Comboni, da Oliboni, Giovanni Beltrame, Angelo Melotto, dal laico Isidoro Zilli e da Dal Bosco stesso attravers\u00f2 a dorso di cammello il torrido deserto di Nubia, di cui il Dal Bosco lascer\u00e0 una vivace descrizione. L'8 gennaio 1858 il gruppo giunse a Khartoum.\nQui Dal Bosco, data la sua buona conoscenza delle lingue parlate nella regione, si ferm\u00f2 in qualit\u00e0 di procuratore della Missione. Il clima torrido e malsano della citt\u00e0 e le febbri malariche mineranno la sua salute.\nCon Beltrame si trasfer\u00ec a Scellal di Assuan, da dove i due ripartirono per Verona l'8 maggio 1862. Il 12 giugno si rimisero in viaggio per Roma per chiedere alla Propaganda Fide un territorio in Africa per la missione del Mazza.\nLa salute di Dal Bosco rimaneva precaria. Dopo la morte di Nicola Mazza, avvenuta nel 1865, divenne cappellano all'ospedale di Legnago.\nQuando Comboni, con l'appoggio del vescovo di Verona Luigi di Canossa, decise di fondare un istituto missionario, chiamandolo \"Opera del Buon Pastore\" (10 giugno 1867), scelse Dal Bosco come primo rettore di quelli che divennero i Comboniani. Dal Bosco accett\u00f2, sistemandosi a Verona in uno stabile poverissimo in Stradone San Fermo nei pressi della chiesa di San Pietro in Carnario, che cos\u00ec diventer\u00e0 la prima sede dell'opera missionaria.\nDi ritorno dal \"Katholikentag\" di Bamberga in Germania dove, all'Assemblea generale delle Missioni, aveva fatto conoscere il nuovo Istituto, Dal Bosco fu colpito da polmonite, morendo a Verona il 16 dicembre 1868.\nDi lui scrisse Daniele Comboni:"}
{"id": "1468923", "revid": "322321", "url": "https://it.wikipedia.org/wiki?curid=1468923", "title": "Alrico", "text": "\u00c8 stato vescovo di Asti tra il 1008 ed il 1034.\nBiografia.\nUn documento del 4 maggio 1034 cita l'anno come il 34\u00ba dell'episcopato di Alrico.Che l'elezione fosse avvenuta nel 1008 \u00e8 anche confermato da un documento rinvenuto da Vincenzo Promis, contenente una donazione fatta in quell'anno dal vescovo astigiano al monastero dei ss.Apostoli.L'elezione di Alrico, diede luogo ad un'annosa controversia tra lui e l'arcivescovo di Milano Arnolfo.\nL'imperatore Enrico, contrario alla politica del vescovo di Asti Pietro, depose il suddetto, consacrando al suo posto Alrico.\nAlrico and\u00f2 a Roma dove ottenne da papa Giovanni XVIII la consacrazione.\nArnolfo, contrario a questa intromissione dell'imperatore, scomunic\u00f2 Alrico, radun\u00f2 l'esercito e mosse alla volta di Asti.Giunto nei pressi della citt\u00e0, la cinse d'assedio sorprendendo Alrico ed il marchese Olderico Manfredi II, suo fratello.\nL'assedio fece capitolare gli astigiani, l'arcivescovo depose Alrico, lo spogli\u00f2 dei segni della sua carica (pastorale ed anello) e lo costrinse con Manfredi ad attraversare la citt\u00e0 di Milano a piedi nudi fino alla sede metropolitana, dove i due vennero perdonati ed Alrico ricevette nuovamente l'anello e il pastorale dalle mani dell'arcivescovo.\nAd Alrico va dato il merito di aver traslato il corpo di sant'Aniano nella omonima collegiata presso il \"Castello Vecchio\" di Asti e di aver fondato le abbazie di Caramagna Piemonte e di San Giusto di Susa.\nAlrico mor\u00ec nella battaglia di Campomalo, combattendo tra le file dell'arcivescovo Ariberto d'Intimiano contro i valvassori ribelli. Secondo quanto narra Arnolfo di Milano, la morte del vescovo di Asti fu determinante per lo scontro, gettando nello sconforto Ariberto ed elevando il morale dei suoi avversari, che conquistarono la vittoria."}
{"id": "1468924", "revid": "767487", "url": "https://it.wikipedia.org/wiki?curid=1468924", "title": "Saraiu", "text": "Saraiu (in turco \"Saray\") \u00e8 un comune della Romania di 1.394 abitanti, ubicato nel distretto di Costanza, nella regione storica della Dobrugia.\nIl comune \u00e8 formato dall'unione di 3 villaggi: Dulgheru, Saraiu, Stejaru."}
{"id": "1468926", "revid": "325224", "url": "https://it.wikipedia.org/wiki?curid=1468926", "title": "Florentino Ameghino", "text": "Biografia.\nA lungo ritenuto nato in Argentina, si scopr\u00ec da un documento scritto di suo pugno e venuto alla luce nel 2020 che il suo luogo di nascita era in realt\u00e0 Moneglia, comune della Liguria all'epoca facente parte del Regno di Sardegna.\nLa famiglia emigr\u00f2 in Sudamerica quando aveva 18 mesi e si stabil\u00ec a Luj\u00e1n, nella provincia di Buenos Aires, dove il giovane Fiorino, divenuto poi Florentino, comp\u00ec gli studi.\nFu maestro elementare e inizi\u00f2 i suoi studi naturalistici da autodidatta, collezionando fossili nella pampa, con l'aiuto del fratello minore Carlo.\nLa sua collezione, che divenne una delle maggiori del mondo, forn\u00ec le basi per ricerche di geologia e paleontologia, alle quali aggiunse poi studi di zoologia e antropologia.\nIn giovent\u00f9 offr\u00ec un saggio del suo ateismo in un articolo sul quotidiano \"La Cr\u00f3nica\" in cui dissacr\u00f2 i presunti effetti miracolosi di oggetti religiosi (\"Una virgen falsificada\", 1884), illustrando le ragioni scientifiche (basate sull'origine locale dei materiali di cui si componevano) di tali fenomeni.\nDivenne professore di zoologia all'universit\u00e0 di C\u00f3rdoba, vicedirettore del Museo della Plata e direttore del Museo nazionale di Buenos Aires.\nOpere e risultati.\nAmeghino fu un prolifico saggista. Le sue \"Obras completas\" furono pubblicate in 24 volumi.\nOltre a fondare lo studio della geologia e paleontologia dell'Argentina, Ameghino diede importanti contributi alla tassonomia zoologica, in particolare individuando e denominando diversi taxa sia estinti che viventi.\nConvinto evoluzionista, fu tra i primi sostenitori di una classificazione scientifica basata sulla filogenesi e sull'uso di concetti matematici.\nTra i numerosi animali estinti descritti da Ameghino, si ricordano i mammiferi \"Adianthus, Acropithecus, Parastrapotherium, Deuterotherium, Protheosodon, Interatherium, Eohyrax, Promacrauchenia, Cochilius, Pachyrukhos, Propachyrucos, Anisolambda, Henricosbornia, Notopithecus, Hegetotherium, Notostylops, Rhynchippus, Tetramerorhinus, Archaeohyrax, Proterotherium, Pharsophorus, Licaphrium, Trachytherus, Utaetus, Stegotherium, Ancylocoelus, Leontinia, Scalabrinitherium, Diadiaphorus, Proeutatus, Asmodeus, Pelecyodon, Astraponotus, Cramauchenia, Nematherium, Borhyaena, Catonyx\", e i dinosauri \"Clasmodosaurus\" e \"Loncosaurus\".\nIn suo onore.\nHanno avuto il suo nome la citt\u00e0 di Florentino Ameghino ed il Partido di Florentino Ameghino nella Provincia di Buenos Aires, il Dipartimento di Florentino Ameghino, il lago Florentino Ameghino, generi e specie di piante e funghi, il minerale ameghinite e il cratere Ameghino sulla Luna e infine una via a lui dedicata nel suo paese natale, Tessi."}
{"id": "1468927", "revid": "117126598", "url": "https://it.wikipedia.org/wiki?curid=1468927", "title": "Chav\u00edn de Huantar", "text": "Chav\u00edn de Huantar \u00e8 un sito archeologico contenente rovine e originali manufatti realizzati dai Chav\u00edn, una cultura precedente agli Inca, attorno al 900 a.C. Il sito si trova 250 chilometri a nord di Lima, in Per\u00f9, ad un'altezza di 3150 metri, tra le catene montuose della Cordillera Negra e della Cordillera Blanca. Chav\u00edn de Huantar \u00e8 stato inserito tra i patrimoni dell'umanit\u00e0 dall'UNESCO. Alcuni reperti Chav\u00edn provenienti da questo sito sono esposti presso il Museo de la Naci\u00f3n a Lima.\nChavin de Huantar venne costruito attorno al 900 a.C. Buona parte della popolazione era dedita all'agricoltura.\nI ritrovamenti indicano che l'instabilit\u00e0 politica e i tumulti iniziarono tra il 500 ed il 300 a.C., in corrispondenza del declino della cultura Chavin. Molti luoghi religiosi vennero abbandonati, alcuni ancora incompleti, e furono rimpiazzati da villaggi e campi. Prima del 500 a.C., un piccolo villaggio aveva sostituito la Piazza Circolare. Le pietre della piazza furono riutilizzate in seguito per la costruzione delle case. I vari strati di reperti mostrano che il villaggio \u00e8 stato occupato senza interruzioni fino al 1940.\nDescrizione.\nIl sito contiene numerose strutture, tra cui tre templi (chiamati A, B e C), la piazza circolare, il vecchio ed il nuovo tempio.\nGli scavi delle tombe misero in mostra una piccola classe privilegiata che utilizzava tombe di buona fattura. Queste sepolture contenevano metalli preziosi, tessuti colorati ed altri oggetti di valore. La maggior parte delle tombe \u00e8 semplice, con i corpi interrati in piccoli pozzi, vestiti in cotone ed un insieme di oggetti umili.\nLo stile artistico di arte e decorazioni include l'uso di rotoli, curve semplici, linee rette ed immagini di animali selvatici. Le sculture sono solitamente fatte in granito bianco e calcare nero. Gli oggetti di uso quotidiano comprendono mortai e pestelli, tubi fatti in osso e spatole in metallo, oltre a tessuti, compreso alcuni arazzi. La ceramica veniva lavorata per produrre bottiglie e bocce.\nStudi.\nPedro Cieza de Le\u00f3n (1520-1554), cronista spagnolo, \u00e8 il primo occidentale a menzionarne l'esistenza e Toribio de Mogrovejo, nella sua visita pastorale alle citt\u00e0 del nord del Per\u00f9 nel 1594, lo descrive sommariamente. Nel 1616, Antonio V\u00e1zquez de Espinosa realizza una descrizione del tempio basandosi sulle indicazioni degli abitanti vicini. Nel 1873, l'esploratore italiano Antonio Raimondi visita il sito, rimanendone impressionato ma allo stesso tempo rammaricandosi dello stato in cui si trova e nota che i coloni lo usano come cava per rifornirsi di pietre per la costruzione delle loro case. Lo stesso Raimondi, osservando il sito, intuisce inoltre che questo non ha nulla a che fare con la civilt\u00e0 Inca, come si supponeva fino ad allora. Charles Wiener nel 1880 realizza il primo disegno della divinit\u00e0 nell'antico tempio. Successivamente, nel 1883, il tedesco Ernst W. Middendorf (1830-1908) esplora il sito scoprendo la grande scalinata che da Plaza Cuadrada conduce al Templo Mayor e nota il nome usato dai coloni per nominare quella divinit\u00e0: Huanca. A partire dal 1919 viene studiato dall'archeologo peruviano Julio C. Tello, che ne sottolinea l'importanza e lo considera la sede della pi\u00f9 antica cultura peruviana, che dar\u00e1 poi origine alla civilt\u00e0 andina. Il 17 gennaio 1945 un'alluvione causata dallo straripamento della laguna di R\u00farec ricopre e danneggia le strutture del santuario, producendo accumuli fino a quattro metri in alcuni settori. Per questo motivo, Jorge C. Muelle commissiona a Marino Gonzales la rimozione degli strati alluvionali dal sito (1955). Questo lavoro dura fino al 1965 e porta alla luce aree fino ad allora sconosciute, come la parte anteriore del Castello, battezzata \u201cPortada de las Falc\u00f3nidas\u201d. Tra il 1966 e il 1973, una squadra dell'Universidad Nacional Mayor de San Marcos guidata da Luis Lumbreras e Hern\u00e1n Amat Olaz\u00e1bal, scava nel sito e amplia le conoscenze sui passaggi e le stanze interne del santuario. Negli anni '70 e '80, Richard Burger effettua scavi stratigrafici, che portano a chiarire le sequenze dello sviluppo della ceramica nel sito. Dal 1980 al 1982 si sviluppa il Progetto Archeologico Chav\u00edn dell'Universit\u00e0 Nazionale Federico Villarreal, sponsorizzato dalla Fondazione Volkswagenwerk e diretto da Federico Kauffmann Doig. Recenti indagini e scavi effettuati al centro della Piazza Piazza, danno prova di sepolture cerimoniali, permettendo di ritrovare il vecchio letto del fiume Mosna, il che significa che il corso dello stesso \u00e8 stato deviato per consentire la costruzione di questa piazza. Nel 1985 il sito viene dichiarato Patrimonio dell'Umanit\u00e0 dall'UNESCO."}
{"id": "1468930", "revid": "1543377", "url": "https://it.wikipedia.org/wiki?curid=1468930", "title": "Turco (famiglia)", "text": "La famiglia Turco o Turchi o Turci o Turco dei De Castello \u00e8 un'antica famiglia del patriziato astigiano, appartenente a quel gruppo di famiglie, denominate Casane astigiane, che svilupp\u00f2 il proprio potere economico grazie ai commerci, ma principalmente con l'attivit\u00e0 del prestito del denaro su pegno.\nAppartenente alla fazione ghibellina, leg\u00f2 i suoi destini alle famiglie Guttuari ed Isnardi al punto tale da costituire sulla fine del XIII secolo un \" Hospitium \" detto dei De Castello.\nOrigini.\nLe origini dei Turco sono antiche e leggendarie.\nIl Napione lega la famiglia alla nascita dell'Ordine Gerosolimitano, affermando senza prove precise che Gherardo Turco signore di Tonco fu tra gli istitutori dell'Ordine nel 1084, Giovanni nel 1130 ne fu superiore ed un Riccardo fu il successore del primo priore d'Inghilterra nel 1189.\nDi certo si sa che la famiglia ebbe notevole potere economico e che l'attivit\u00e0 principale della casata era quella feneratizia.\nSi unirono \"in hospitium\" ghibellino con gli Isnardi ed i Guttuari nel consorzio dei De Castello.\nCon le prime attestazioni al fine del XII secolo, i Turco risultavano signori di Serralunga, Malamorte, Neive, Barbaresco, Monfalcone, Sarmatorio e Manzano. Alla fine del secolo essi entrarono in possesso di Tonco e Frinco.\nIl primo personaggio che compare nell'attivit\u00e0 casaniera \u00e8 Palmerone Turco che tenne alcuni banchi a Thonon e Sembrancher dal 1335 al 1363.\nIl primo grande personaggio di spicco nella loro famiglia fu la figura di Giovanni Turco, che nel 1278 compare come luogotenente al seguito del Podest\u00e0 Mellano Solaro.\nEmerge anche un Guglielmo Turco, il quale nel 1300 vendicativo verso il governo guelfo, uccise per strada Emanuele Solaro, scatenando una nuova fase della guerra civile.\nRistabilita la pace tra Asti e i De Castello nel 1309, a Guglielmo fu ordinato di andare in esilio.\nGiovanni Turco, figlio di Antonio, fu capitano generale del Marchese di Monferrato,nel 1419 tent\u00f2 di prendere di sorpresa la cittadella di Asti, vistosi scoperto ripieg\u00f2 sul paese di Antignano che cerc\u00f2 di occupare.\nAnche in questo caso l'assalto non and\u00f2 bene anzi dovette fuggire lasciandosi dietro le macchine d'assedio che i cittadini del paese portarono in trionfo ad Asti.\nIl marchese del Monferrato lo accus\u00f2 di codardia e lo fece impiccare presso Moncalvo nel 1430.\nIl Della Chiesa scrive che la famiglia nel XVII secolo cadde in disgrazia e fu costretta a cedere le proprie terre mantenendo comunque i titoli nobiliari, il Gabiani cita ancora un conte Turco nel 1906 come possessore dell'antico mulino feudale della famiglia.\nAttivit\u00e0 casaniera.\nLe loro attivit\u00e0 economiche si svilupparono all'inizio del XII secolo a livello locale, incrementando il proprio patrimonio con i proventi e con l'incameramento dei pegni.\nAl tempo dei primi disordini cittadini (circa 1270), i Turco iniziarono a operare all'estero, privilegiando la regione di Fiandra e in particolare le citt\u00e0 di Valenciennes, Binche e Maubeuge., e su quello della Savoia, e con prestiti ai Conti di Hainaut e Namur.\nUn ramo della famiglia in seguito alla propria attivit\u00e0 , si stabil\u00ec nei Paesi Bassi (Hainaut) dove, nel 1337, Rolando Turco de Castello acquist\u00f2 la signoria d'Iwuy.\nI figli accrebbero il numero di feudi in gran parte dell'Hainaut.\nUn altro ramo si stabil\u00ec nel Regno di Napoli entrando nella corte di Giovanna I di Napoli, passando anche in Calabria.\nAlla prima met\u00e0 del seicento, la dinastia della famiglia Turco perse sempre pi\u00f9 prestigio anche economico, sino a scomparire dalla nobilt\u00e0.\nLe abitazioni dei Turco.\nAd Asti, la famiglia risulta stanziata, dal Medio Evo fino all'inoltrato XVI secolo, in un \"consortium\" costituito da diverse case contigue e articolate attorno ad una spaziosa corte interna. Era delimitato dalle attuali vie Giobert, Cattedrale e Milliavacca, e da una quarta non pi\u00f9 esistente. Nel XV secolo una parte degli edifici fu acquistata dalla nobile famiglia dei Della Rovere. A partire dal XVIII l'intero complesso divenne sede dell'Opera Pia Milliavacca, e fu oggetto di una generale riplasmazione. Ancora oggi vi si possono ammirare due prospetti medievali di grande pregio su via Giobert e su via Cattedrale; elementi architettonici del XIII secolo sono inoltre celati dagli intonaci barocchi della facciata su via Milliavacca. \u00c8 invece da smentire la tradizione erudita secondo la quale i Turco possedevano un palazzo in corso Alfieri - angolo via Giobert, sul cui sedime nel XVIII secolo venne costruito Palazzo Mazzetti. Tale convinzione nacque perch\u00e9 nel XV secolo Andreotta Turco, figlia di Antonio e vedova di Pietro Isnardi, in difficolt\u00e0 economiche cedette diverse propriet\u00e0 ai nobili chieresi Mazzetti, tra le quali il feudo di Frinco, per trasferirsi nel feudo di Valfenera di propriet\u00e0 del defunto marito. In realt\u00e0 negli atti di vendita non si fa mai cenno a palazzi astigiani.\nI Turco di Verona.\nNon \u00e8 chiaro se la famiglia di Verona avesse collegamenti con la famiglia astigiana. Nel 1393 la famiglia Turco era stata investita del feudo di Visegna (Salizzole) e pochi anni dopo, la chiesa di S. Caterina di Alessandria fu eretta, probabilmente, nei primi anni del Quattrocento.\nLe famiglie Turco, che nel Seicento possedevano beni a Bionde di Visegna e che erano titolari del vicariato giurisdizionale di Visegna, erano quattro.\nStemma araldico.\nL'aquila \u00e8 una figura araldica naturale femminile. Ispirata dall'aquila dell'impero romano, e ripristinata da Carlo Magno, \u00e8 per antonomasia il simbolo dell'impero.\nOltre ai Turco, in Asti venne adottata dalle famiglie caso Alfieri, Guttuari e Isnardi, partigiani dell'imperatore.\nScudo: d'argento all'aquila di nero, armata, linguata, coronata di rosso\nCimiero: un turco vestito d'azzurro e di rosso, col turbante d'argento.\nMotto: \"La virt\u00f9 pu\u00f2 accompagnarsi alla buona fortuna\"\nGenealogia.\nGenealogia dei Turco di Asti nei suoi tratti principali"}
{"id": "1468932", "revid": "838137", "url": "https://it.wikipedia.org/wiki?curid=1468932", "title": "Vybiti", "text": "Vybiti \u00e8 un villaggio della Russia, situato nell'Oblast' di Novgorod, sulla riva del fiume Kalo\u0161ka (affluente destro del fiume \u0160elon), a 10 chilometri dalla citt\u00e0 di Sol'cy.\nEtimologia.\nSecondo la leggenda locale, il nome del villaggio deriva dal verbo russo \"\u0432\u044b\u0431\u0438\u0432\u0430\u0442\u044c\" (\"battere\", \"sloggiare\") perch\u00e9 qui, in epoca medievale i russi sconfissero in battaglia i cavalieri dell'Ordine Teutonico. I nomi dei villaggi vicini - \u00dapolzy, \u00dago\u0161a (il quale adesso \u00e8 integrato a Vybiti) e Kuk furono ricevuti di maniera uguale. \u00dapolzy deriva dal verbo russo \"\"\u0443\u043f\u043e\u043b\u0437\u0430\u0442\u044c\" che significa \n\"allontanarsi strisciando\", il nome \u00dago\u0161ha deriva dal verbo \"\u0443\u0433\u043e\u0449\u0430\u0442\u044c\" - \"offrire\" in italiano, e Kuk dal verbo russo \"\u043a\u0443\u043a\u043e\u0432\u0430\u0442\u044c\" che significa \"lamentarsi\", \"lagnarsi\", \"piangere\"\", cio\u00e8 in \u00dago\u0161a ai nemici li offrivano, in Vybiti li sloggiavano, in \u00dapolzi loro si allontanavano strisciando ed in Kuk si lamentavano. C'e un'altra versione di origine di questi nomi. Mentre i lituani, di notte, farevano una scorreria su questi luoghi, i nostri combattenti si chiamavano con i suoni di cucco."}
{"id": "1468934", "revid": "123495809", "url": "https://it.wikipedia.org/wiki?curid=1468934", "title": "Per sempre (album Adriano Celentano)", "text": "Per sempre \u00e8 un album di Adriano Celentano, pubblicato il 15 novembre 2002 ed arrivato in prima posizione.\nIl disco.\nSi tratta del terzo capitolo della collaborazione Celentano-Mogol-Bella. All'album hanno collaborato, tra gli altri, Chick Corea e Francesco Guccini.\nEdizioni.\nL'album \u00e8 stato commercializzato in due edizioni: una solo CD e una CD+DVD-Video.\nIl DVD, della durata totale di 23' 18\" contiene:"}
{"id": "1468935", "revid": "200568", "url": "https://it.wikipedia.org/wiki?curid=1468935", "title": "S\u0103cele (Costanza)", "text": "S\u0103cele (in turco \"Peletli\") \u00e8 un comune della Romania di 2.195 abitanti, ubicato nel distretto di Costanza, nella regione storica della Dobrugia.\nIl comune \u00e8 formato dall'unione di 2 villaggi: S\u0103cele e Traian."}
{"id": "1468936", "revid": "122998525", "url": "https://it.wikipedia.org/wiki?curid=1468936", "title": "Roulotte", "text": "La roulotte (francesismo, derivante da \"rouler\", in francese viene per\u00f2 chiamata \"caravane\", ad eccezione del Canada dove \u00e8 chiamata \"roulotte\") \u00e8 un rimorchio allestito per permettere il soggiorno di persone durante le soste, anche per periodi di diversi giorni e generalmente durante le vacanze.\nSi compone di un telaio sul quale \u00e8 allestito un abitacolo. Il telaio \u00e8 dotato anteriormente di un timone atto a congiungersi col gancio di traino del veicolo ed \u00e8 fornito generalmente di un asse con due ruote. I modelli pi\u00f9 grandi possono avere quattro ruote su due assi ravvicinati.\nOrigini, sviluppo, uso.\nLe origini della roulotte possono essere fatte risalire ai carri dei nomadi e dei circhi. Con l'avvento dell'automobile ha iniziato a diffondersi l'uso di rimorchi abitabili che sono divenuti sempre pi\u00f9 raffinati negli allestimenti e nella tecnologia.\nIn effetti la definizione per il codice della strada italiano e nei libretti di circolazione, \u00e8 \"caravan\" (\"caravane\" in lingua francese dove la \"Roulotte\" \u00e8 invece il vecchio carro trainato dai cavalli). Il termine viene dall'inglese e deriva dal persiano \"Karwan\", caravanserraglio, deposito di caravan.\nLa roulotte \u00e8 stata il veicolo per le vacanze itineranti per eccellenza fino agli anni ottanta, fino a quando iniziarono a diffondersi i camper che, soprattutto in Italia, hanno preso molto piede. Negli altri paesi europei ed in Nord America \u00e8 invece ancora la roulotte ad essere il veicolo d'eccellenza per le vacanze itineranti.\nRispetto al camper, la roulotte ha il vantaggio di un costo notevolmente inferiore e d\u00e0 la possibilit\u00e0 di disporre dell'automobile durante le soste. In alcune zone italiane non \u00e8 possibile usufruire delle aree di sosta, mentre il campeggio libero, sia esso praticato con camper che con roulotte, in Italia e in molti altri paesi europei non \u00e8 consentito. La roulotte in Europa \u00e8 molto diffusa e preferita al camper da tedeschi, austriaci, olandesi e francesi che la usano molto per viaggiare. In Italia invece viene spesso tenuta tutta la stagione sempre nello stesso campeggio ed utilizzata in maniera permanentemente stanziale.\nNegli ultimi anni, dopo un vertiginoso calo delle vendite, la roulotte sta prendendo sempre pi\u00f9 piede in Italia. Questo ritorno \u00e8 spinto da pi\u00f9 fattori, tra cui: le automobili sono via via sempre pi\u00f9 potenti, performanti e pesanti, condizioni vantaggiose per il traino; i continui investimenti dei vari marchi europei costruttori di roulotte hanno reso possibile, oggi, avere a listino roulotte accessoriate a prezzi molto competitivi; le tecnologie di telaio, sospensioni, stabilizzatori antisbandamento (meccanici ed elettronici) e pneumatici sono migliorate, e questo ha permesso comportamenti dinamici delle roulotte sempre migliori. Inoltre per il posizionamento in campeggio \u00e8 possibile dotarle di un accessorio denominato mover che consente di muoverle con un telecomando.\nEquipaggiamento interno.\nL'allestimento minimo dell'abitacolo comprende una o pi\u00f9 combinazioni di divani e tavolino trasformabili in letti (dinette), un angolo cucina con un fornello, uno o pi\u00f9 ripostigli. Ad eccezione dei modelli di dimensioni minime, \u00e8 presente quasi sempre un ambiente destinato a contenere un bagno chimico, un lavabo e a volte una doccia.\nDagli anni ottanta in poi frigorifero e stufa sono diventati accessori di serie sulla maggior parte dei modelli in vendita, i quali possono essere alimentati ad elettricit\u00e0 o gas. L'impianto elettrico, che fino agli anni novanta era in genere diviso in due parti (una a 220 volt collegabile all'esterno e una a 12 volt che pu\u00f2 essere alimentata dal veicolo trainante o da una batteria), \u00e8 generalmente unico con un trasformatore; in sosta funziona con la batteria dell'auto, ed in campeggio attraverso il trasformatore funziona con la corrente 12 volt trasformata e stabilizzata. Nelle roulotte di ultima generazione si \u00e8 iniziato a utilizzare alimentatori switching.\nNormalmente \u00e8 presente almeno un serbatoio d'acqua fornito di pompa elettrica. Questo serbatoio pu\u00f2 essere estraibile oppure fisso, con riempimento dall'esterno. Le pareti sono in genere ampiamente finestrate e dotate di isolamento termico. All'esterno pu\u00f2 essere applicato un parasole oppure, per le soste prolungate, una veranda chiusa di tela che ne amplia notevolmente lo spazio abitabile.\nTecniche produttive.\nDalla sua nascita, fino ad oggi, le tecniche produttive e le tipologie di roulotte sono state molto vaste. Possiamo suddividerle in due tipologie principali: roulotte in alluminio e roulotte in vetroresina.\nTra le roulotte in alluminio ci sono pi\u00f9 tipologie. La pi\u00f9 usata e la pi\u00f9 vecchia \u00e8 quella di produrre una cellula partendo da un telaio in listelli di legno. All'interno degli spazi creati tra un incrocio di uno e pi\u00f9 listelli di legno si inserisce dell'isolante, e si fodera la parte esterna con alluminio oppure fogli in vetroresina o alufiber, e la parte interna con compensato. Questa tecnica costruttiva consente di mantenere i costi di produzione bassi, e di avere un peso abbastanza ridotto, a dispetto per\u00f2 di una robustezza non eccellente, tanto \u00e8 vero che il mobilio montato internamente ha anche una funzione di irrobustimento e portante.\nAltra tipologia usata \u00e8 quella del telaio di alluminio, chiamata comunemente \"tecnica aeronautica\". In questo caso si crea una gabbia con profilato di alluminio (o duralluminio nei punti nevralgici), si isolano gli spazi ricavati tra gli incroci dei profilati, e si fodera l'esterno con alluminio e l'interno o con alluminio o con compensato. Questa tecnica possiamo trovarla attualmente sulle Airstream ed in passato su alcune caravan Motto e su tutta la produzione Nardi, fatta eccezione per la Futura. Una struttura fatta in questo modo \u00e8 autoportante, per cui mobili interni non hanno funzione portante e la cellula risulta estremamente robusta e longeva. I contro di questa tecnica sono i costi di produzione, ed i tempi, generalmente dilatati.\nL'altra tecnica costruttiva \u00e8 quella della cellula portante in vetroresina. In questi casi le roulotte sono quasi sempre prive di spigoli vivi, il che ne favorisce l'aerodinamicit\u00e0. In genere per la produzione vengono sovrapposti due gusci in vetroresina, e poi assemblati al telaio con la giunta in senso verticale od orizzontale. In sostanza la cellula non ha un'intelaiatura separata, ma \u00e8 il tutt'uno ad essere portante. Lo spessore della vetroresina varia da costruttore a costruttore, ed anche da punto a punto: in genere nei punti nevralgici vi sar\u00e0 un maggiore spessore, mentre al centro di una parete lo spessore sar\u00e0 inferiore. Per l'isolamento pu\u00f2 essere usato del poliuretano iniettato, oppure fogli isolanti applicati successivamente. I vantaggi che offre questa tipologia costruttiva risiedono nella facilit\u00e0 di riparazione del mezzo, mentre gli svantaggi generalmente sono il peso e tutti quelli derivati dall'impiego della vetroresina (crepe, ingiallimento, ecc.), oltre al costo. Attualmente diversi costruttori e allestitori optano per questa tecnica.\nUn'altra tecnica produttiva che si sta diffondendo sempre di pi\u00f9 \u00e8 quella delle pareti con isolante iniettato. In questo modo si hanno pareti formate da isolante al centro, alluminio all'esterno, e compensato dall'altra parte. Le pareti cos\u00ec fatte possono essere assemblate senza bisogno di un telaio, ed offrono una robustezza maggiore a quelle con telaio in legno interno. In passato questa \u00e8 stata una tecnica sperimentata da Laverda e da molti marchi scandinavi. Oggi \u00e8 una tecnica utilizzata da molti marchi scandinavi e tedeschi, tra cui ricordiamo il sistema Pual di Hymer.\nSicurezza.\nLe moderne roulotte sono dotate di ganci stabilizzati che riducono drasticamente i movimenti ondulatori del rimorchio che rendono quasi impercettibile il \"colpo d'aria\" causato dal sorpasso da parte di automezzi di massa e dimensioni superiori. Lo stabilizzatore sostanzialmente stringe con dei ferodi il gancio della trattrice attenuando qualsiasi movimento. Nelle manovre pi\u00f9 delicate a bassa velocit\u00e0 \u00e8 infatti conveniente disattivarlo soprattutto in retromarcia dove i movimenti \u00e8 meglio che siano fluidi.\nUn sistema elettronico antisbandamento denominato ATC (accessorio normalmente aggiuntivo) \u00e8 in grado di intervenire autonomamente in caso di sbandata del rimorchio e tirare il freno adeguato per ripristinare l'allineamento del mezzo alla direzione di marcia.\nMovimentatore.\nChiamato mover, \u00e8 un dispositivo che attraverso due motori elettrici che agiscono sulle due ruote permettono con il telecomando di spostare comodamente la caravan per il posizionamento nella piazzola del campeggio. Essendo 2 motori separati \u00e8 possibile far ruotare su se stessa la roulotte, che pu\u00f2 tornare utile per togliersi di impaccio nel caso in cui si \u00e8 incappati in una strada senza possibilit\u00e0 di manovra.\nEsistono varie marche e modelli ma quelli pi\u00f9 largamente diffusi funzionano mediante rulli che si aggrappano al battistrada dello pneumatico imprimendogli una rotazione mediante attrito (radente e volvente)."}
{"id": "1468937", "revid": "15756", "url": "https://it.wikipedia.org/wiki?curid=1468937", "title": "Arbitrato tra Stati", "text": "L'arbitrato tra Stati, mentre si presenta come uno strumento residuale di risoluzione delle controversie nel diritto interno, si rivela l'unico mezzo di cui si serve la Comunit\u00e0 Internazionale, denotando un difetto nel carattere di accertamento vincolante del diritto.\nStoria.\nL'istituto ha subito una notevole evoluzione nel tempo e si basa sulla regola fondamentale secondo cui il giudice \"arbitro\" non pu\u00f2 giudicare se la sua giurisdizione non \u00e8 stata preventivamente accettata da tutti gli Stati parti di una controversia.\nLa vita evolutiva di detto istituto \u00e8 caratterizzata da 2 fasi prendendo le mosse dalla nascita dell'arbitrato isolato (1800). Mediante tale istituto le parti di una controversia sceglievano di comune accordo un giudice (solitamente un Capo di Stato) a cui assegnare la giurisdizione e si vincolavano a seguire un piccolo fascio di norme procedurali e ad accettare la sentenza una volta pronunciata.\nVerso la met\u00e0 dello scorso secolo, la figura dell'arbitrato ha subito una decisiva spinta verso l'evoluzione con la nascita della clausola compromissoria e del trattato generale di arbitrato. Queste due figure, che si completeranno nella 2\u00aa fase, erano veri e propri accordi con cui gli Stati facevano sorgere un corrispettivo obbligo \"de contrahendo\".\nLa clausola compromissoria, stipulata in seno ad una convenzione, faceva sorgere l'obbligo in capo agli Stati contraenti di stipulare il compromesso arbitrale, cos\u00ec da poter ricorrere all'arbitrato per tutte le controversie relative alla convenzione.\nSimile funzione aveva il trattato generale, con la differenza di comprendere anche quelle controversie esterne alla convenzione, ma sempre riguardanti i rapporti tra gli Stati contraenti.\nNello stesso periodo, si assiste alla nascita del primo tribunale internazionale istituzionalizzato, la Corte permanente di arbitrato, dotata di una lista di giudici arbitri tra cui gli Stati possono scegliere, e di scarne regole procedurali.\nNella 2\u00aa fase dell'evoluzione si assiste al completamento delle figure della clausola compromissoria e del trattato generale che arrivano quindi a non creare soltanto un obbligo \"de contrahendo\" rispetto al compromesso arbitrale, bens\u00ec la possibilit\u00e0 di ricorrere direttamente al tribunale e anche con citazione unilaterale. Questa fase \u00e8 segnata dalla nascita della Corte internazionale di giustizia, in vece della pi\u00f9 vecchia Corte permanente di Giustizia sorta con la Societ\u00e0 delle Nazioni.\nLa C.I.G prende vita nel 1945 come organo dell'ONU, vanta regole procedurali decisamente complesse e un sistema altamente istituzionalizzato di risoluzione delle controversie.\nPrincipali tribunali internazionali.\nCorte internazionale di giustizia.\nLa Corte internazionale di giustizia (abbr. CIG), ha sede a L'Aia e funziona in base ad uno statuto annesso alla Carta ONU. Presenta un forte grado di istituzionalizzazione: trattasi di un corpo permanente di 15 giudici, eletti dall'Assemblea generale delle Nazioni Unite e dal Consiglio di Sicurezza, che giudica in base a precise e complesse regole procedurali inderogabili dalle parti.\nLa CIG pu\u00f2 decidere le controversie non solo secondo diritto, ma su richiesta specifica anche \" ex aequo et bono\", ovvero secondo equit\u00e0.\nOltre alla giurisdizione in materia contenziosa, la Corte svolge anche una funzione consultiva: in base all'art.96 della Carta ONU essa da pareri su qualsiasi questione giuridica su richiesta degli altri organi su espressa autorizzazione dell'Assemblea Generale. Tali pareri non sono vincolanti ma possono divenire tali se, con una convenzione o altro atto vincolanti ci si impegni a rispettarli.\nCorte di Giustizia UE.\nCompetenze \"sui generis\" ha la Corte di giustizia dell'Unione europea con sede a Lussemburgo. Trattasi di competenze che mettono in dubbio la sua qualifica di tribunale internazionale, visto la sua estrema vicinanza con le funzioni di un tribunale interno.\nLa Corte esercita 3 importanti funzioni:\nCorte Europea dei Diritti dell'Uomo.\nCon sede a Strasburgo, quest'organo giudiziario veglia sul rispetto della Convenzione per la salvaguardia dei diritti dell'uomo e delle libert\u00e0 fondamentali, stipulata a Roma nel 1980 su proposta del Consiglio d'Europa.\nLa Corte pu\u00f2 essere adita unilateralmente e anche direttamente dagli individui.\nLa sua struttura presenta 45 giudici (nel numero degli Stati contraenti la Convenzione) scelti tra i giureconsulti di pi\u00f9 alta competenza divisi in Comitati composti da 3 giudici e una Camera composta da 7 giudici. Una Grande Camera di 17 giudici pu\u00f2 essere poi chiamata eccezionalmente a pronunciarsi su richiesta di una Camera, oppure come una sorta di istanza d'appello contro la sentenza di una camera. In questo caso per\u00f2, un collegio di 5 giudici decider\u00e0 preventivamente se l'appello \u00e8 proponibile.\nLa Corte permanente di arbitrato.\nLa Corte permanente di arbitrato \u00e8 stata istituita nel 1899 mediante la Convenzione dell'Aia, avente lo scopo di promuovere l'uso di metodi pacifici per la risoluzione di controversie.\nLa CPA ha sede all'Aja, e consta di un Ufficio internazionale di cancelleria, un Consiglio di amministrazione permanente (composto dagli agenti diplomatici dei paesi membri), un elenco di arbitri e un regolamento di procedura (di natura suppletiva, in quanto una diversa procedura pu\u00f2 essere stabilita dalle parti).\nCos\u00ec come avviene per la Corte internazionale di giustizia, l'arbitrato ha base consensuale, ossia dovr\u00e0 esserci un'esplicita manifestazione di volont\u00e0 di attribuire la competenza di giudicare alla corte.\nLa CPA ha perso gran parte del suo prestigio in seguito all'istituzione della CIG, tuttavia ha l'importante compito di proporre a quest'ultima la lista dei giudici per la CIG che poi verranno eletti dall'Assemblea Generale e dal Consiglio di Sicurezza dell'ONU. Offre inoltre il suo supporto per la soluzione di arbitrati internazionali."}
{"id": "1468938", "revid": "125362971", "url": "https://it.wikipedia.org/wiki?curid=1468938", "title": "Gianfranco Fini", "text": "Deputato dal 1983 al 2013, nonch\u00e9 presidente della Camera dal 2008 al 2013, agli esordi era segretario nazionale del Fronte della Giovent\u00f9 e del Movimento Sociale Italiano - Destra Nazionale; poi presidente di Alleanza Nazionale, dalla sua fondazione nel 1995 fino al 2008 quando ne promosse lo scioglimento in un nuovo partito di centrodestra, poi fondato insieme a Silvio Berlusconi l'anno successivo col nome di Il Popolo della Libert\u00e0. Nei governi Berlusconi II e III ha ricoperto l'incarico di vicepresidente del Consiglio dei ministri e di ministro degli Affari Esteri.\nDal 13 febbraio 2011 all'8 maggio 2013, dopo l'abbandono del PdL, divenne presidente del partito politico Futuro e Libert\u00e0 per l'Italia. A seguito dell'insuccesso alle elezioni politiche italiane del 2013, che comporta anche la sua esclusione dal parlamento nel quale, fino ad allora, aveva rivestito il ruolo di presidente della Camera, rassegna le dimissioni da presidente del partito per diventare pi\u00f9 tardi presidente dell'associazione culturale Liberadestra.\nBiografia.\nOrigini familiari.\nIl padre, Argenio Fini (1923-1998), detto Sergio, fu volontario della Repubblica Sociale Italiana nella Divisione di Fanteria \"San Marco\", e pi\u00f9 tardi iscritto all\"'Associazione nazionale dei combattenti\". Prima dell'ascesa politica del figlio, si dichiar\u00f2 vicino al PSDI, ma dopo l'iscrizione di Gianfranco nel Movimento Sociale Italiano abbandon\u00f2 la militanza politica, per gli impegni correlati al suo nuovo lavoro in una compagnia petrolifera: prima presso l'Agip e poi, per pi\u00f9 di quindici anni, in Libia per conto della Shell. Il nonno paterno, morto nel 1970, faceva parte del PCI, e fu per anni segretario di una sezione provinciale dello stesso.\nLa madre, Erminia Marani (1926-2008), era figlia di Antonio Marani, presente assieme a Italo Balbo alla marcia su Roma, oltre che, alla fine della guerra, tra i pi\u00f9 assidui organizzatori delle sezioni e dei circoli dell'allora neonato Movimento Sociale Italiano nell'area emiliana.\nIl nome Gianfranco fu scelto per ricordare un cugino ucciso a vent'anni dai partigiani nei pressi di Sasso Marconi, quando era da poco passato il 25 aprile del 1945. Ha un fratello, Massimo, nato nel 1956 (da non confondere con l'omonimo giornalista e scrittore) per anni anch'egli militante del MSI. \u00c8 laureato in pedagogia presso l'Universit\u00e0 degli Studi di Roma \"La Sapienza\".\nVita privata.\nNegli anni ottanta incontra Daniela Di Sotto, allora moglie di Sergio Mariani, amico e dirigente del partito. Mariani tenter\u00e0 il suicidio poco dopo. La signora Di Sotto si separa dal marito per unirsi a Fini. Nel 1985 nasce Giuliana, la loro unica figlia. Tre anni pi\u00f9 tardi si sposa con rito civile. Nel giugno 2007 Fini annuncia la separazione dalla moglie. Dopo la separazione, viene resa pubblica la relazione con l'avvocato Elisabetta Tulliani. Dalla relazione sono nate le figlie Carolina (il 2 dicembre 2007) e Martina (il 10 ottobre 2009). Vive a Roma.\nCarriera politica.\nDall'inizio dell'impegno politico a segretario del FdG.\nGianfranco Fini frequent\u00f2 l'istituto magistrale \"Laura Bassi\".\nInizialmente non era interessato alla politica, ma nel 1968, a sedici anni, si ritrov\u00f2 coinvolto in alcuni scontri davanti ad un cinema dove un gruppo di militanti di sinistra stava contestando la proiezione di un film favorevole alla guerra del Vietnam, \"Berretti verdi\". Questo episodio lo spinse ad iscriversi alla Giovane Italia, come racconter\u00e0 molti anni dopo in un'intervista:\nInizi\u00f2 cos\u00ec la sua carriera politica, iscrivendosi nel 1969 alla Giovane Italia, l'associazione studentesca legata al Movimento Sociale Italiano.\nTre anni dopo si trasfer\u00ec con la famiglia a Roma e nel 1973 divenne dirigente della federazione provinciale romana del Fronte della Giovent\u00f9, da poco costituitosi. Nel 1974 entr\u00f2 in Direzione nazionale del FdG.\nNell'agosto 1976 assolse agli obblighi di leva, prima a Savona nell'89\u00ba Reggimento fanteria \"Salerno\" (Caserma Bligny), poi al distretto militare di Roma e quindi al ministero della difesa. Nel gennaio 1977 all'XI congresso nazionale del MSI venne eletto nel Comitato centrale.\nNel giugno 1977 divenne segretario nazionale del Fronte della Giovent\u00f9, per volont\u00e0 del segretario missino Giorgio Almirante. Al congresso nazionale giovanile era arrivato quarto su sette eletti nella segreteria; fu Almirante a sceglierlo, come prevedeva lo statuto, segretario. Rest\u00f2 segretario del F.d.G. fino al 1988.\nNel frattempo aveva conseguito la laurea in pedagogia, senza frequentare i corsi:\nIn quegli anni divenne anche redattore del quotidiano di partito \"Secolo d'Italia\" e diresse il quindicinale del FdG Dissenso. Allo stipendio da dirigente di partito prefer\u00ec la carriera giornalistica ottenendo il tesserino di giornalista professionista.\nNel 1983 venne eletto per la prima volta alla Camera dei deputati. Rieletto nel 1987, nel settembre dello stesso anno alla festa del partito a Mirabello, Almirante lo candid\u00f2 pubblicamente come suo successore alla segreteria del partito.\nSecondo un retroscena emerso nel 2009, Almirante avrebbe pensato sin dal 1980 a individuare una persona \u00abgiovane, non fascista, non nostalgica, che creda, come ormai credo anch'io, in queste istituzioni, in questa Costituzione. Perch\u00e9 solo cos\u00ec il MSI pu\u00f2 avere un futuro\u00bb. \nLa stessa vedova di Almirante, Donna Assunta, in un'intervista concessa a Il Fatto Quotidiano, rivel\u00f2 che, all'inizio, il successore di Almirante doveva essere l'onorevole Enzo Trantino esponente del partito di provenienza monarchica ma che poi la scelta di nominare Fini fu dovuta al consiglio della stessa vedova Almirante, e raccontando di essersene pentita amaramente.\nDal MSI-DN ad AN.\nGianfranco Fini, all'epoca segretario del FdG, candidato della corrente almirantiana, sconfigge nel congresso di Sorrento del dicembre 1987 l'ala di sinistra e movimentista dell'allora MSI, di Pino Rauti e Beppe Niccolai, e viene eletto nuovo segretario del partito, dopo Giorgio Almirante che viene a mancare pochi mesi dopo, il 22 maggio 1988.\nFini rimane alla segreteria nazionale del MSI, fino al gennaio 1990 quando al successivo congresso di Rimini viene eletto Rauti, che per\u00f2 l'anno successivo sub\u00ec una forte sconfitta elettorale alle amministrative e alle regionali in Sicilia.\nIl Comitato centrale del partito riporta Fini segretario a partire dal luglio 1991, e lo rester\u00e0, dopo vari congressi, fino allo scioglimento del MSI avvenuto nel gennaio 1995, con la svolta di Fiuggi: in questa occasione diviene presidente di Alleanza Nazionale (AN), coronamento di un'iniziativa di Tatarella e Urso nata nel 1993.\nNel frattempo, Fini matura una certa esperienza amministrativa, divenendo consigliere comunale nei comuni di Aprilia (dal giugno al settembre 1991), Brescia (dal dicembre 1991 al maggio 1992) e Reggio Calabria (dal febbraio all'ottobre 1993).\nNell'autunno del 1993, Fini decide di correre per la carica di sindaco di Roma, arrivando al ballottaggio contro Francesco Rutelli. Per la prima volta un esponente del MSI riceve un largo suffragio. L'imprenditore Silvio Berlusconi, non ancora attivo protagonista della politica italiana, a Casalecchio di Reno afferm\u00f2 in quella occasione la propria scelta elettorale, asserendo: \"Se votassi a Roma, la mia preferenza andrebbe a Fini\". Fini ricoprir\u00e0 la carica di consigliere comunale a Roma fino al 2001.\nOrmai la sua ascesa politica \u00e8 avviata. Dopo le vittoriose elezioni politiche del 1994, anche se Fini non far\u00e0 personalmente parte del governo Berlusconi, per la prima volta nella storia della Repubblica l'esecutivo conter\u00e0 quattro ministri appartenenti al suo partito, tra cui il vice presidente del Consiglio \"Pinuccio\" Tatarella.\nLa svolta nel congresso di Fiuggi (25-29 gennaio 1995) segna una radicale trasformazione del MSI con l'assunzione della carica di Presidente di Alleanza Nazionale, al posto del precedente Coordinatore Adolfo Urso. Rauti, Erra, Staiti e pochi altri vanno via dal partito per fondare il Movimento Sociale Fiamma Tricolore.\nGianfranco Fini \u00e8 stato rieletto alla Camera dei deputati nella circoscrizione XV (LAZIO 1), Collegio 24 Roma-Della Vittoria. Era stato eletto deputato anche nelle legislature IX, X, XI, XII, XIII, XIV e XV.\nL'esperienza di governo.\nDal 2001 al 2006 ha ricoperto l'incarico di vicepresidente del Consiglio nel secondo governo Berlusconi, del quale \u00e8 stato anche ministro degli Esteri a partire dal novembre 2004 al posto di Franco Frattini, dopo che questi era entrato nella Commissione europea. Nel febbraio del 2002 \u00e8 stato nominato rappresentante del governo italiano alla Convenzione europea, per la stesura della bozza di costituzione europea.\nA lui si deve tra l'altro la Legge Bossi-Fini sulla regolamentazione dell'immigrazione.\nNel febbraio 2006 fa approvare una modifica al D.P.R. n. 309/1990 (Testo Unico sugli stupefacenti), la cosiddetta Legge Fini-Giovanardi, inserita nel pacchetto sicurezza per i XX Giochi olimpici invernali svoltisi a Torino nel 2006. Questa abolisce la distinzione giuridica tra droghe leggere, quali la cannabis, e \"droghe pesanti\", quali eroina o cocaina e punisce in base alla quantit\u00e0 di principio attivo contenuto nelle droghe.\nVerso Il Popolo della Libert\u00e0.\nGianfranco Fini e il suo partito hanno ritrovato l'unit\u00e0 e la concordia nell'estate del 2005, all'indomani di un'Assemblea Nazionale che gli ha riconfermato la fiducia e ha deliberato lo scioglimento delle correnti interne, proprio in nome dell'unit\u00e0. In vista delle elezioni politiche del 2006 per la prima volta il suo cognome \u00e8 comparso nel simbolo elettorale di AN, cos\u00ec come era stato richiesto da alcuni suoi sostenitori.\nNell'estate del 2006 ha, inoltre, annunciato l'imminente eliminazione della fiamma e della scritta \"M.S.I.\" dal simbolo di Alleanza Nazionale, ponendo come termine ultimo le elezioni europee del 2009.\nQuesta dichiarazione segna l'atto conclusivo di un'azione di rinnovamento dell'identit\u00e0 del partito, gi\u00e0 avviata nel 1995 a Fiuggi, volta a scrollarsi l'eredit\u00e0 del fascismo e rendendo cos\u00ec Alleanza Nazionale un partito esponente di una destra moderata e moderna, soprattutto in vista di una possibile fusione col partito di Forza Italia.\nNel corso della XV legislatura hanno fatto discutere le sue posizioni sul tema della procreazione assistita, che sono sembrate in contrasto con lo spirito conservatore di AN: in particolare, l'annuncio del voto favorevole (tre s\u00ec e un no) ai referendum sulla stessa del giugno 2005. Nel dicembre 2006 ha dichiarato la propria apertura a discutere sul tema del riconoscimento dei diritti delle coppie di fatto, comprendendo in esse anche quelle omosessuali:\nIn ogni caso si \u00e8 detto contrario al disegno di legge presentato dal centrosinistra per regolamentare la materia (i DICO).\nA fine gennaio 2007 Silvio Berlusconi dichiar\u00f2 Fini come suo successore in caso di creazione di un partito unico, incontrando i dissensi della Lega e dell'UDC.\nDopo la nascita del nuovo soggetto politico Il Popolo della Libert\u00e0 ad opera di Silvio Berlusconi, il quale ha dichiarato di auspicare una nuova legge elettorale alla tedesca (cio\u00e8 proporzionale con sbarramento), Fini in un primo tempo rifer\u00ec che AN non vi avrebbe fatto parte, giudicando confuso e superficiale il modo in cui il PdL era nato, e manifestando cos\u00ec un aperto dissenso verso l'alleato della ormai \"ex coalizione\".\nDue mesi dopo, tuttavia, la caduta del governo Prodi lo fa riavvicinare a Berlusconi, con cui si accorda per presentare alle imminenti elezioni del 13 e 14 aprile 2008, AN e FI sotto il simbolo del Popolo della Libert\u00e0, passo iniziale per la costruzione di un unico soggetto politico di centrodestra. Cos\u00ec egli spiega perch\u00e9 ha scelto di far aderire AN al neonato Popolo delle Libert\u00e0, dopo le incomprensioni degli ultimi mesi:\nIntesa ratificata all'unanimit\u00e0 all'Assemblea nazionale del suo partito del 15 febbraio 2008.\nPresidente della Camera della XVI legislatura.\nDopo la vittoria elettorale del 14 aprile 2008, il 30 aprile 2008 viene eletto Presidente della Camera dei Deputati della XVI legislatura, al quarto scrutinio con 335 voti, su 611 votanti e maggioranza richiesta di 306 voti. Con l'elezione annuncia di lasciare la presidenza di AN, la cui reggenza viene affidata l'11 maggio 2008 ad Ignazio La Russa, nell'attesa del congresso che porter\u00e0 alla nascita ufficiale del partito del Popolo della Libert\u00e0.\nNell'occasione, commentando l'omaggio che il presidente Giorgio Napolitano aveva rivolto pochi giorni prima a tutte le vittime del terrorismo, senza distinzione tra quelle di destra e sinistra, Fini ha sostenuto \u00abla chiusura del dopoguerra\u00bb, \u00abla fine della frattura della destra con la societ\u00e0\u00bb, \u00abil superamento della condizione di minorit\u00e0\u00bb: \nNel suo discorso di insediamento al vertice di Montecitorio Fini si \u00e8 richiamato alle festivit\u00e0 del 25 aprile e del 1\u00ba maggio affermando che \u00abcelebrare la ritrovata libert\u00e0 dell'Italia e la centralit\u00e0 del lavoro \u00e8 un dovere cui nessuno deve sottrarsi\u00bb. Fini ha inoltre fatto riferimento al superamento degli schemi ideologici del passato, ammonendo che \u00abun'insidia alla nostra libert\u00e0 e alla democrazia esiste tuttora. Non viene dalle ideologie antidemocratiche del secolo scorso ormai superate, ma dal diffuso e crescente relativismo culturale\u00bb. Centrale \u00e8 stato il passaggio sui temi da affrontare per il nuovo Parlamento, in cui Fini ha detto che \u00abla XVI dovr\u00e0 essere davvero una legislatura Costituente\u00bb. Ha quindi reso omaggio al tricolore e agli ex-presidenti della Repubblica Cossiga e Ciampi.\nPochi giorni dopo la sua elezione, a proposito del pestaggio a opera di alcuni naziskin a Verona, che port\u00f2 alla morte del giovane Nicola Tommasoli, e delle bandiere di Israele bruciate da giovani dei centri sociali durante la manifestazione del 1\u00ba maggio 2008 a Torino, Fini, pur premettendo che si tratta di \"fenomeni non paragonabili\u201d, ha sostenuto, suscitando reazioni polemiche, che \"l'episodio di Torino \u00e8 molto pi\u00f9 grave perch\u00e9 non \u00e8 la prima volta che frange della sinistra radicale danno vita ad azioni contro Israele che cercano di giustificare con una politica antisionista\".\nProseguendo sempre pi\u00f9 nel suo percorso di revisione dei valori della destra, Fini nel 2008 ha ribadito, durante la festa di Azione Giovani \"Atreju 08\" a Roma, che la destra deve riconoscersi in quei valori \u00abpresenti nella Costituzione: la libert\u00e0, l'uguaglianza e la giustizia sociale. Valori che hanno guidato e ancora guidano il cammino della destra e che sono valori di ogni democrazia e sono a pieno titolo antifascisti.\u00bb\nDurante l'esercizio del suo nuovo ruolo di Presidente della Camera ha ammonito il governo per la sua decisione di ricorrere pi\u00f9 volte ai voti di fiducia, criticandone l'uso a suo giudizio eccessivo. A seguito di alcune sue dichiarazioni, con le quali ha giudicato negativamente la decisione del governo di intervenire per decreto sul caso di Eluana Englaro, o quando ha sostenuto l'esigenza di difendere la laicit\u00e0 dello Stato, Fini ha ricevuto critiche da parte di esponenti dell'UdC e del suo stesso partito, ma ottenendo la solidariet\u00e0 di altri come Gianfranco Rotondi della Democrazia Cristiana per le Autonomie. In seguito ha ricevuto parole di elogio anche da parte del radicale Marco Pannella, che lo ha ringraziato per la sua imparzialit\u00e0 e il suo senso dello Stato.\nPresiede la Fondazione Farefuturo.\nLa battaglia contro l'assenteismo parlamentare.\nIn qualit\u00e0 di Presidente della Camera Gianfranco Fini si \u00e8 battuto contro il costume dei parlamentari assenteisti, promuovendo un sistema di voto digitale che impedisca ai deputati presenti in aula di votare anche per conto degli assenti. Giudicando \u00abimmorale e censurabile\u00bb il comportamento dei cosiddetti \"pianisti\" (cio\u00e8 di coloro che votano usando due mani, una per il proprio voto e l'altra per quello di un collega assente), ha stabilito che dal 9 marzo 2009 non si voter\u00e0 pi\u00f9 con un semplice pulsante, ma solo con le impronte digitali. Il nuovo sistema anti-pianisti \u00e8 stato quindi sperimentato il 4 marzo. Lo stesso Fini si \u00e8 recato personalmente a farsi prelevare le impronte digitali, anche se egli per prassi non partecipa alle votazioni in quanto Presidente della Camera. Il nuovo sistema da lui introdotto ha incontrato le obiezioni di 19 parlamentari che rifiutano di sottoporsi al rilevamento delle proprie impronte. Fini si \u00e8 detto tuttavia ottimista sostenendo che si tratta di un gruppo esiguo che non potr\u00e0 sollevare casi politici tali da ostacolare il nuovo regime di voto.\nLa nascita di \"Futuro e Libert\u00e0\".\nNel luglio 2009 si riaccende la tensione con i vertici del partito, a cui Fini contesta la linea sui temi della giustizia e della legalit\u00e0 e accusa di appiattirsi troppo sui temi della Lega, rinunciando al ruolo di protagonista dell'agenda governativa.\nIl 29 luglio 2010 un documento votato dalla maggioranza dei componenti dell'ufficio di presidenza del PdL, ad eccezione dei tre esponenti finiani, sfiducia il presidente della Camera decretandone, di fatto, l'espulsione dal partito che aveva contribuito a fondare, e sancisce la rottura tra Fini e Berlusconi, che afferma: \"I comportamenti di Fini sono incompatibili con i valori del PdL e con i nostri elettori. Viene quindi meno la fiducia anche per il suo ruolo di garante come presidente della Camera\".\nIl giorno seguente annuncia che, essendo stato di fatto espulso dal partito, andr\u00e0 a creare un nuovo gruppo parlamentare, denominato Futuro e Libert\u00e0 per l'Italia, al quale aderiscono 34 deputati e 10 senatori uscenti da Il Popolo della Libert\u00e0, cos\u00ec smentendo alcuni ex colonnelli di Alleanza Nazionale, che avevano garantito a Berlusconi che Fini non sarebbe mai stato in grado di costituire gruppi autonomi.\nIl 5 settembre 2010, dopo un'estate di aspre polemiche tra Il Popolo della Libert\u00e0 e il gruppo dei finiani, accompagnate da un'accesa campagna di stampa guidata dal \"Giornale\" di Vittorio Feltri, Fini tiene un lungo intervento nel corso della Festa Tricolore di Mirabello. Il Presidente della Camera ribadisce il suo sostegno al governo Berlusconi, ma sancisce, di fatto, la fine dell'esperienza rappresentata dal PdL; rivendica quindi il diritto ad esprimere il dissenso suo e del suo gruppo all'interno della maggioranza e l'importanza di non appiattirsi sulla Lega su molte questioni e soprattutto in materia di federalismo; prende poi apertamente le distanze dalla politica economica del governo in materia di giustizia e di legalit\u00e0. Infine replica alla campagna dei giornali che si sono scagliati contro la sua famiglia, i cui metodi vengono definiti da Fini da \"lapidazione islamica\".\nIl successivo 8 settembre, alla ripresa dei lavori parlamentari, lascia il gruppo parlamentare del PdL e aderisce al gruppo di Futuro e Libert\u00e0.\nIl 7 novembre 2010, in occasione della prima convention di Futuro e Libert\u00e0 a Bastia Umbra, ratifica la crisi del governo, chiedendo a Silvio Berlusconi di rassegnare le dimissioni, annunciando che in caso contrario la delegazione del suo partito lascer\u00e0 il governo.\nIl 15 novembre 2010 la delegazione finiana abbandona, come da avviso, il governo.\nLa decisione in dicembre di votare una mozione di sfiducia verso il Governo Berlusconi, poi fallita, provoca il dissenso e la fuoriuscita da FLI da parte di Silvano Moffa, da sempre considerato un fedelissimo di Fini.\nIl 13 febbraio 2011 nel corso dell'assemblea fondativa di Milano, Fini \u00e8 eletto presidente di Futuro e Libert\u00e0.\nL'anno dopo, in seguito alla caduta del governo avvenuta nel novembre 2011, insieme al cosiddetto Terzo Polo di cui FLI \u00e8 entrato a far parte, Fini si schiera a favore dell'insediamento del nuovo governo Monti, continuando ad appoggiarlo anche in vista delle elezioni 2013, auspicando \u00abuna grande lista civica nazionale, una grande lista per l'Italia che chiami a raccolta le energie sane del paese senza personalismi\u00bb.\nDalle elezioni politiche del 2013.\nAlle elezioni politiche del 24 e 25 febbraio 2013 \u00e8 capolista di FLI alla Camera dei deputati in tutte le circoscrizioni, in coalizione con la lista di Mario Monti, Scelta Civica, e con l'UdC.\nIl risultato elettorale del suo partito in coalizione, lo 0,47%, non consente l'elezione di alcun deputato. Il 14 marzo 2013 cessa dalla carica di Presidente della Camera dei Deputati.\nL'8 maggio l'Assemblea nazionale di Futuro e Libert\u00e0 accetta le dimissioni di Fini presentate all'indomani delle elezioni, e il coordinatore Roberto Menia resta di fatto alla guida del partito.\nPochi mesi dopo pubblica il libro \"Il ventennio. Io, Berlusconi e la destra tradita\" e crea la fondazione \"Libera destra\".\nNel novembre 2015 si avvicina al nuovo movimento di Gianni Alemanno \"Azione Nazionale\".\nNel 2016 diviene presidente del \"comitato presidenzialismo per il NO al referendum\", contro la Riforma costituzionale Renzi-Boschi.\nEvoluzione politica.\nIl progressivo ripudio del fascismo.\nPrima della Svolta di Fiuggi del 1995, numerose erano state le dichiarazioni di appartenenza all'ideologia fascista in qualit\u00e0 di segretario dell'MSI: \u00abCredo ancora nel fascismo, s\u00ec, ci credo\u00bb (19 agosto 1989); \u00abNessuno pu\u00f2 chiederci abiure della nostra matrice fascista\u00bb (\"Il Giornale\", 5 gennaio 1990); \u00abMussolini \u00e8 stato il pi\u00f9 grande statista nel secolo. E se vivesse oggi, garantirebbe la libert\u00e0 degli italiani\u00bb (30 settembre 1992); \u00ab...chi \u00e8 vinto dalle armi ma non dalla storia \u00e8 destinato a gustare il dolce sapore della rivincita... Dopo quasi mezzo secolo, il fascismo \u00e8 idealmente vivo...\u00bb (maggio 1992); \u00abMussolini \u00e8 stato il pi\u00f9 grande statista del secolo... Ci sono fasi in cui la libert\u00e0 non \u00e8 tra i valori preminenti\u00bb (giugno 1994).\nIn seguito tuttavia Fini rivede pubblicamente alcune sue posizioni ideologiche, iniziando un percorso che lo vedr\u00e0 sempre pi\u00f9 allontanarsi dagli atteggiamenti della destra estrema. In particolare il 27 gennaio 1995, in occasione del primo congresso di Alleanza Nazionale, dichiara: \u00ab\u00c8 giusto chiedere alla destra italiana di affermare senza reticenza che l'antifascismo fu un momento storicamente essenziale per il ritorno dei valori democratici che il fascismo aveva conculcato\u00bb.\nAlcuni anni dopo, durante la sua prima visita in veste ufficiale in Israele nel 2003, ha denunciato gli errori del fascismo e la tragedia dell'Olocausto, definendo le leggi razziali promosse dal regime fascista come \u00abmale assoluto del XX secolo\u00bb. Molti organi mediatici hanno riportato la dichiarazione estendendo il concetto di \"male assoluto\" allo stesso fascismo.\nLa sua definizione provoca l'ira di molti militanti e l'uscita dal partito di Alessandra Mussolini, che fonda il movimento \"Libert\u00e0 di Azione\", poi divenuto Azione Sociale.\nLa dichiarazione ha generato anche l'enorme dissenso di Francesco Storace, che lo ha accusato di rinfocolare odio e di dare ragione agli esponenti di estrema sinistra che hanno negato per anni la tragedia delle foibe.\nPosizione sui temi etici.\nIn un primo tempo Fini si era proposto come difensore dei valori cattolici, pronunciandosi ad esempio nel febbraio 1999 contro la fecondazione eterologa.\nIn seguito, pur avendo votato in parlamento a favore della legge 40/2004 sui limiti alla procreazione assistita, annunci\u00f2 di volerla modificare nel gi\u00e0 ricordato referendum del 2005. Soprattutto da quando \u00e8 diventato Presidente della Camera dei Deputati, Fini si \u00e8 espresso pi\u00f9 volte in difesa della laicit\u00e0 dello Stato, spesso scontrandosi con esponenti del suo partito e con il governo stesso. Ad esempio, in merito alla Legge 40, ha spesso dichiarato il suo dissenso, parlando di \"giustizia per le donne\" quando la Consulta ha bocciato parte di questa legge, attirandosi molte critiche da parte di molti esponenti del centrodestra. Anche sul tema del biotestamento, in particolare sul cosiddetto \"ddl Calabr\u00f2\", Fini ha dichiarato che far\u00e0 il possibile per modificare alla Camera quel testo di legge. Questa forte posizione, di nuovo fortemente critica nei confronti delle posizioni maggioritarie del suo stesso partito, ha causato diverse reazioni, in particolare quelle di Maurizio Gasparri e Gaetano Quagliariello (rispettivamente capogruppo e vicecapogruppo del PdL al Senato durante la XVI Legislatura), i quali hanno risposto sostenendo di \"non accettare da nessuno lezioni di laicit\u00e0\".\nUn altro argomento che ha diviso Gianfranco Fini da altri esponenti del suo partito \u00e8 stata la pillola Ru486, in merito alla quale il Presidente della Camera ha detto che il giudizio medico debba essere lasciato all'Agenzia italiana del farmaco e non al Parlamento, come richiesto da molti parlamentari della maggioranza, \"in primis\" Gasparri. Fini ha trovato tuttavia sostegno da parte di esponenti della Fondazione Farefuturo, costituita da ex-AN. In particolare il segretario della Fondazione, il viceministro Adolfo Urso ha appoggiato il presidente della camera sulla necessit\u00e0 di rivedere il ddl Calabr\u00f2.\nIn proposito Fini ha dichiarato: \u00abNon voglio fare nessuna crociata contro i cattolici, per i quali ho il massimo rispetto, ma chi dice che su queste questioni decide la Chiesa e non il Parlamento per me \u00e8 un clericale\u00bb. Monsignor Salvatore Fisichella ha allora obiettato che \u00abil valore della vita \u00e8 profondamente laico\u00bb, pur apprezzando la sincerit\u00e0 con cui Fini ha ammesso di \u00abnon avere il dono della fede\u00bb.\nSulle unioni civili.\nNel dicembre 2006, Fini si dichiara a favore di un intervento legislativo per garantire uguali diritti alle coppie di fatto, anche omosessuali, dimostrando cos\u00ec di aver modificato le proprie opinioni rispetto a dichiarazioni del 1998 in cui negava agli omosessuali la possibilit\u00e0 di insegnare nelle scuole e l'equiparazione con le famiglie eterosessuali.\nSull'immigrazione.\nNell'ottobre 2003, Fini esprime la proposta di concedere il diritto di voto, alle elezioni amministrative, agli immigrati regolari: \"non avere la nazionalit\u00e0 italiana non pu\u00f2 voler dire essere cittadini di serie B\". La proposta viene accolta con favore da sinistra, ma assolutamente bloccata dai colleghi di governo della Lega Nord.\nNel 2005 rilancia senza successo la proposta: \u00abQuella proposta di legge non ce la far\u00e0 a essere approvata in questa legislatura, ma io la ripresenter\u00f2 nella prossima.\nNel maggio 2009 Fini scrive al ministro dell'Interno criticando la norma sui \"presidi-spia\" che avrebbe consentito ai medici di denunciare gli immigrati clandestini bisognosi di cure. Successivamente, alla festa del PD Fini dichiara che il tema dell'immigrazione non va affrontato con un approccio emotivo: \u00abChi arriva in Italia \u00e8 una persona. La distinzione tra regolare e clandestino non pu\u00f2 essere la cartina al tornasole per orientare una politica\u00bb, ma \u00abattenzione a non cadere nell'eccesso contrario, nel pensare cio\u00e8 che tutti coloro che arrivano in Italia abbiano la possibilit\u00e0 di farlo\u00bb.\nIn settembre si dichiara favorevole al principio dello ius soli per il rilascio della cittadinanza e rilancia la proposta di diritto di voto per gli immigrati regolari alle elezioni amministrative: \"una scelta che tende a riavvicinare la cittadinanza sociale a quella politica nonch\u00e9 a fornire nuove opportunit\u00e0 di integrazione ai lavoratori stranieri\". L'integrazione, secondo Fini, non dev'essere una procedura burocratica, ma va legata ad alcuni requisiti come saper parlare l'italiano e conoscere la storia e la geografia del Paese.\nCritiche e controversie.\nCritiche da destra.\nLe critiche pi\u00f9 ricorrenti da destra alla condotta politica di Fini sono legate all'espressione di posizioni molto distanti da quelle tradizionali del suo partito. Queste accuse vengono per lo pi\u00f9 da esponenti della Destra sociale, e tra questi il suo \"rivale storico\" all'interno del MSI-DN Pino Rauti, da sempre animatore dell'ala \"di sinistra\" di quel partito del quale arriv\u00f2 a divenire segretario nel 1990 per un breve periodo.\nCritiche dagli alleati di centro-destra.\nUlteriori critiche gli sono venute dalla Lega Nord, riguardo ad alcuni aspetti del federalismo, e da Forza Italia, relativamente alla giustizia.\nDiverse posizioni espresse da Gianfranco Fini come Presidente della Camera sono state contestate dai suoi alleati di centro-destra.In particolare lo scrittore d'area Marcello Veneziani ha accusato Fini di aver rotto ogni legame con qualsiasi pensiero di destra (sia esso tradizionale, nostalgico, moderno o conservatore) e di rappresentare ormai una destra \"astrale\" che non ha assolutamente alcuna similitudine con le altre destre europee. Vittorio Feltri, direttore de \"Il Giornale\", lo ha accusato di aver \"cambiato posizione\" pi\u00f9 volte in due anni e lo ha invitato a \"tornare a destra\", attacchi cui ha fatto seguito la presa di distanza di Silvio Berlusconi da \"Il Giornale\". Pochi giorni dopo, in seguito ad alcune allusioni di Feltri su un presunto dossier riguardante Alleanza Nazionale, Fini ha denunciato \u00abun attacco intimidatorio di inaudita violenza\u00bb nei suoi confronti che risponde a colpi di ricatti personali alle sue proposte politiche, e ha dato mandato al suo avvocato, l'on. Giulia Bongiorno, di procedere con azioni legali. Umberto Bossi lo ha duramente criticato (\u00abChel l\u00ec l'\u00e8 matt\u00bb) per la sua posizione favorevole alla concessione del diritto di voto agli immigrati regolari.\nCritiche e scontri all'interno del PdL.\nNell'aprile 2010, insieme ad altri deputati e senatori ex AN, Fini firma un testo in cui dissente dalla politica della maggioranza interna al PdL, contestando altres\u00ec la politica del Governo Berlusconi, a suo dire lontana dai problemi del Paese, dalle famiglie che si impoveriscono, dai giovani precari, e troppo legata agli interessi della Lega Nord. Si \u00e8 avanzata l'ipotesi di formare gruppi parlamentari autonomi rispetto al PdL. Alcuni esponenti di provenienza AN, tra cui Gasparri e La Russa, non lo hanno seguito, criticando tale documento e mostrandosi sempre pi\u00f9 vicini alle posizioni del premier Berlusconi.\nIl 22 aprile 2010, durante la direzione nazionale del PdL, Fini tiene un discorso in cui ribadisce le sue posizioni critiche sulla politica del PdL e rivendica il proprio diritto al dissenso, mantenendo al contempo il suo sostegno alla maggioranza di governo. Berlusconi risponde duramente al cofondatore del partito e lo invita a dimettersi dalla carica di presidente della Camera: viene cos\u00ec ufficializzata una frattura tra i due leader e la divisione del partito tra una maggioranza vicina a Berlusconi e una minoranza fedele a Fini, che crea Generazione Italia.\nIl 29 luglio 2010, l'ufficio di presidenza del PdL approva un documento che sancisce la definitiva rottura tra Fini e Berlusconi. Il Presidente della Camera \u00e8 accusato di aver presentato proposte di legge \"che confliggono apertamente con il programma che la maggioranza ha sottoscritto con gli elettori\". Vengono deferiti a collegio dei probiviri i deputati vicini a Fini: Bocchino, Briguglio e Granata.\nIl giorno 30 dello stesso mese, il Presidente della Camera afferma di essere stato di fatto espulso dal partito che ha contribuito a fondare senza possibilit\u00e0 di esprimere le proprie ragioni, e all'invito ingiustificato del Premier Berlusconi a lasciare la Presidenza della Camera ribatte che tale invito rappresenta una \"concezione non proprio liberale della democrazia\", annuncia la costituzione di un nuovo gruppo parlamentare, denominato \"\"Futuro e Libert\u00e0 per l'Italia\", comprendente 34 deputati. Il 2 agosto al Senato al gruppo si aggiungono dieci senatori.\nProcedimenti giudiziari.\nNell'agosto 2010, dopo la nascita del gruppo \"Futuro e Libert\u00e0\" e la crescita del dissenso nei confronti della linea di Berlusconi nel PdL, l'ex leader di AN \u00e8 al centro di un'aspra campagna di stampa, capeggiata proprio dai quotidiani \"Il Giornale\", \"Libero\" e dal settimanale \"Panorama\". Oggetto della campagna \u00e8 un alloggio di 45\u00a0m\u00b2 a Monte Carlo lasciato in eredit\u00e0 dalla contessa Anna Maria Colleoni ad Alleanza Nazionale nel 1999. Tale alloggio, venduto dal partito nel 2008 ad una societ\u00e0 \"off shore\" dell'isola Santa Lucia, per la cifra di euro 300.000, risulta affittato con regolare contratto all'imprenditore immobiliare Giancarlo Tulliani, fratello minore della compagna del Presidente Fini. Il 30 luglio viene presentata una denuncia da Storace e la Procura di Roma apre un fascicolo sulla vicenda, quale atto dovuto: l'indagine \u00e8 contro ignoti. Con una nota diffusa dalla Presidenza della Camera e stilata in collaborazione con l'avvocato Giulia Bongiorno, l'8 agosto Fini offre la sua versione dei fatti, ma la campagna di stampa continua con ulteriori smentite e la raccolta di testimonianze.\nIl 25 settembre 2010 Fini dichiar\u00f2 in un comunicato video: \u00abSe dovesse emergere che l'appartamento di Montecarlo appartiene a Giancarlo Tulliani lascer\u00f2 la presidenza della Camera\u00bb. Il 26 ottobre 2010 la Procura di Roma annuncia che non risulta esserci nessuna frode nell'affare, e chiede l'archiviazione delle indagini su Gianfranco Fini. Il 27 gennaio 2011 il ministro degli Esteri Franco Frattini, rispondendo ad un'interrogazione parlamentare, si pronuncia in Senato in merito ad alcuni documenti arrivati alla Farnesina dall'isola caraibica di Santa Lucia dicendo che \u00abil primo ministro di Santa Lucia gli avrebbe certificato l'autenticit\u00e0 del documento\u00bb che testimonierebbe come Giancarlo Tulliani sarebbe il proprietario di una societ\u00e0 che deterrebbe il bene, ma forti dubbi sono emersi successivamente sull'autenticit\u00e0 di questo documento caraibico, anche in relazione al particolare attivismo intorno a tutta la vicenda del faccendiere Valter Lavitola, legato proprio a Silvio Berlusconi. In seguito la Procura dichiarer\u00e0 che il contenuto della carta proveniente da Santa Lucia appare del tutto irrilevante ai fini delle indagini, confermando quindi la richiesta di archiviazione.\nLa richiesta \u00e8 accolta dal presidente dei Gip del Tribunale di Roma che dispone l'archiviazione dell'inchiesta dato che nella vicenda non \u00e8 ravvisabile alcun reato. Nel 2015 l'immobile di Montecarlo \u00e8 stato poi rivenduto dalla societ\u00e0 proprietaria a un imprenditore svizzero a 1,3 milioni di euro, dopo essere stato messo in vendita alla cifra di un 1,6 milioni di euro.\nIn base ad una inchiesta della procura di Roma, il cognato di Fini avrebbe ricevuto i soldi necessari per l'acquisto della casa di Montecarlo da Rudolf Baetsen, un collaboratore del discusso imprenditore del gioco d'azzardo Francesco Corallo, facendoli transitare su conti offshore. Per questo motivo viene indagato per riciclaggio dalla procura di Roma.\nIl 22 gennaio 2018 il procuratore aggiunto Michele Prestipino e il sostituto procuratore Barbara Sargenti chiedono il rinvio a giudizio di Fini per riciclaggio che viene accolto il 16 luglio seguente; insieme a lui andranno a processo Elisabetta Tulliani con il fratello e il padre oltre a Corallo."}
{"id": "1468940", "revid": "287204", "url": "https://it.wikipedia.org/wiki?curid=1468940", "title": "Aircargo Agliana Calcio Femminile", "text": "L'Aircargo Agliana Calcio Femminile \u00e8 stata una societ\u00e0 calcistica Italiana femminile con sede nella citt\u00e0 di Agliana, in Provincia di Pistoia.\nIl club acquis\u00ec maggiore notoriet\u00e0 agli inizi degli anni novanta, quando raggiunse la massima serie femminile dopo aver militato quattro stagioni nella serie cadetta. Nella stagione 1994-1995, le \"biancoverdi\" si laurearono campionesse d'Italia per la prima (ed unica) volta nella loro storia.\nL'Agliana \u00e8 stata la prima squadra toscana femminile ad aver conquistato la Coppa Nazionale.\nStoria.\nGli inizi (1984-1992).\nLa storia del club nacque nel 1984, quando venne fondata l'A.C.F. Pistoiese, con sede nella citt\u00e0 di Pistoia. Per cinque stagioni la squadra milit\u00f2 nel campionato regionale di Serie C, sino alla stagione 1987-1988, quando raggiunse il salto di categoria ottenendo la promozione in Serie B.\nIl primo anno nella serie cadetta vide la Pistoiese classificarsi all'8\u00ba posto nel girone B, l'anno seguente la squadra raggiunse il 5\u00ba posto, mentre l'anno dopo si miglior\u00f2 ancora di una posizione (4\u00ba posto). Per la stagione successiva, la societ\u00e0 decise di spostare la sede del club nella citt\u00e0 di Agliana, potendo cos\u00ec, usufruire dello stadio locale del paese; in occasione, venne cambiato il nome della squadra in A.C.F. Agliana. Quell'anno, le \"biancoverdi\" vinsero il campionato balzando in testa alla classifica con 50 punti e raggiungendo cos\u00ec, la Serie A.\nAnni novanta (1992-2000).\nApprodata nella massima serie, la squadra trov\u00f2 parecchie difficolt\u00e0 a tener testa ad un campionato decisamente di un livello tecnico superiore, rispetto alla serie cadetta gi\u00e0 disputata, collezionando solamente 14 punti nel girone di andata e 7 in quello di ritorno; l'Agliana si classific\u00f2 14\u00aa e venne retrocessa in Serie B. Al termine della stagione, grazie alla rinuncia di alcuni club, le \"biancoverdi\" vennero ripescate accedendo nuovamente al campionato di Serie A per la stagione successiva, che fu colmata da un ottimo 3\u00ba posto.\nLa societ\u00e0 presieduta da Francesco Marrassini decise di acquistare per la stagione avvenire la forte calciatrice Carolina Morace, capocannoniere assoluta della massima serie ormai da 7 stagioni consecutive. La corsa scudetto vide l'Agliana e la lottare sino alle ultime uscite per la vittoria del tricolore; le \"biancoverdi\" ebbero la meglio sulle sarde laureandosi campionesse d'Italia per la prima volta nella loro storia, piazzandosi al 1\u00ba posto con 47 punti, 22 vittorie, 3 pareggi una sola sconfitta, 90 reti siglate (di cui 1/3 realizzate dalla sola Carolina Morace) e 20 subite.\nL'annata 1995-1996 si replic\u00f2 come la precedente, con la squadra che punt\u00f2 alla vittoria dello scudetto colmata da un'ottima partenza che vide le \"aglianesi\" vincere le prime 9 giornate; l'antagonista di quell'anno fu il . Tuttavia, verso la fine del girone di andata, la squadra inizi\u00f2 inesorabilmente a perdere punti preziosi e gioc\u00f2 un girone di ritorno protagonista di alti e bassi, mentre le \"giallobl\u00f9\" chiusero il campionato prime in classifica con un distacco di 10 lunghezze sull'Agliana, che termin\u00f2 la stagione seconda in classifica con 68 punti."}
{"id": "1468946", "revid": "1305772", "url": "https://it.wikipedia.org/wiki?curid=1468946", "title": "1664 (birra)", "text": "1664 \u00e8 una birra di spicco dell'industria Brasseries Kronenbourg.\nStoria.\nLa marca 1664 \u00e8 stata lanciata nel 1952 in occasione dell'incoronazione della regina dell'Inghilterra. L'origine del suo nome viene dall'anno 1664 quando J\u00e9r\u00f4me Hatt (1633-1675), dopo aver conseguito il diploma di mastro birraio, apr\u00ec a Strasburgo in place du Corbeau la Brasserie du Canon, che soltanto pi\u00f9 tardi fu rinominata Kronenbourg.\nLe marche prodotte.\nMolte birre compongono la gamma 1664, in particolare per le pi\u00f9 conosciute sono:\nPremi conseguiti.\nLa 1664 Blonde \u00e8 stata eletta \"Champion Beer\" delle birre bionde \u00ab \u00e0 la pression\u00bb (birra alla spina: \"The International Lager Competition\"), e ha ottenuto una medaglia d'oro per la categoria classe 2 di questa categoria, al \"Brewing Industry International Awards\" nel 2004 e nel 2005. Ha anche ricevuto una medaglia di d'argento all'edizione 2002, nella categoria delle birre chiare di classe 1 (Lager class 1).\nInnovazioni e design.\n1664 Instant Pression.\nLa 1664 Instant Pression \u00e8 un'innovazione realizzata da Kronenbourg che permette di gustare una birra imbottigliata come se fosse servita \"alla spina\", grazie ad un sistema di pressione integrato nelle lattine da 33 cl. Questo sistema \u00e8 comparabile a quello utilizzato dalla Guinness. Una capsula \u00e8 presente nella cannetta e si presenta sotto modulo di sfera di qualche cm di diametro in plastica traslucido che \u00e8 riempita d'azoto sotto pressione. Al momento dell'apertura della spoletta la capsula libera il suo contenuto e permette di ottenere una birra simile a quella che servirebbe un barista.\nAssociazione con Philippe Starck.\nDal 2004 al 2006, il'azienda ha chiesto al designer Philippe Starck di creare una raccolta di accessori ai colori per la gamma 1664, intitolata 1664 \"by Starck\": un bicchiere, una bottiglia (particolare poich\u00e9 sotto forma di vetro), un secchio per il ghiaccio, una lattina (che ha la caratteristica di essere richiudibile), tre tipi di capsule (in moduli d'anello, tipo pendenti e in forma sotto boccale) ed una lampada.\nColonna di birra 1664.\nLa colonna di birra alla spina 1664 distribuita ai bar ed alle industrie della birra si vede ricompensata nel 2003 per il suo stile ed il suo estetismo, dall\"'Institut fran\u00e7ais du design\"."}
{"id": "1468947", "revid": "767487", "url": "https://it.wikipedia.org/wiki?curid=1468947", "title": "Seimeni", "text": "Seimeni (in passato \"Seimenii Mari\") \u00e8 un comune della Romania di 2.115 abitanti, ubicato nel distretto di Costanza, nella regione storica della Dobrugia.\nIl comune \u00e8 formato dall'unione di 3 villaggi: Dun\u0103rea, Seimeni, Seimenii Mici."}
{"id": "1468948", "revid": "536103", "url": "https://it.wikipedia.org/wiki?curid=1468948", "title": "Borsellino", "text": ""}
{"id": "1468949", "revid": "24443", "url": "https://it.wikipedia.org/wiki?curid=1468949", "title": "Ortles Cevedale", "text": ""}
{"id": "1468951", "revid": "767487", "url": "https://it.wikipedia.org/wiki?curid=1468951", "title": "Sili\u0219tea (Costanza)", "text": "Sili\u015ftea (in turco \"Ta\u015fp\u0131nar\") \u00e8 un comune della Romania di 1.422 abitanti, ubicato nel distretto di Costanza, nella regione storica della Dobrugia.\nIl comune \u00e8 formato dall'unione di 2 villaggi: Sili\u0219tea e \u021aepe\u0219 Vod\u0103."}
{"id": "1468956", "revid": "767487", "url": "https://it.wikipedia.org/wiki?curid=1468956", "title": "T\u00e2rgu\u0219or", "text": "T\u00e2rgu\u0219or (in turco \"Pazarl\u0131ya\") \u00e8 un comune della Romania di 1.683 abitanti, ubicato nel distretto di Costanza, nella regione storica della Dobrugia.\nIl comune \u00e8 formato dall'unione di 5 villaggi: Casian, Cheia, Gr\u0103dina, Mireasa, T\u00e2rgu\u0219or."}
{"id": "1468957", "revid": "36426", "url": "https://it.wikipedia.org/wiki?curid=1468957", "title": "Vescovo di Reims", "text": ""}
{"id": "1468958", "revid": "287204", "url": "https://it.wikipedia.org/wiki?curid=1468958", "title": "Targusor", "text": ""}
{"id": "1468963", "revid": "125442639", "url": "https://it.wikipedia.org/wiki?curid=1468963", "title": "L'uomo della sabbia", "text": "L'uomo della sabbia (\"Der Sandmann\") \u00e8 un racconto di E.T.A. Hoffmann del 1815, inserito nella raccolta \"Notturni\". \u00c8 un racconto complesso che affronta innanzitutto il tema dell'ambiguit\u00e0 e, tratto tipicamente romantico, indaga l'immaginario dell'automa.\nTra le opere pi\u00f9 angosciose di Hoffmann, \"L\u2019uomo della sabbia\" descrive con tocchi magistrali la regressione psicologica che riporta in vita gli incubi infantili del protagonista, inoltrandosi negli aspetti pi\u00f9 reconditi e contorti della psiche umana e nelle manifestazioni oniriche dell\u2019inconscio.\nLa storia, inoltre, riesce a far insorgere nel lettore il sentimento del sinistro, ed \u00e8 infatti portato ad esempio nel saggio \"Il perturbante\" di Sigmund Freud.\nTrama.\nIl racconto inizia in forma epistolare. Nella prima lettera inviata dal protagonista, Nathanael, all'amico Lotario (che egli per\u00f2 indirizza erroneamente a Clara, sorella di quest'ultimo e sua fidanzata) veniamo a conoscenza di alcuni fatti legati all'infanzia del giovane studente universitario. Nathanael ricorda infatti come la madre, in alcune circostanze, fosse solita convincere lui e i suoi fratelli ad andare a letto ricorrendo alla favolosa minaccia della venuta dell'uomo della sabbia, un mostro che avrebbe cavato gli occhi ai bambini che si rifiutavano di dormire e che li avrebbe poi dati in pasto ai suoi figli, creature dotate di becchi ricurvi come quelli dei gufi.\nL'immaginario del bambino \u00e8 fortemente colpito da questa figura, poich\u00e9 nelle notti in cui la madre gli raccontava questa storia egli sentiva realmente un rumore di passi sulle scale della sua abitazione. Una sera, incuriosito ma anche intimorito, Nathanael si nasconde nello studio del padre per aspettare l'arrivo dell'uomo della sabbia. Giunge per\u00f2 l'avvocato Coppelius, un amico dei genitori che ai bambini risultava particolarmente sgradevole a causa del suo aspetto e delle sue maniere. Il padre e l'avvocato, inoltre, durante queste visite, si dedicavano ad esperimenti di natura alchemica.\nUna sera, il ragazzino viene scoperto nel suo nascondiglio e minacciato da Coppelius, che lo terrorizza con la sua volont\u00e0 di cavargli gli occhi, cosa che rinforza ancora di pi\u00f9 nella mente di Nathanael l'identificazione dell'avvocato con l'uomo della sabbia. Turbato dall'accaduto, il bambino sviene ed \u00e8 costretto malato a letto per quasi un mese e poco dopo la sua guarigione, durante un'altra visita di quello che lui ormai considera un mostro, il padre muore in circostanze misteriose. Da quel giorno, l'avvocato Coppelius sparisce dalla citt\u00e0 e dalla sua vita.\nNella lettera a Lotario, Nathanael riporta alla luce questi ricordi poich\u00e9 confessa all'amico di essere convinto di aver incontrato nuovamente Coppelius il quale per\u00f2, nella citt\u00e0 di G. dove il giovane soggiorna per motivi di studio, si spaccia per un ottico piemontese di nome Giuseppe Coppola. I dubbi del ragazzo circa la vera identit\u00e0 dell'uomo vengono in parte fugati dall'assicurazione del professor Spalanzani, che dichiara di conoscere l'ambulante da molti anni, da quando entrambi vivevano in Italia.\nA questo punto della storia termina la narrazione in forma epistolare, per passare ad un narratore esterno, il quale ci racconta lo svolgimento dell'intera vicenda. Dopo lo scambio di lettere tra Nathanael e Lotario, il primo torna a casa per un breve periodo dall'amico e dalla fidanzata Clara, ragazza affettuosa ed estremamente pratica, che gli fanno momentaneamente dimenticare l'accaduto e lo tranquillizzano circa la connessione tra l'odiato Coppelius e il commerciante italiano.\nAl termine del soggiorno, per\u00f2, Nathanael torna a G. e scopre che la sua abitazione \u00e8 rimasta gravemente danneggiata in un incendio e che gli amici gli hanno trovato un'altra sistemazione nel palazzo di fronte alla casa di Spalanzani. Qui il ragazzo riceve la sgradita visita di Giuseppe Coppola e, per farlo andare via pi\u00f9 velocemente possibile e, ricordandosi delle discussioni con Clara e Lotario, compra da quest'ultimo un piccolo binocolo. Usandolo, vede che nella casa del professore si trova una bellissima ragazza, che lui presume essere la figlia di Spalanzani, Olimpia.\nDurante un ballo in casa del professore egli finalmente la incontra e, ancora una volta, la osserva attraverso il binocolo di Coppola mentre la ragazza sta dando un breve concerto al pianoforte per gli invitati. Nathanael si innamora perdutamente di lei e comincia a frequentarla assiduamente, non tenendo conto dei giudizi dei suoi compagni di studi, che la reputano una \"bambola\" e una \"faccia di cera\".\nUn giorno egli si reca in visita a casa del professore e trova l'uomo e Coppola che si contendono ferocemente Olimpia strattonandola, uno per i piedi e l'altro per le braccia. Nathanael guarda l'innamorata e si rende conto con orrore che questa ha le cavit\u00e0 orbitali vuote e che i suoi occhi giacciono sul pavimento. Dopo la colluttazione, Coppola fugge con Olimpia in spalla e, disperato, il professor Spalanzani rivela al giovane che Olimpia non era sua figlia bens\u00ec un automa, e che Coppelius gliel'ha rubata.\nA sentire il nome dell'uomo tanto odiato e rendendosi conto di aver nutrito dei giusti sospetti fin dall'inizio, il ragazzo impazzisce e viene prima ricoverato in manicomio e, in seguito, passa la convalescenza a casa, circondato dalle amorevoli cure dei familiari, di Clara e Lotario.\nCompletamente guarito, Nathanael si trova un giorno a fare una passeggiata con Clara, la quale gli propone di osservare la citt\u00e0 dall'alto di una torre. I due salgono, mentre Lotario li aspetta nella piazza. Sulla torre, Nathanael usa nuovamente il binocolo di Coppola/Coppelius e ancora una volta impazzisce, scambiando anche Clara per un automa e cercando di ucciderla lanciandola nel vuoto. Accorre Lotario a salvare la giovane facendola fuggire nella piazza e osservando, tra la gente, la follia di Nathanael. Tra la folla, per\u00f2, si trova anche Coppelius, il quale funestamente presagisce che non ci sar\u00e0 bisogno di far scendere Nathanael poich\u00e9 lo far\u00e0 lui stesso. Pochi attimi dopo, infatti, il giovane si butta dalla torre e muore, mentre l'ambiguo personaggio scompare tra le persone accorse ad assistere al dramma.\nRappresentazioni teatrali.\nDa tale racconto \u00e8 stato tratto spunto per una rappresentazione teatrale, prodotta dall'ERT.\nAdattamenti.\nIl racconto di Hoffmann viene adattato, molto fedelmente, nel 1981 all'interno della serie RAI \"I giochi del diavolo\", nell'omonimo episodio \"L'uomo della sabbia\" diretto dal regista Giulio Questi.\nMusica.\n\"L'uomo della sabbia\" ha ispirato fra l'altro il I atto dell'opera \"I racconti di Hoffmann\" di Jacques Offenbach e il balletto \"Copp\u00e9lia\" di Arthur Saint-L\u00e9on, con la musica di L\u00e9o Delibes."}
{"id": "1468966", "revid": "767487", "url": "https://it.wikipedia.org/wiki?curid=1468966", "title": "Topalu", "text": "Topalu (in turco \"Topal\") \u00e8 un comune della Romania di 1.831 abitanti, ubicato nel distretto di Costanza, nella regione storica della Dobrugia.\nIl comune \u00e8 formato dall'unione di 2 villaggi: Capidava e Topalu."}
{"id": "1468967", "revid": "6923", "url": "https://it.wikipedia.org/wiki?curid=1468967", "title": "Kleinia rowleyana", "text": "Il senecio a collana (\"Kleinia rowleyana\" ) \u00e8 una pianta della famiglia delle Asteraceae, originaria delle Province del Capo, in Sudafrica.\nDescrizione.\n\u00c8 una pianta succulenta dai lunghi fusti sottili, striscianti o pendenti, con caratteristiche foglie sferiche, di circa 5\u00a0mm di diametro. \nI fiori, di colore bianco, sono riuniti in capolini.\nUsi.\n\u00c8 molto diffusa come pianta ornamentale; per il suo atteggiamento ricadente si presta alla coltivazione in panieri sospesi."}
{"id": "1468970", "revid": "486946", "url": "https://it.wikipedia.org/wiki?curid=1468970", "title": "Basso tedesco medio", "text": ""}
{"id": "1468972", "revid": "767487", "url": "https://it.wikipedia.org/wiki?curid=1468972", "title": "Topraisar", "text": "Topraisar \u00e8 un comune della Romania di 5.524 abitanti, ubicato nel distretto di Costanza, nella regione storica della Dobrugia.\nIl comune \u00e8 formato dall'unione di 4 villaggi: Biruin\u021ba, Movili\u021ba, Pot\u00e2rnichea, Topraisar."}
{"id": "1468979", "revid": "339392", "url": "https://it.wikipedia.org/wiki?curid=1468979", "title": "Alto Commissariato per la lotta alla Mafia", "text": ""}
{"id": "1468981", "revid": "767487", "url": "https://it.wikipedia.org/wiki?curid=1468981", "title": "Tortoman", "text": "Tortoman (in turco \"Topal\") \u00e8 un comune della Romania di 1.756 abitanti, ubicato nel distretto di Costanza, nella regione storica della Dobrugia.\nIl comune \u00e8 formato dall'unione di 2 villaggi: Dropia e Tortoman."}
{"id": "1468983", "revid": "404449", "url": "https://it.wikipedia.org/wiki?curid=1468983", "title": "Piazza San Francesco (Grosseto)", "text": "Piazza San Francesco (gi\u00e0 \"piazza Indipendenza\") \u00e8 una delle principali piazze del centro storico di Grosseto.\nDescrizione.\nSituata nell'area pedonale, la piazza si apre completamente sul lato sud-occidentale, in prossimit\u00e0 del fianco sinistro della chiesa dei Bigi, presso la quale si inoltra in piazza Baccarini senza soluzione di continuit\u00e0. Sul lato nord-orientale vi si affaccia la chiesa di San Francesco, fiancheggiata dal chiostro sul suo lato sinistro, e dal campanile nella sua parte postero-laterale destra. Oltre il campanile, all'angolo orientale, un cancello d\u00e0 accesso al cortile del complesso del vecchio ospedale, il cui palazzo ospita sia gli uffici comunali che il Polo Universitario Grossetano. All'angolo sud-orientale della piazza ha inizio strada Ginori, che si snoda tortuosa fino a piazza della Palma. Dinanzi al pozzo rinascimentale, vi \u00e8 un'area rialzata per spettacoli o attivit\u00e0 culturali, contrastante con lo stile dei rimanenti spazi, alla cui estremit\u00e0 occidentale si affacciano l'area absidale della chiesa dei Bigi e l'ala posteriore dell'attiguo convento delle Clarisse, dove nel 2019 ha aperto il Museo Collezione Gianfranco Luzzetti. Lungo il lato settentrionale si apre il caratteristico vicolo del chiasso delle Monache, cos\u00ec denominato in quanto vi era situato il passaggio soprelevato che collegava il convento con l'edificio dell'ospedale. Anche di fronte alla chiesa \u00e8 situata un'area leggermente rialzata con aiuole alberate, ma sempre in soluzione di continuit\u00e0 con la pavimentazione stradale.\nLe direttrici per il pubblico passaggio di pedoni che attraversano la piazza sono tre: un primo asse laterale che da strada Vinzaglio porta in via Montebello; un secondo asse che da via Cairoli attraversa la piazza da ovest a est fino a strada Ginori; una terza via che taglia la piazza da nord a sud e collega via Andrea da Grosseto con il complesso conventuale delle Clarisse.\nStoria.\nEt\u00e0 medievale.\nL'area dove oggi sorge la piazza \u00e8 documentata sin dal 1233, quando in un atto di vendita di alcuni beni si legge di una \u00abcontrada fratrum minorum\u00bb, indicando la presenza in loco della presenza stabile di un ordine monastico. Si trattava infatti dello scomparso convento di San Fortunato, abbandonato dai frati benedettini in quegli stessi anni. Nel 1289 fu quindi consacrata sul luogo della vecchia struttura la nuova chiesa e convento di San Francesco, che and\u00f2 a delimitare il lato nord-orientale della piazza. In un altro documento del 1300 si legge infatti di una \u00abcontrada Sancti Francisci\u00bb, comprendente oltre al convento ed alla chiesa anche alcune abitazioni, che apparteneva al Terzo di San Pietro. C'\u00e8 quindi la possibilit\u00e0 che allora il luogo del convento fosse situato all'esterno della citt\u00e0 vera e propria, in quanto l'indicazione di \"contrada\" a quel tempo indicava piuttosto un \"circondario\", spesso situato in aperta campagna o in prossimit\u00e0 di un villaggio. Nella stessa area, poco distante, \u00e8 poi ricordata dal 1199 la presenza di un'altra chiesa, dedicata a San Benedetto, dipendente dall'abbazia di San Rabano di Alberese: oggi la struttura non \u00e8 pi\u00f9 rintracciabile in quanto demolita nel XVI secolo e i suoi resti inglobati nel complesso del bastione Rimembranza.\nNel XIII secolo \u00e8 documentata la presenza, di fianco alla chiesa, di una struttura assistenziale per pellegrini e poveri, il cosiddetto Ricovero di fra Roncone, dal nome del primo guardiano del convento di San Francesco. Nel 1465 fu costruito di fronte all'ospedale un pozzo in travertino, noto infatti come pozzo dello Spedale, gi\u00e0 pozzo delle Corna.\nEt\u00e0 moderna.\nCon l'annessione di Grosseto al Granducato di Toscana, nella seconda met\u00e0 del XVI secolo, ormai caduto in disuso lo spedale di San Giovanni in piazza Duomo, fu decisa la costruzione di un nosocomio sul luogo del vecchio ricovero francescano. Nel XVII secolo venne aggiunta alla chiesa la cappella dedicata a Sant'Antonio da Padova, pregevolmente affrescata da Francesco Nasini, occupando una piccola porzione della piazza accanto all'ospedale.\nDurante il XVIII secolo, sotto i Lorena, furono realizzati i granai sul lato sinistro della chiesa, adiacenti al chiostro, occupando l'area oggi attraversata da via Andrea da Grosseto con il palazzo Geri e il complesso della Sala Friuli. I granai erano intitolati a santa Rosa, sant'Antonio, alla Madonna del Carmine, all'Immacolata Concezione, a san Giovanni, san Francesco e santa Chiara: nel 1805 il granaio di Santa Chiara fu utilizzato dalle truppe francesi di passaggio a Grosseto come dormitorio. Ulteriori modifiche alla piazza vennero effettuate a partire dal 1787, quando fu ristrutturato e ampliato l'ospedale e venne realizzato il cosiddetto \"arco delle monache\", struttura costruita dall'architetto Boldrini che collegava il nosocomio con il convento delle Clarisse, dove risiedevano gli impiegati dell'ospedale.\nEt\u00e0 contemporanea.\nCon l'arrivo del XIX secolo ancora le abitazioni sulle attuali via Montebello e via Andrea da Grosseto non esistevano, e di fronte alla chiesa, al convento e ai granai si estendeva un orto di grandi dimensioni, uno spazio chiamato \"Prato di San Francesco\": sar\u00e0 da questo spazio, a partire dalla fine del secolo, che avr\u00e0 origine l'attuale piazza San Francesco.\nLa chiesa e il convento, abbandonati dal 1810 circa in seguito alle soppressioni napoleoniche, furono adibiti ad usi civili. Prima ospitarono un'infermeria per i lavoratori delle bonifiche, colpiti dalla malaria, dopodich\u00e9 il vescovo Giovanni Domenico Mensini vi spost\u00f2 il Capitolo e la cattedra episcopale durante i lavori di ristrutturazione del duomo di Grosseto; infine furono utilizzati dal Comune come magazzini. La chiesa sar\u00e0 riaperta al culto solamente nel 1903, e verr\u00e0 riconsegnata ai francescani nel 1924 dal vescovo Gustavo Matteoni. Tornata nuovamente attiva e frequentata, la piazza, che in seguito all'Unit\u00e0 d'Italia era stata ribattezzata \"piazza Indipendenza\", fu ripavimentata e venne realizzata un'aiuola alberata leggermente soprelevata nell'area centrale di fronte alla chiesa, dove era situato il \"prato\". Nel 1914 fu edificato, sul luogo del granaio di Santa Chiara, il palazzo Geri; mentre nel 1927 venne demolito l'arco delle monache, aprendo il vicolo su strada Vinzaglio oggi conosciuto infatti come chiasso delle Monache. L'area di fronte all'ospedale continuava tuttavia a rimanere delimitata da un muro, dietro al quale si trovava il cortile con l'orto del convento delle Clarisse. Lo stabile sulla sinistra del chiostro del convento, dove si trovavano alcuni dei vecchi granai, ospit\u00f2 la Corte d'Assise fino al 1921 e poi l'Archivio Notarile fino al 1930.\nIl lato nord-occidentale della piazza era inoltre delimitato da alcune basse strutture di propriet\u00e0 Ponticelli, che comprendevano uffici, abitazioni e stalle, oltre che un altro palazzetto che poi continuava su via Montebello: nel corso degli anni cinquanta, le prime furono demolite per la realizzazione del palazzo della Camera di Commercio, mentre il palazzetto su via Montebello fu acquistato dalla banca Monte dei Paschi che allarg\u00f2 la propria sede dal palazzo situato poco pi\u00f9 in fondo. Nel 1965 \u00e8 stato posizionato nella piazza il monumento a San Francesco, mentre nello stesso periodo inizi\u00f2 il graduale trasferimento della sede ospedaliera dal vecchio stabile ormai desueto e il nuovo moderno ospedale Misericordia in costruzione in un'area periferica della citt\u00e0. Risale agli anni tra il 1970 e il 1975, invece, la grande opera di ristrutturazione del chiostro di San Francesco con la costruzione dell'edificio dell'Opera Giuseppe Friuli nel punto dove si trovavano i vecchi granai, parimenti al restauro del complesso conventuale delle Clarisse e della chiesa dei Bigi. L'area dell'orto delle monache fu aperta al pubblico e demolito il muro divisorio, eliminando cos\u00ec la soluzione di continuit\u00e0 tra la sezione della piazza di fronte alla chiesa di San Francesco e quella che si apre davanti al suo fianco destro. Tale sezione, tuttavia, \u00e8 stata rialzata con la realizzazione di un'area spettacoli per attivit\u00e0 di interesse culturale.\nEdifici e monumenti.\nChiesa di San Francesco.\nLa chiesa di San Francesco delimita con i complessi annessi del chiostro, della Sala Friuli e del campanile l'area nord-orientale della piazza. La chiesa nacque nel 1289 quando ne presero possesso i francescani, a seguito della riedificazione dell'edificio sul luogo di una pi\u00f9 antica chiesa dedicata a San Fortunato e appartenente ai benedettini, i quali l'abbandonarono nel 1230. Lavori di ristrutturazioni successive hanno in parte modificato l'aspetto originario e agli inizi del XX secolo fu ricostruito il campanile, rialzato di un piano, danneggiato da un fulmine nel 1917. Sulla facciata \u00e8 posto un piccolo rosone e sopra al portale una lunetta con l'affresco di Giuseppe Casucci raffigurante i \"santi Francesco d'Assisi e Lorenzo\". All'interno, tra le varie opere, spicca soprattutto il \"Crocifisso\" ligneo duecentesco con dubbia attribuzione, oscillante tra Duccio di Buoninsegna, il Maestro di Badia a Isola e Guido di Graziano. Addossato al lato sinistro della chiesa si trova il convento con il chiostro, caratterizzato dalla presenza del cinquecentesco pozzo della Bufala.\nMonumento a San Francesco.\nIl monumento a San Francesco \u00e8 situato di fronte al sagrato della chiesa intitolata al santo, in posizione leggermente decentrata verso destra in direzione dell'asse stradale per il pubblico passaggio. L'opera \u00e8 stata realizzata dall'artista Tolomeo Faccendi e posizionata in piazza San Francesco nel 1965. Inizialmente, la statua in bronzo sormontava una fontana, poi rimossa e sostituita con un piedistallo in occasione del Giubileo del 2000.\nPalazzo del vecchio ospedale.\nIl Palazzo del vecchio spedale \u00e8 situato sul lato orientale della piazza, dove ha inizio la strada Ginori che conduce in piazza della Palma. L'entrata principale dell'ex ospedale in piazza San Francesco ospita oggi il Polo Universitario Grossetano, mentre il retro e le ali posteriori dell'edificio danno su via Saffi, dove ha sede l'ufficio anagrafe del Comune. La presenza di un ospedale a Grosseto \u00e8 documentata sin dal XIII secolo. L'attuale palazzo \u00e8 stato realizzato nel XVI secolo sul luogo del medievale Ricovero di fra Roncone, e nel 1787 il complesso fu profondamente ristrutturato ed ampliato: in questo periodo venne conferita la denominazione di Spedale del Beato San Giovanni Battista, successivamente cambiata in Ospedale della Misericordia. Un'altra importante ristrutturazione fu effettuata nel 1848. La cancellata in ferro battuto \u00e8 opera di Ivaldo Reggiani. Il vecchio ospedale chiuse negli anni sessanta del XX secolo, quando fu trasferito in un'area periferica della citt\u00e0.\nPozzo dello Spedale.\nIl Pozzo dello Spedale, detto anche pozzo delle Corna, \u00e8 posizionato di fronte all'ingresso dell'ex ospedale, nell'angolo nord-orientale della piazza, ai piedi della sezione rialzata per le attivit\u00e0 culturali. La cisterna in travertino doveva rifornire le abitazioni della parte settentrionale del centro storico e fu realizzato dalla Repubblica di Siena intorno al 1465. Scolpita su di esso \u00e8 ancora oggi visibile la balzana senese."}
{"id": "1468984", "revid": "1788047", "url": "https://it.wikipedia.org/wiki?curid=1468984", "title": "Ibotirama", "text": "Ibotirama \u00e8 un comune del Brasile nello Stato di Bahia, parte della mesoregione di Vale S\u00e3o-Franciscano da Bahia e della microregione di Barra."}
{"id": "1468985", "revid": "1305772", "url": "https://it.wikipedia.org/wiki?curid=1468985", "title": "Piazza San Francesco", "text": ""}
{"id": "1468986", "revid": "767487", "url": "https://it.wikipedia.org/wiki?curid=1468986", "title": "Tuzla (Costanza)", "text": "Tuzla \u00e8 un comune della Romania di 6.571 abitanti, ubicato nel distretto di Costanza, nella regione storica della Dobrugia."}
{"id": "1468992", "revid": "73843", "url": "https://it.wikipedia.org/wiki?curid=1468992", "title": "Bartolomeo da Rinonico", "text": "Fra' Bartolomeo da Rinonico nacque intorno al 1338 dalla nobile famiglia pisana De Rinonichis, nome legato alla localit\u00e0 omonima posta sul Fosso Rinonico tra Pisa e Fornacette, avamposto difensivo della Repubblica di Pisa.\nNel 1352 entr\u00f2 a far parte dell'ordine francescano di Pisa.\nNel 1382 scrisse il \"De vita et laudibus Beatae Mariae Virginis\".\nTra il 1385 e il 1390 Bartolomeo scrisse il \"De conformitate Vitae B. P. Francisci ad Vitam Domini Nostri Jesu Christi \" opera in cui l'autore raccont\u00f2 la vita dell'Ordine Francescano nei primi due secoli. Tale opera divenne oggetto di attacco da parte dei Luterani e dei Giansenisti.\nIl suo culto \u00e8 commemorato il 4 novembre nel Martirologio romano."}
{"id": "1468994", "revid": "1543377", "url": "https://it.wikipedia.org/wiki?curid=1468994", "title": "For\u00e7as Armadas Brasileiras", "text": "Le forze armate brasiliane (in portoghese For\u00e7as Armadas Brasileiras), le pi\u00f9 grandi dell'America Latina, comprendono l'Esercito del Brasile, la Marina del Brasile (comprendente il corpo dei marine brasiliano e l'aviazione navale) e l'Aeronautica militare brasiliana. La Pol\u00edcia Militar \u00e8 definita come forza ausiliare dell'esercito.\nTutte le branche militari sono parte del \"Minist\u00e9rio da Defesa\".\nPanoramica.\nResponsabile delle operazioni a terra \u00e8 l'esercito , mentre la arina \u00e8 responsabile delle operazioni navali e del pattugliamento delle acque territoriali brasiliane. \u00c8 la pi\u00f9 antica tra le forze armate brasiliane e la pi\u00f9 grande marina del Sud America, con una portaerei di 27.307 tonnellate di stazza, la San Paolo (la vecchia Portaerei Foch francese), alcune fregate di costruzione inglese e americana, poche corvette costruite in Brasile, sottomarini diesel-elettrici costieri e molte altre imbarcazioni per il pattugliamento di fiumi e coste.\nL'Aeronautica brasiliana (\"For\u00e7a A\u00e9rea Brasileira\", FAB) fu creata quando le divisioni aeree della Marina e dell'Esercito furono unite in una sola forza, chiamata inizialmente \"Forza Aerea Nazionale\". Entrambi i corpi trasferirono nella nuova unit\u00e0 i loro equipaggiamenti, installazioni e personale.\nLa FAB \u00e8 la pi\u00f9 grande forza aerea dell'America Latina con circa 700 velivoli con equipaggio in servizio e, l'8 luglio 2005, contava un organico di 66.020 persone in servizio attivo. Sono impiegati anche 7.500 civili.\nDati sugli organici.\nSecondo una stima del 2005 il personale ammonterebbe a circa 45.586.036 uomini di et\u00e0 tra i 19 e i 45 anni e di 45.728.704 donne di et\u00e0 compresa tra 19 e 49 anni disponibili per il servizio militare, e di 33.119.098 uomini di et\u00e0 tra 19-49 anni e 38.079.722 donne tra 19-49 anni idonei al servizio militare.\nAgli uomini in Brasile \u00e8 richiesto di arruolarsi per svolgere 12 mesi (24 nell'Aeronautica e 36 nella Marina) di servizio militare dopo il loro 18\u00ba compleanno. Comunque, la maggior parte degli arruolati sono dispensati, e non servono per tutto il periodo. La maggior parte delle volte il servizio \u00e8 svolto presso basi militari il pi\u00f9 vicino possibile alla casa della persona.\nA partire dai primi anni 1980, alle donne fu permesso di servire nelle forze armate quando le \"For\u00e7as Armadas Brasileiras\" divennero le prime forze in Sud America ad accettare le donne nei truppe di carriera; le quali servono anche in Marina e Aeronautica ma solo nei corpi di riserva femminili. Nel 2006 si \u00e8 laureata la prima classe di donne pilota dell'Aeronautica.\nSpese militari.\nLe spese militari per il 2005 furono pari a 9,94 miliardi di dollari, circa l'1,3% del PIL. I pagamenti per il personale e le pensioni assorbono circa l'80% del budget della Difesa, cos\u00ec i militari brasiliani non hanno abbastanza soldi da investire sia in manutenzione sia in nuovi equipaggiamenti.\nTra il 2001 e il 2007 solo 11,1 miliardi di real (circa 6,1 miliardi di dollari americani) sono stati investiti nel comparto militare. Per il 2008, comunque, si prevede che vengano investiti 4,9 miliardi di real.\nSolo 267 (37%) degli aerei sono operativi, mancanza di manutenzione e parti di ricambio hanno tenuto a terra 452 aerei.\nAd aggravare questo problema c'\u00e8 il fatto che il 60% degli aerei sono vecchi di 20 anni o pi\u00f9.\nAnche la Marina sta affrontando difficolt\u00e0 perch\u00e9, a parte avere solo 21 navi da combattimento in superficie per pattugliare oltre 7.000\u00a0km di costa, solo 10 di queste navi sono operative e a volte con restrizioni operative.\nDei 5 sottomarini della Marina, dei quali solo 1 \u00e8 funzionante, 2 operano con restrizioni e 27 (46%) dei 58 elicotteri della Marina sono anch'essi tenuti a terra.\nAnche l'Esercito si trova alle prese con problemi, il 78% di tutti i veicoli sono vecchi di 34 anni o pi\u00f9 e alcuni camion sono datati alla Seconda guerra mondiale, la maggior parte dei cannoni dell'artiglieria dell'Esercito sono anch'essi risalenti al secondo conflitto mondiale. 1.437 veicoli corazzati dell'Esercito (oltre il 40%) non sono pronti a combattere e 2.670 (il 40%) dei veicoli non sono operativi.\nDa ultimo, l'ammontare dei depositi di munizioni \u00e8 solo il 15% di quanto \u00e8 raccomandato."}
{"id": "1468996", "revid": "1788047", "url": "https://it.wikipedia.org/wiki?curid=1468996", "title": "Itagua\u00e7u da Bahia", "text": "Itagua\u00e7u da Bahia \u00e8 un comune del Brasile nello Stato di Bahia, parte della mesoregione di Vale S\u00e3o-Franciscano da Bahia e della microregione di Barra."}
{"id": "1468997", "revid": "767487", "url": "https://it.wikipedia.org/wiki?curid=1468997", "title": "Ensoph", "text": "Gli Ensoph sono una band avantgarde metal/industrial metal italiana fondata nel 1997.\nBiografia.\nIl progetto Ensoph nasce nel 1997 dalle ceneri di una band prog-doom di nome Endaymynion grazie all'idea di Xraphael (chitarra) e Xenos (batteria). Nel 1998 al gruppo si aggiungono Mahavira (voce), Patrizia (voce) e Next-X@nctum (tastiere). Mentre nel 2000 la formazione cambia ulteriormente: N-Ikonclast (voce), Xraphael (chitarre), KKTZ (basso), Next-X@nctum (tastiere), Xenos (batteria), Anna (flauto).\nI generi musicali che si accavallano nei suoni di questa band sono i pi\u00f9 svariati, dall'electro-industrial al metal estremo fino al gothic prog, lasciando grande spazio alla sperimentazione. I loro testi trattano tematiche generalmente esoteriche e filosofiche, con particolare attenzione alla tradizione cabalistica (da cui deriva anche il nome della band).\nLa band ha tenuto diversi concerti in Italia e all'estero, ed ha condiviso il palco con band del calibro di Deathstars, Wednesday 13, Arcturus, Theatre of Tragedy, Katatonia, Cinema Strange, Kirlian Camera, Trail of Tears, Spiritual Front, Death SS, Dope Stars Inc, Ephel Duath, Theatres des Vampires e Opera IX\nGli Ensoph, per dare un'idea della proposta musicale e concettuale, hanno coniato il termine \"Gloomy Avant-gardism For A [De]Generation Wasted\".\nNel settembre 2010 Xraphael e Xenos e Next-X@nctum formano i Die Wunde (poi rinominati Awake The Sun) progetto dedito ad una moderna interpretazione del Dark/Doom Metal di matrice europea.\nNel 2017 N-Ikonoclast ritorna sulle scene, dopo aver realizzato un album con gli IsRain, con una nuova creatura, i Lucifer For President (raw metal, horror punk) che vede alla chitarra, l'ex EVOL Samael Von Martin."}
{"id": "1468998", "revid": "1788047", "url": "https://it.wikipedia.org/wiki?curid=1468998", "title": "Morpar\u00e1", "text": "Morpar\u00e1 \u00e8 un comune del Brasile nello Stato di Bahia, parte della mesoregione di Vale S\u00e3o-Franciscano da Bahia e della microregione di Barra."}
{"id": "1469001", "revid": "20973", "url": "https://it.wikipedia.org/wiki?curid=1469001", "title": "Museo archeologico di Atene", "text": ""}
{"id": "1469002", "revid": "419213", "url": "https://it.wikipedia.org/wiki?curid=1469002", "title": "Jaume Cabr\u00e9", "text": "\u00c8 attualmente professore di scrittura audiovisiva all'Universit\u00e0 di Lleida e membro della Sezione Filologica dell'Institut d'Estudis Catalans. \nTra le sue sceneggiature televisive, ci sono titoli di successo quali \"La Granja\" (scritta insieme a Joaquim Maria Puyal) (1989-1992), \"Estaci\u00f3 d'Enlla\u00e7\" (1994-1998) e \"Crims\" (2000) e i telefilm \"La dama blanca\" (1987), \"Nines russes\" (2003) e \"Sara\" (2003).\nIn campo cinematografico \u00e8 stato coautore (insieme a Jaume Fuster, Vicen\u00e7 Villatoro e Antoni Verdaguer) della sceneggiatura del film di Antoni Verdaguer La teranyina (1990), basata sul suo omonimo romanzo. Con gli stessi autori ha scritto la sceneggiatura di \"Havanera\" (1993).\nL'opera letteraria.\nGli inizi.\nDue libri di racconti, \"Faules de mal desar\" (1974) e \"Toquen a morts\" (1977), segnano l'inizio della sua carriera letteraria.\nNel 1978 pubblica il suo primo romanzo, \"Galceran, l'heroi de la guerra negra\", nel quale gi\u00e0 si individuano quelli che saranno due temi ricorrenti in tutta la sua opera: il potere e la condizione umana. Il personaggio del bandito Jaume Galceran, pieno di contraddizioni, \u00e8 rappresentato suo malgrado come un eroe durante la \"Guerra dels Matiners\" (Seconda Guerra carlista).\nIl suo secondo romanzo, \"Carn d'olla\" (1978), ha per protagonista un personaggio assai diverso, l'ex prostituta Barringa Barranga, al centro di una rete di personaggi e relazioni che si intrecciano nel quartiere barcellonese di Sant Antoni.\nNel terzo romanzo, \"El mirall i l'ombra\" (1980), fanno la loro comparsa la musica e, in un certo qual modo, la riflessione sul valore della creazione artistica, che pi\u00f9 avanti diventeranno temi costanti della sua scrittura.\nNel 1980 pubblica un'opera di letteratura infantile, il romanzo \"La hist\u00f2ria que en Roc Pons no coneixia\", e l'anno successivo un racconto dal titolo \"El blauet\".\nIl consolidamento.\nTra il 1984 e il 1985 escono i tre titoli che formano il \"Ciclo di Feixes\", su cui lo scrittore lavorava gi\u00e0 da tempo. Nel 1984 pubblica \"La teranyina\", una storia ambientata durante la Settimana Tragica che narra gli avvenimenti di quei giorni visti non nella prospettiva di Barcellona ma della vicina cittadina di Feixes, finzione letteraria specchio della reale Terrassa. La lotta per il potere politico, economico e familiare si riflette nelle mosse dei diversi membri della famiglia Rigau e degli altri personaggi del romanzo.\nSempre nel 1984 esce \"Fra Junoy o l'agonia del sons\", un romanzo di lenta gestazione \u2013 come saranno a partire da questo momento tutti i romanzi pubblicati da Cabr\u00e9 \u2013 in cui, oltre ai movimenti sotterranei del mondo ecclesiastico di Feixes e del monastero de Sant Carles de la R\u00e0pita, dove il frate protagonista \u00e8 confessore, ha un ruolo primordiale la musica. Alcuni dei personaggi de La teranyina e il mondo di Feixes ritornano in questo romanzo, che \u00e8 in un certo senso la prosecuzione di quello. La figura principale \u00e8 Fra Junoy, rappresentazione della vittima di coloro che, per posizione, hanno il potere di manipolare le menti e le condotte altrui.\nNel 1985 Cabr\u00e9 pubblica la novella \"Luvowski o la desra\u00f3\", in cui assistiamo alla tappa finale dei personaggi e delle famiglie protagoniste dei due precedenti romanzi. Questo racconto viene pubblicato all'interno di una raccolta, Llibre de preludis, dove la musica \u00e8 sempre pi\u00f9 presente.\nNel 1984 pubblica anche il suo secondo romanzo infantile: \"L'home de Sau\".\nLa maturit\u00e0.\nNel 1991 esce \"Senyoria\" (\"Sua Signoria\", 2006), un romanzo sulla corruzione giudiziaria che deriva dal potere assoluto, ambientato nella Barcellona della fine del XVIII secolo. Se con Fra Junoy Cabr\u00e9 aveva ritratto una vittima, adesso, con don Rafel Mass\u00f3, cancelliere del Tribunale di Barcellona, ritrae il personaggio del boia, con tutte le sue paure e i suoi egoismi.\n\"L'ombra de l'eunuc\" (1996) \u00e8 un romanzo che narra gli anni della fine del franchismo, della transizione e quelli immediatamente successivi visti dall'ottica della generazione dell'autore, rappresentata dal protagonista, Miquel Gensana. \u00c8 al tempo stesso un romanzo di riflessione sulla creazione artistica, in particolare sulla creazione musicale. La struttura narrativa \u00e8 basata sulla stessa struttura del Concerto per violino e orchestra di Alban Berg.\nMentre inizia a lavorare al seguente romanzo, Cabr\u00e9 fa un'incursione in altri generi letterari e nel 1999 pubblica \"El sentit de la ficci\u00f3\", un saggio sulla creazione letteraria, sulla scrittura, sulla fucina dello scrittore.\nNel 2000 fa ritorno al racconto con il libro \"Viatge d'hivern\": quattordici storie collegate tra loro mediante nessi nascosti. Il lettore scopre questi legami man mano che avanza nella lettura, nonostante ogni storia si svolga in luoghi e in epoche assai diverse. \u00c8 uno sguardo su un'Europa che non siamo stati capaci di costruire in altro modo.\nNel 2001 pubblica e porta in scena al Teatre Nacional de Catalunya l'opera teatrale \"Pluja seca\", una riflessione sulla perdita della memoria storica e sul fatto che la storia \u00e8 sempre scritta dai vincitori. Il dramma ha inizio nel castello di Pen\u00edscola trasformato in corte papale (autentica per i suoi occupanti, scismatica per Roma) il giorno della morte di Benedetto XIII, quando il decimato collegio cardinalizio decide di nominare un successore che a Roma viene considerato un antipapa.\n\"Les veus del Pamano\" (2004) (\"Le voci del fiume\", 2007), \u00e8 attualmente il suo ultimo romanzo. La storia, ambientata nella zona del Pallars Sobir\u00e0, nei Pirenei catalani, abbraccia un periodo che va dagli anni Quaranta fino ai nostri giorni, e mette in scena una serie di personaggi quali i maestri Oriol Fontelles e Tina Bros o la signora Elisenda Vilabr\u00fa. La memoria storica, l'impossibilit\u00e0 del perdono, la paura dell'oblio sono alcuni dei temi presenti nel romanzo.\nNel 2005 pubblica il suo secondo saggio: \"La mat\u00e8ria de l'esperit\", sulla lettura letteraria."}
{"id": "1469003", "revid": "1788047", "url": "https://it.wikipedia.org/wiki?curid=1469003", "title": "Muqu\u00e9m de S\u00e3o Francisco", "text": "Muqu\u00e9m de S\u00e3o Francisco \u00e8 un comune del Brasile nello Stato di Bahia, parte della mesoregione di Vale S\u00e3o-Franciscano da Bahia e della microregione di Barra."}
{"id": "1469007", "revid": "1788047", "url": "https://it.wikipedia.org/wiki?curid=1469007", "title": "Xique-Xique", "text": "Xique-Xique \u00e8 un comune del Brasile nello Stato di Bahia, parte della mesoregione di Vale S\u00e3o-Franciscano da Bahia e della microregione di Barra.\nSi trova sulla sponda destra del fiume S\u00e3o Francisco sul quale ospita un porto di grande importanza per l'economia dell'intera regione"}
{"id": "1469008", "revid": "149726", "url": "https://it.wikipedia.org/wiki?curid=1469008", "title": "Bilby", "text": ""}
{"id": "1469009", "revid": "1935652", "url": "https://it.wikipedia.org/wiki?curid=1469009", "title": "Vittorio Lupi", "text": "Biografia.\nNasce a Ceriana, in provincia di Imperia e diocesi di Ventimiglia-San Remo, il 4 aprile 1941.\nFormazione e ministero sacerdotale.\nFrequenta gli studi presso il seminario vescovile.\nIl 30 maggio 1964 \u00e8 ordinato presbitero dal vescovo Emilio Biancheri.\nDopo l'ordinazione \u00e8 vicario parrocchiale nel suo paese natale, dal 1964 al 1968; dal 1968 al 1970 \u00e8 vicerettore del seminario diocesano. Nel 1970 \u00e8 nominato vicario parrocchiale della basilica di San Siro a Sanremo e poi parroco della parrocchia di Riva Ligure, un grosso paese agricolo ad oriente di Sanremo, nel 1982.\nNel 1990 viene nominato provicario generale e direttore dell'ufficio catechistico scolastico. Nel 1991 viene nominato vicario generale.\n\u00c8 tra i promotori della manifestazione musicale \"Jubilmusic\" che ogni anno si tiene al Teatro Ariston a Sanremo e lungo tutta la sua vita sacerdotale si \u00e8 caratterizzato per una spiccata attenzione al mondo dei giovani e del sociale.\nMinistero episcopale.\nIl 30 novembre 2007 papa Benedetto XVI lo nomina vescovo di Savona-Noli; succede a Domenico Calcagno, precedentemente nominato segretario dell'amministrazione del patrimonio della Sede Apostolica. Il 27 gennaio 2008 riceve l'ordinazione episcopale, presso il mercato dei fiori di Sanremo, dal cardinale Angelo Bagnasco, coconsacranti i vescovi Alberto Maria Careggio e Giacomo Barabino. Il 24 febbraio successivo prende possesso della diocesi.\nIl 20 ottobre 2016 papa Francesco accoglie la sua rinuncia, presentata per raggiunti limiti di et\u00e0; gli succede Calogero Marino, del clero di Chiavari. Rimane amministratore apostolico della diocesi fino all'ingresso del successore, avvenuto il 15 gennaio 2017.\nGenealogia episcopale.\nLa genealogia episcopale \u00e8:"}
{"id": "1469010", "revid": "76963", "url": "https://it.wikipedia.org/wiki?curid=1469010", "title": "Pietro Nuvolone", "text": "Il suo pensiero \u00e8 caratterizzato da un costante riferimento, nello studio del diritto penale, alle scienze criminologiche. Fu autore di un elaborato \"Sistema del diritto penale\" nel 1975. Tra i suoi allievi figurano Franco Bricola e Salvatore Prosdocimi."}
{"id": "1469011", "revid": "1788047", "url": "https://it.wikipedia.org/wiki?curid=1469011", "title": "Microregione di Barra", "text": "Barra \u00e8 una microregione dello Stato di Bahia in Brasile, appartenente alla mesoregione di Vale S\u00e3o-Franciscano da Bahia.\nComuni.\nComprende 7 municipi:"}
{"id": "1469013", "revid": "149726", "url": "https://it.wikipedia.org/wiki?curid=1469013", "title": "Thylacomyidae", "text": ""}
{"id": "1469016", "revid": "1788047", "url": "https://it.wikipedia.org/wiki?curid=1469016", "title": "Ichu", "text": "Ichu \u00e8 un comune del Brasile nello Stato di Bahia, parte della mesoregione del Nordeste Baiano e della microregione di Serrinha."}
{"id": "1469019", "revid": "68105", "url": "https://it.wikipedia.org/wiki?curid=1469019", "title": "Rosine Bernardt", "text": ""}
{"id": "1469021", "revid": "1788047", "url": "https://it.wikipedia.org/wiki?curid=1469021", "title": "Lamar\u00e3o", "text": "Lamar\u00e3o \u00e8 un comune del Brasile nello Stato di Bahia, parte della mesoregione del Nordeste Baiano e della microregione di Serrinha."}
{"id": "1469023", "revid": "203752", "url": "https://it.wikipedia.org/wiki?curid=1469023", "title": "Callonetta", "text": ""}
{"id": "1469024", "revid": "110157", "url": "https://it.wikipedia.org/wiki?curid=1469024", "title": "Valu lui Traian", "text": "Valu lui Traian (in passato \"Hasancea\") \u00e8 un comune della Romania di 10.139 abitanti, ubicato nel distretto di Costanza, nella regione storica della Dobrugia."}
{"id": "1469025", "revid": "1788047", "url": "https://it.wikipedia.org/wiki?curid=1469025", "title": "Nova F\u00e1tima (Bahia)", "text": "Nova F\u00e1tima \u00e8 un comune del Brasile nello Stato di Bahia, parte della mesoregione del Nordeste Baiano e della microregione di Serrinha."}
{"id": "1469026", "revid": "1573940", "url": "https://it.wikipedia.org/wiki?curid=1469026", "title": "Callonetta leucophrys", "text": "L'alzavola anellata, alzavola dalle ali anellate,\u00a0 o anatra dagli anelli (Callonetta leucophrys ()) \u00e8 una piccola anatra diffusa nelle foreste del Sudamerica, si tratta dell'unica specie del genere Callonetta. Per la bella colorazione soprattutto nel maschio, \u00e8 molto apprezzata e diffusa a scopo ornamentale.\nHabitat.\nQuesto anatide vive nelle foreste tropicali lungo i corsi d'acqua ma anche nelle pianure acquitrinose ricche di boscaglia, i \"Lanos\". Geograficamente parlando \u00e8 popola le regioni del nord-ovest dell'Argentina, del Paraguay, della Bolivia, del Brasile e dell'Uruguay.\nDescrizione.\nIl maschio e la femmina rimangono colorati durante tutto l'anno. Il maschio ha una parte posteriore color castano, i fianchi grigi pallidi e un petto colorato di color salmone macchiettato di nero che sfuma al grigio sui fianchi, una fascia nera si allontana dalla parte superiore della relativa testa gi\u00f9 sino alla nuca. Le femmine hanno una parte posteriore oliva-brunastra con la testa bruna striata di bianco, dorso bruno mentre i fianchi sono striati di bianco, il ventre \u00e8 bianco. Entrambi hanno una coda scura, una groppa pallida di contrapposizione e una zona bianca distintiva sull'ala; i becchi sono di color grigio-bluastro. Ha una lunghezza di circa 31\u00a0cm."}
{"id": "1469027", "revid": "93556", "url": "https://it.wikipedia.org/wiki?curid=1469027", "title": "Hanfu", "text": "Hanfu (; min meridionale: ' o \"hanhok\"; cantonese: ' o \"honfuk\" : significa \"costume Han\"), o H\u00e0nzhu\u0101ng (), da una minoranza di Han detto anche Hu\u00e1f\u00fa (), \u00e8 un abito tradizionale cinese (Han), utilizzato durante gran parte del periodo precedente alla dinastia Qing.\n\u00c8 un abito diverso dal Changshan (abito maschile) e dal Cheongsam o q\u00edp\u00e1o (abito femminile).\nQuesti sono infatti abiti mancesi, imposti a partire dal XVII secolo, epoca della presa del potere della Dinastia Qing e che hanno conosciuto una lunga evoluzione fino a epoche recenti.\nLo hanfu non deve neppure essere confuso con il giapponese kimono che \u00e8 un abito che deriverebbe dallo hanfu.\nL'Hanfu \u00e8 l'abito tradizionale dei cinesi Han. \u00c8 apparso all'epoca degli imperatori Yang Di e Huang Di, due leggendari imperatori che sono vissuti nel 25 (o 26) secolo a.C. (Yand Di e Huang Di sono considerati gli antenati di tutti gli Han, la principale etnia cinese). L'Hanfu fu utilizzato per quasi 4000 anni e resistette fino alla fine della dinastia Ming. Durante questo periodo, gli Han non ne hanno modificato le caratteristiche principali. Durante la dinastia Zhou, con la sua enfasi sulla cortesia ed i costumi, l'Hanfu assume forme specifiche e formali, in particolare compare l'Hanfu per le opportunit\u00e0 professionali. Durante la dinastia Han l'Hanfu svilupp\u00f2 le caratteristiche che lo contraddistinguono e divenne popolare ed \u00e8 proprio alla dinastia Han che deriva il nome del gruppo etnico Han ed il nome dei loro costumi Hanfu. Tuttavia, dobbiamo notare che Hanfu non \u00e8 solo il costume della dinastia Han ma piuttosto quello della dinastia di Yanhuang e della dinastia Ming. Durante le dinastie seguenti, i dettagli del Hanfu cambiarono un po', i nuovi tipi di Hanfu divennero famosi, ma le caratteristiche principali rimasero invariate da quelli che si utilizzavano durante la dinastia Han. \nIl periodo della dinastia Han fu straordinario ed importante nella storia della Cina, il popolo Han si form\u00f2 durante questo periodo. Con il progresso della societ\u00e0, la cultura degli Han crebbe cos\u00ec fiorente che raggiunse livelli notevoli nel campo delle arti, delle scienze, dell'economia e dell'agricoltura. \nUtilizzato durante la storia della Cina sia in epoca classica che moderna, condividendone la sua lunga durata e la sua storia, l'Hanfu \u00e8 un pezzo importante del patrimonio culturale del popolo Han. Purtroppo, a causa dell'invasione Manci\u00f9 nel XVII secolo e il divieto di indossare l'Hanfu, Molti Han, come la maggior parte del mondo, pensano ancora che i costumi mancesi, come il Tangzhuang ed il Qipao, siano i costumi tradizionali cinesi. Ma l'Hanfu non \u00e8 completamente scomparso nel mondo moderno. Durante feste tradizionali cinesi ed i giorni importanti della storia della Cina, si possono ancora vedere una minoranza di Han vestita con l'Hanfu: commemorazione degli antenati, eventi patriottici, o per partecipare a \u6210\u4eba\u79ae, una cerimonia tradizionale durante la quale, i giovani Han, in genere dai 16 ai 22 anni, passano dall'adolescenza all'et\u00e0 adulta. Tradizionalmente essi sono considerati come adulti dopo la cerimonia, con tutte le responsabilit\u00e0 familiari e sociali che ne derivano. Precedentemente, tutti gli adulti Han partecipavano a questa cerimonia. Attualmente, si stima che \u00e8 meno di 1 su 1000 il numero di adulti Han che ne hanno preso parte. Diversi costumi nazionali dei paesi dell'Asia orientale e del Sud-est asiatico si sono sviluppati sulla base dell'hanfu: come il kimono giapponese, il coreano Hanbok e il vietnamita \u00e1o voi. \nL'Hanfu attualmente \u00e8 utilizzato principalmente in ambiti religiosi, indossato dai sacerdoti durante le cerimonie."}
{"id": "1469028", "revid": "125629855", "url": "https://it.wikipedia.org/wiki?curid=1469028", "title": "Scat (pratica sessuale)", "text": "Per scat si intende una pratica sessuale e una forma di pornografia, che concerne l'uso delle feci umane come mezzo di eccitazione sessuale. Altri termini adottati per definire questa pratica sono kaviar, \"pooping\", \"shitting\" e \"defecatio\". \nNella pornografia i principali Paesi che hanno dato vita a film scat sono Brasile, Giappone e Germania. Le pratiche sessuali variano a seconda della situazione considerata: va in ogni caso sottolineato che lo scat, e qualsiasi forma di coprofilia e coprofagia, \u00e8 un'attivit\u00e0 ad alto rischio infettivo.\nProtagonista attiva delle scene di scat nei filmati pornografici \u00e8 quasi sempre la donna, che esercita il ruolo di soggetto dominante su un'altra persona, uomo o donna che, succuba, riceve sul corpo o sul viso le feci evacuate dalla padrona. Nel caso delle rappresentazioni pornografiche non \u00e8 sempre possibile distinguere le scene in cui effettivamente si fa uso di feci, da quelle in cui la presenza delle feci \u00e8 solo simulata con sostanze di aspetto similare.\nPratiche scat.\nIn pubblico.\nIn questa tecnica le persone in questione defecano in luogo pubblico. A volte ci\u00f2 pu\u00f2 avvenire anche all'interno dei vestiti, o per terra. In questa pratica sono soprattutto le donne a defecare in pubblico.\nGioco di feci.\nNel gioco di feci (in inglese \"play with shit\") un soggetto evacua nella mano del partner. Le feci vengono quindi spalmate su colei o colui che ha evacuato ovvero sul corpo di entrambi o sulle parti genitali per provare pi\u00f9 eccitazione.\nPanty poop.\nQuesta pratica consiste nel defecarsi addosso rimanendo vestiti (infatti \"panty poop\" vuol dire letteralmente \"defecarsi nelle mutande\" in inglese).\nEating.\nQuesta pratica consiste nel defecare sul viso di un'altra persona o direttamente in bocca. \u00c8 rischiosa a causa dell'enorme quantit\u00e0 di batteri che si trasmettono nel passaggio delle feci da intestino a bocca.\nStimolazione.\nPer stimolazione s'intende una penetrazione nell'ano dell'individuo che ha appena defecato. Lo scopo di questa pratica \u00e8 quello di stimolare il soggetto mediante gli ultimi residui fecali rimasti, che danno una sensazione di bruciore interno. Molte volte la persona viene stimolata da un partner mediante dita delle mani o dei piedi. Qualora un uomo decida di penetrare una donna con il pene, la probabilit\u00e0 che dei batteri risalgano l'uretra \u00e8 alta, specie se la penetrazione avviene senza preservativo."}
{"id": "1469031", "revid": "838137", "url": "https://it.wikipedia.org/wiki?curid=1469031", "title": "Alfred Maria Oburu Asue", "text": "Biografia.\nAlfred Maria Oburu nacque il 13 aprile 1947 a Evinayong, nella diocesi di Bata. Studi\u00f2 in patria, poi a causa della persecuzione del dittatore Mac\u00edas fu costretto a rifugiarsi in Gabon dove fece il noviziato. Studi\u00f2 filosofia e teologia a Brazzaville. Fu poi inviato a Roma, al Claretianum (Istituto di teologia della vita consacrata dei Missionari figli del Cuore Immacolato di Maria), ottenendo la licenza in teologia della vita religiosa.\nFu ordinato sacerdote il 22 marzo 1981. Fu parroco a Franceville nel Gabon, superiore della comunit\u00e0 a Kinshasa, superiore e formatore a Yaound\u00e9 in Camerun. Divenne superiore regionale e risiedette a Franceville, fino alla sua nomina a vescovo di Ebebiy\u00edn.\nFu nominato vescovo di Ebebiy\u00edn da papa Giovanni Paolo II l'8 marzo 2003 e consacrato l'11 maggio dello stesso anno.\nGenealogia episcopale.\nLa genealogia episcopale \u00e8:"}
{"id": "1469036", "revid": "1788047", "url": "https://it.wikipedia.org/wiki?curid=1469036", "title": "P\u00e9 de Serra", "text": "P\u00e9 de Serra \u00e8 un comune del Brasile nello Stato di Bahia, parte della mesoregione del Nordeste Baiano e della microregione di Serrinha."}
{"id": "1469041", "revid": "116759952", "url": "https://it.wikipedia.org/wiki?curid=1469041", "title": "Gioco di Ehrenfeucht-Fra\u00efss\u00e9", "text": "In teoria dei modelli, i giochi di Ehrenfeucht\u2013Fra\u00efss\u00e9 sono un metodo matematico per trattare l'equivalenza elementare di due strutture.\nOrganizzazione di un gioco di Ehrenfeucht\u2013Fra\u00efss\u00e9.\nSiano date due strutture formula_1 e formula_2, entrambe prive di simboli di funzione e aventi gli stessi simboli di relazione , e sia dato un numero naturale formula_3. Il gioco di Ehrenfeucht-Fra\u00efss\u00e9 formula_4 sar\u00e0 giocato da due giocatori, un \"attaccante\" e un \"difensore\". Scopo dell'attaccante \u00e8 trovare una diversit\u00e0 tra le due strutture; il difensore deve fare il possibile per impedirglielo. Il gioco si gioca come segue:\nIl difensore ha vinto se formula_28 \u00e8 un isomorfismo. Altrimenti, ha vinto l'attaccante.\nAnalisi passo-passo.\nQuello dato sopra \u00e8 il modo pi\u00f9 semplice per definire la vittoria in un gioco di Ehrenfeucht\u2013Fra\u00efss\u00e9.\nAlternativamente, si pu\u00f2 osservare che il difensore vince se, ad ogni sua mossa, l'elemento che sceglie verifica con gli elementi precedentemente scelti nella sua struttura tutte e sole le relazioni che l'elemento appena scelto dall'attaccante verifica con gli elementi precedentemente scelti nell'altra.\nSar\u00e0 quindi questa seconda definizione di vittoria che considereremo nell'analizzare qualche esempio di gioco di Ehrenfeucht\u2013Fra\u00efss\u00e9.\nInterpretazione dei giochi.\nDue strutture formula_29 e formula_30 si diranno \"formula_31-equivalenti\" (questa relazione si indica con il simbolo formula_32) se il difensore ha una strategia vincente per il gioco formula_33.\nSi verifica facilmente che due strutture elementarmente equivalenti sono formula_31-equivalenti per ogni numero naturale formula_31 (purch\u00e9 i simboli di relazione sulle strutture siano in numero finito), e viceversa.\nEsempi.\nStrutture finite.\nSe formula_1 e formula_2 sono due strutture finite di rispettivamente formula_38 e formula_39 elementi, con formula_40 (se formula_41, il discorso \u00e8 analogo), il difensore perde ogni gioco formula_4 con formula_43. Infatti sar\u00e0 sufficiente che l'attaccante scelga un elemento alla volta da formula_1: anche ammesso che il difensore riesca a resistere formula_39 mosse, non riuscir\u00e0 a trovare un elemento diverso dai precedenti in formula_2 alla formula_47-esima mossa.\nInfatti due strutture finite con cardinalit\u00e0 diversa non sono \"mai\" elementarmente equivalenti.\nSe invece formula_48, le due strutture sono elementarmente equivalenti se e solo se sono isomorfe, e in tal caso, dato formula_49 un isomorfismo, le mosse che deve effettuare il difensore sono semplici: ad ogni scelta di un elemento formula_50 da parte dell'attaccante, risponder\u00e0 con formula_51, ad ogni scelta di formula_52 risponder\u00e0 con formula_53.\nNumeri reali e numeri razionali.\nConsideriamo le strutture formula_54 e formula_55, ovvero i numeri reali e i numeri razionali viste \"unicamente come insiemi linearmente ordinati densi\". Queste due strutture sono elementarmente equivalenti: infatti, la completezza (che distingue il tipo d'ordine dell'una da quello dell'altra) \u00e8 una propriet\u00e0 del secondo ordine, nel senso che non pu\u00f2 essere definita senza quantificare sugli insiemi (\"\"per ogni insieme formula_56\", esiste un elemento formula_57 che ne \u00e8 l'estremo superiore\"). Questo significa che in un gioco di Ehrenfeucht\u2013Fra\u00efss\u00e9 formula_4, con un formula_3 qualunque, il difensore ha sempre una strategia vincente.\nDopo formula_60 mosse, infatti, saranno stati scelti gli elementi formula_61 in una delle due strutture e formula_62 nell'altra. Supponiamo che alla formula_63-esima mossa, l'attaccante scelga un elemento formula_64. Certamente formula_65 \u00e8 una catena, perch\u00e9 \u00e8 un sottoinsieme di un insieme linearmente ordinato. Allora formula_66 sar\u00e0:\nLa situazione \u00e8 identica (basta sostituire ovunque le \"a\" con \"b\") se l'attaccante sceglie un elemento formula_69.\nConsideriamo ora formula_83 e formula_84, ovvero i numeri razionali e i numeri reali visti come gruppi ordinati con l'operazione di somma. Queste due strutture \"non\" sono pi\u00f9 elementarmente equivalenti, e anzi l'attaccante ha una strategia vincente per ogni gioco di almeno 3 mosse:\nNumeri relativi.\nConsideriamo le strutture formula_85 e formula_86, dove con formula_87 si intende formula_88 e formula_89 \u00e8 l'ordine antilessicografico.\nLe due strutture sono formula_31-equivalenti per ogni numero naturale formula_31; infatti la seguente \u00e8 una strategia vincente per il difensore:\nSi verifica facilmente per induzione che la media aritmetica di due elementi \u00e8 sempre intera e che effettivamente quella data \u00e8 una strategia vincente per il difensore.\nQuesto risultato implica che formula_99 e formula_100 (un modello non standard dei numeri naturali) sono elementarmente equivalenti. In effetti ci\u00f2 \u00e8 confermato dal fatto che per formulare il principio di induzione sui numeri naturali (che \u00e8 valido in formula_92 ma non nel modello non standard dato), non \u00e8 sufficiente una formula del primo ordine.\nStoria.\nIl metodo \"va e vieni\" utilizzato nei giochi di Ehrenfeucht-Fra\u00efss\u00e9 per verificare l'equivalenza elementare \u00e8 stato fornito da Roland Fra\u00efss\u00e9 nella sua tesi,; fu riformulato sotto forma di gioco da Andrzej Ehrenfeucht.\nNella letteratura anglofona, l'attaccante si chiama spesso \"Spoiler\" e il difensore \"Duplicator\", per una consuetudine iniziata da Joel Spencer.\nGeneralizzazione.\nI giochi di Ehrenfeucht\u2013Fra\u00efss\u00e9, la terminologia di formula_31-equivalenza e la notazione associata si possono generalizzare a numeri ordinali qualsiasi formalizzando la seguente intuizione:\nSi noti che generalizzare in tale modo \"non significa\" introdurre giochi di Ehrenfeucht\u2013Fra\u00efss\u00e9 \"ad infinite mosse\". Ad esempio:\nPer questo motivo, si \u00e8 aggiunta un'ulteriore notazione, formula_120, che significa \"il difensore \u00e8 in grado di resistere per un numero arbitrariamente grande e \"non fissato in partenza\" di mosse\".\nLetture consigliate.\nIl primo capitolo del testo di teoria dei modelli di Poizat contiene un'introduzione ai giochi di Ehrenfeucht-Fra\u00efss\u00e9, cos\u00ec come i capitoli 6, 7 e 13 del libro di Rosenstein sugli ordini lineari. "}
{"id": "1469042", "revid": "1788047", "url": "https://it.wikipedia.org/wiki?curid=1469042", "title": "Retirol\u00e2ndia", "text": "Retirol\u00e2ndia \u00e8 un comune del Brasile nello Stato di Bahia, parte della mesoregione del Nordeste Baiano e della microregione di Serrinha."}
{"id": "1469045", "revid": "1305887", "url": "https://it.wikipedia.org/wiki?curid=1469045", "title": "Ninja Boy", "text": " \u00e8 un manga realizzato da Yu Azuki da cui \u00e8 stato poi tratto un anime e un film.\nLa storia narra delle bizzarre avventure del giovane ninja Kagemaro, soprannominato \"Kabamaru\" (\"bocca da ippopotamo\") per via del suo insaziabile appetito, il quale deve adattarsi alla vita di citt\u00e0 dopo aver passato tutta l'infanzia sulle montagne, in uno stato semi-selvaggio. Il cognome \"Igano\" contiene un gioco di parole poich\u00e9 pu\u00f2 significare \"da Iga\", dove Iga \u00e8 una delle antiche province del Giappone nonch\u00e9 il luogo di provenienza del protagonista.\nL'anime \u00e8 stato originariamente trasmesso in Giappone tra il 20 ottobre 1983 e il 29 marzo 1984, per un totale di 24 episodi, mentre in Italia \u00e8 giunto come \"Ninja Boy\" nel 1988, ma \u00e8 stato trasmesso molto di rado su emittenti nazionali quali Odeon TV e poi Rete A. Nel marzo 2019 la serie \u00e8 stata replicata con il titolo \"Sei forte Ninja Boy\" nel contenitore \"Contactoons\" in onda sulla syndication Universe, con una prima sigla italiana cantata da Santo Verduci. La serie \u00e8 presente sul canale ufficiale YouTube \"Contactoons\".\nSempre nel 1983 \u00e8 inoltre stato girato un film live action, diretto da Suzuki Norifumi e con Akira Kurosaki nella parte di Kabamaru.\nMedia.\nManga.\nIl manga \u00e8 stato creato da Yu Azuki e serializzato dal 1979 al 1981 sulla rivista \"Bessatsu Margaret\" edita da Sh\u016beisha. In seguito, i vari capitoli sono stati raccolti in undici volumi \"tank\u014dbon\".\nIn Italia \u00e8 inedito.\nAnime.\nUn adattamento anime \u00e8 stato prodotto da Group TAC e Toho e trasmesso da Nippon Television dal 20 ottobre 1983 al 29 marzo 1984.\nIn Italia \u00e8 stato trasmesso su Odeon TV dal 1988 ed in seguito su Rete A."}
{"id": "1469046", "revid": "1788047", "url": "https://it.wikipedia.org/wiki?curid=1469046", "title": "Riach\u00e3o do Jacu\u00edpe", "text": "Riach\u00e3o do Jacu\u00edpe \u00e8 un comune del Brasile nello Stato di Bahia, parte della mesoregione del Nordeste Baiano e della microregione di Serrinha."}
{"id": "1469049", "revid": "1788047", "url": "https://it.wikipedia.org/wiki?curid=1469049", "title": "Santaluz", "text": "Santaluz \u00e8 un comune del Brasile nello Stato di Bahia, parte della mesoregione del Nordeste Baiano e della microregione di Serrinha."}
{"id": "1469051", "revid": "110157", "url": "https://it.wikipedia.org/wiki?curid=1469051", "title": "Vulturu (Costanza)", "text": "Vulturu \u00e8 un comune della Romania di 746 abitanti, ubicato nel distretto di Costanza, nella regione storica della Dobrugia."}
{"id": "1469053", "revid": "1788047", "url": "https://it.wikipedia.org/wiki?curid=1469053", "title": "S\u00e3o Domingos (Bahia)", "text": "S\u00e3o Domingos \u00e8 un comune del Brasile nello Stato di Bahia, parte della mesoregione del Nordeste Baiano e della microregione di Serrinha."}
{"id": "1469057", "revid": "1788047", "url": "https://it.wikipedia.org/wiki?curid=1469057", "title": "Serrinha (Bahia)", "text": "Serrinha \u00e8 un comune del Brasile nello Stato di Bahia, parte della mesoregione del Nordeste Baiano e della microregione di Serrinha."}
{"id": "1469060", "revid": "433605", "url": "https://it.wikipedia.org/wiki?curid=1469060", "title": "Teofil\u00e2ndia", "text": "Teofil\u00e2ndia \u00e8 un comune del Brasile nello Stato di Bahia, parte della mesoregione del Nordeste Baiano e della microregione di Serrinha."}
{"id": "1469062", "revid": "433605", "url": "https://it.wikipedia.org/wiki?curid=1469062", "title": "Valente (Brasile)", "text": "Valente \u00e8 un comune del Brasile nello Stato di Bahia, parte della mesoregione del Nordeste Baiano e della microregione di Serrinha."}
{"id": "1469074", "revid": "1788047", "url": "https://it.wikipedia.org/wiki?curid=1469074", "title": "Microregione di Serrinha", "text": "Serrinha \u00e8 una microregione dello Stato di Bahia in Brasile, appartenente alla mesoregione di Nordeste Baiano.\nComuni.\nComprende 18 municipi:"}
{"id": "1469078", "revid": "36426", "url": "https://it.wikipedia.org/wiki?curid=1469078", "title": "Donatio Constantini", "text": ""}
{"id": "1469079", "revid": "1788047", "url": "https://it.wikipedia.org/wiki?curid=1469079", "title": "Itapicuru", "text": "Itapicuru \u00e8 un comune del Brasile nello Stato di Bahia, parte della mesoregione del Nordeste Baiano e della microregione di Ribeira do Pombal."}
{"id": "1469083", "revid": "86599", "url": "https://it.wikipedia.org/wiki?curid=1469083", "title": "Cratere Goclenius", "text": "Goclenius \u00e8 un cratere lunare di 73,04 km situato nella parte sud-orientale della faccia visibile della Luna, sul confine occidentale del Mare Fecunditatis, a sudest del cratere Gutenberg e a nord del cratere Magellano. A nordovest sono presenti le Rimae Goclenius che si estendono verso nordovest per .\nL'orlo di questo cratere \u00e8 consumato, distorto e irregolare, con un contorno ovoidale. Il fondo del cratere \u00e8 stato ricoperto dalla lava e una rima lo attraversa verso nordovest, nella stessa direzione della \"Rimae Goclenius\". Una rima simile si trova sul fondo del cratere Gutenberg ed \u00e8 probabile che queste strutture si siano formate nella stessa epoca, successivamente alla formazione dei crateri. Al nordovest del punto centrale \u00e8 presente un basso rilievo.\nIl cratere \u00e8 dedicato al fisico tedesco Rudolf Goclenius il giovane.\nCrateri correlati.\nAlcuni crateri minori situati in prossimit\u00e0 di Goclenius sono convenzionalmente identificati, sulle mappe lunari, attraverso una lettera associata al nome.\nCrateri correlati.\nAlcuni crateri minori situati in prossimit\u00e0 di Goclenius sono convenzionalmente identificati, sulle mappe lunari, attraverso una lettera associata al nome.\nIl cratere \"Goclenius A\" \u00e8 stato ridenominato dall'Unione Astronomica Internazionale Ibn Battuta nel 1976."}
{"id": "1469085", "revid": "34392", "url": "https://it.wikipedia.org/wiki?curid=1469085", "title": "Stefano II", "text": ""}
{"id": "1469087", "revid": "1788047", "url": "https://it.wikipedia.org/wiki?curid=1469087", "title": "Nova Soure", "text": "Nova Soure \u00e8 un comune del Brasile nello Stato di Bahia, parte della mesoregione del Nordeste Baiano e della microregione di Ribeira do Pombal."}
{"id": "1469088", "revid": "86599", "url": "https://it.wikipedia.org/wiki?curid=1469088", "title": "Cratere Goddard", "text": "Goddard \u00e8 un cratere lunare di 93,18 km situato nella parte nord-orientale della faccia visibile della Luna, nel Mare Marginis, a nordest del cratere Neper. I resti del cratere Ibn Yunus sono adiacenti al bordo sudest e a nordest \u00e8 presente il cratere Al-Biruni. A causa della sua posizione in prossimit\u00e0 del terminatore, Goddard \u00e8 meglio osservabile durante i periodi di librazione favorevoli.\nIl bordo del cratere \u00e8 stato quasi completamente distrutto nel lato meridionale e il fondo interno \u00e8 connesso al mare circostante attraverso dei varchi presenti in quella sezione della parete. Il resto del bordo \u00e8 consumato e rimane solo un anello di terreno accidentato che circonda la superficie interna.\nIl fondo \u00e8 stato ricoperto dalla lava e appare piatto e senza caratteristiche di rilievo. Non c'\u00e8 un picco centrale e qualche cratere minore segna la superficie.\nIl cratere \u00e8 dedicato allo scienziato statunitense Robert Goddard.\nCrateri correlati.\nAlcuni crateri minori situati in prossimit\u00e0 di Goddard sono convenzionalmente identificati, sulle mappe lunari, attraverso una lettera associata al nome."}
{"id": "1469091", "revid": "250809", "url": "https://it.wikipedia.org/wiki?curid=1469091", "title": "Cratere Godin", "text": "Godin \u00e8 un cratere lunare di 34,25 km situato nella parte nord-orientale della faccia visibile della Luna, a sud del cratere Agrippa in una regione accidentata a est del Sinus Medii. A nordest \u00e8 presente il cratere Tempel, nel lato orientale di Agrippa, mentre a sud sono presenti i resti del cratere Lade.\nIl bordo del cratere \u00e8 pi\u00f9 largo nella met\u00e0 meridionale rispetto a quella settentrionale. La superficie interna \u00e8 accidentata e presenta un coefficiente di albedo pi\u00f9 elevato rispetto alla regione circostante. Al centro \u00e8 presente un picco. Il cratere \u00e8 circondato da una tenue raggiera che si estende per .\nIl cratere \u00e8 dedicato all'astronomo francese Louis Godin.\nCrateri correlati.\nAlcuni crateri minori situati in prossimit\u00e0 di Godin sono convenzionalmente identificati, sulle mappe lunari, attraverso una lettera associata al nome."}
{"id": "1469093", "revid": "1788047", "url": "https://it.wikipedia.org/wiki?curid=1469093", "title": "Novo Triunfo", "text": "Novo Triunfo \u00e8 un comune del Brasile nello Stato di Bahia, parte della mesoregione del Nordeste Baiano e della microregione di Ribeira do Pombal."}
{"id": "1469094", "revid": "86599", "url": "https://it.wikipedia.org/wiki?curid=1469094", "title": "Cratere Goldschmidt", "text": "Goldschmidt \u00e8 un grande cratere lunare di 115,26 km situato nella parte nord-occidentale della faccia visibile della Luna, a nord del cratere Epigenes. A causa della sua posizione prossima al terminatore il cratere appare distorto dalla prospettiva.\nIl bordo \u00e8 circolare, anche se nella parte occidentale \u00e8 sovrapposto dal cratere Anaxagoras. Il cratere Barrow \u00e8 quasi adiacente alla parte meridionale del bordo e le due formazioni sono separate da un'altura irregolare. \nIl bordo esterno \u00e8 molto eroso ed irregolare, con una parete interna che \u00e8 stata incisa da piccoli impatti. Gran parte del bordo occidentale non esiste, a causa del cratere Anaxagoras e il piccolo cratere 'Anaxagoras A'. I materiali espulsi (\"ejecta\") provenienti da queste formazioni ricoprono una porzione della superficie interna. Il resto del fondo \u00e8 piatto e relativamente livellato, probabilmente a causa di una precedente inondazione di lava, e segnato da molti crateri minori, tra cui il piccolo 'Goldschmidt A'.\nIl cratere \u00e8 deicato all'astronomo e pittore tedesco Hermann Mayer Salomon Goldschmidt. \nCrateri correlati.\nAlcuni crateri minori situati in prossimit\u00e0 di Goldschmidt sono convenzionalmente identificati, sulle mappe lunari, attraverso una lettera associata al nome."}
{"id": "1469096", "revid": "287204", "url": "https://it.wikipedia.org/wiki?curid=1469096", "title": "Cratere Golgi", "text": "Golgi \u00e8 un piccolo cratere lunare, intitolato allo scienziato italiano e premio Nobel per la medicina Camillo Golgi e situato nell'Oceanus Procellarum, a 150\u00a0km a nord del cratere Schiaparelli. La formazione \u00e8 circolare e possiede un coefficiente di albedo pi\u00f9 elevato del mare circostante. Questo cratere era stato precedentemente chiamato 'Schiaparelli D' prima di essere rinominato dall'IAU."}
{"id": "1469098", "revid": "1788047", "url": "https://it.wikipedia.org/wiki?curid=1469098", "title": "Olindina", "text": "Olindina \u00e8 un comune del Brasile nello Stato di Bahia, parte della mesoregione del Nordeste Baiano e della microregione di Ribeira do Pombal."}
{"id": "1469100", "revid": "3082", "url": "https://it.wikipedia.org/wiki?curid=1469100", "title": "Daziano", "text": ""}
{"id": "1469102", "revid": "108202060", "url": "https://it.wikipedia.org/wiki?curid=1469102", "title": "Gordon Cullen", "text": "Biografia.\n\u00c8 stato un importante personaggio legato alla pianificazione e soprattutto alla progettazione urbana anche se non fin\u00ec mai gli studi universitari. \nNel secondo dopoguerra frequenta il gruppo di architetti inglesi che ricercavano una pianificazione che avesse come paradigma il paesaggio in citt\u00e0. Ampio spazio di queste tematiche fu dato dalla rivista \"Architectural review\" dove per anni si fece paladina di questa riflessione e dove molti di questi architetti collaborarono, tra questi anche Cullen.\nCullen fu molto attivo in questa discussione e affront\u00f2 le tematiche della visione urbana la quale doveva avere come aspetto peculiare l'impressionare colui che la guarda. Il tema della vista e del concetto del pianificare come forma artistica verranno sviluppati da Cullen nel libro dal titolo originale \"Townscape\" del 1961 tradotto in italiano \"Il paesaggio urbano. Morfologia e progettazione\" soltanto nel 1976. Nella versione inglese \u00e8 seguita nel 1971 una nuova edizione del libro molto rimaneggiata in quanto furono eliminati dei capitoli e chiamata \"The concise Townscape\".\nLegato al tema della vista sottolinea che per aumentare l'impressione di chi guarda su un particolare luogo bisognava studiare attentamente i materiali che la compongono: strade, alberi, marciapiedi, muri, illuminazione, pubblicit\u00e0. Importante \u00e8 il \"floorscape\" (un neologismo creato da Cullen come tante parole all'interno del libro espediente utilizzato per dimostrare la novit\u00e0 di questa forma d'arte) cio\u00e8 il paesaggio dalla pavimentazione in quanto luogo privilegiato dalla percezione della collettivit\u00e0 urbana. Inoltre proponeva come rimedio allo sprawl l'alta densit\u00e0 abitativa in maniera tale che la forte concentrazione di abitanti rimettesse in moto l'aspetto partecipativo dei cittadini e non pi\u00f9 il carattere isolazionista che si crea nelle \"New Town\". "}
{"id": "1469103", "revid": "86599", "url": "https://it.wikipedia.org/wiki?curid=1469103", "title": "Cratere Golitsyn", "text": "Golitsyn \u00e8 un cratere lunare di 35,47 km situato nella parte sud-orientale della faccia nascosta della Luna, nella parte sudoccidentale dei Montes Rook. Questi formano uno degli anelli che si trova attorno al Mare Imbrium. Il cratere si trova nel mezzo di una regione irregolare ed accidentata che contiene pochi altri crateri di interesse.\nIl bordo \u00e8 circolare ma irregolare e un cratere minore si trova lungo la parte nord-nordovest. L'orlo \u00e8 definito e i materiali lungo le strette pareti interne formano dei cumuli nella base. La superficie interna non ha crateri o altre strutture degne di nota.\nIl cratere \u00e8 dedicato al fisico russo Boris Borisovi\u010d Golicyn.\nCrateri correlati.\nAlcuni crateri minori situati in prossimit\u00e0 di Golitsyn sono convenzionalmente identificati, sulle mappe lunari, attraverso una lettera associata al nome.\nIl cratere \"Golitsyn B\" \u00e8 stato ridenominato dall'Unione Astronomica Internazionale Fryxell nel 1985."}
{"id": "1469106", "revid": "86599", "url": "https://it.wikipedia.org/wiki?curid=1469106", "title": "Cratere Golovin", "text": "Golovin \u00e8 un cratere lunare di 37,86 km situato nella parte nord-occidentale della faccia nascosta della Luna, a sudest del cratere Campbell. A sudovest di Golovin \u00e8 presente il grande cratere Appleton e a nord il cratere Langevin.\nIl bordo quasi circolare del cratere non \u00e8 stato fortemente eroso e non \u00e8 sovrapposto da altri impatti. C'\u00e8 una leggera protuberanza a nordovest. Le pareti interne sono piuttosto larghe e sono leggermente crollate. Nel punto centrale della superficie interna, piccola e relativamente piatta, \u00e8 presente un picco.\nIl cratere \u00e8 dedicato a Nicholas Erasmus Golovin.\nCrateri correlati.\nAlcuni crateri minori situati in prossimit\u00e0 di Golovin sono convenzionalmente identificati, sulle mappe lunari, attraverso una lettera associata al nome."}
{"id": "1469109", "revid": "1318658", "url": "https://it.wikipedia.org/wiki?curid=1469109", "title": "Victor Baltard", "text": "Biografia.\nFiglio dell'architetto Louis-Pierre Baltard, studi\u00f2 all\u2019\"\u00c9cole des Beaux-Arts\" di Parigi e nel 1833 fu vincitore del Prix de Rome, grazie al quale soggiorn\u00f2 a Roma, a Villa Medici, dal 1834 al 1838.\nL'Accademia di Francia a Roma era allora diretta da Dominique Ingres (al quale si deve il delizioso disegno di questo periodo che ritrae la giovane moglie di Baltard e la figlia).\nDal 1849 divenne \"architetto della citt\u00e0 di Parigi\". Nello stesso periodo fu anche architetto diocesano per il Palazzo episcopale e il seminario maggiore della citt\u00e0, ma questo incarico gli fu revocato nel 1854 perch\u00e9 l'amministrazione dei culti ritenne che egli desse troppa importanza ai suoi lavori. Tuttavia si deve a lui il restauro delle chiese di Saint-Germain des Pr\u00e9s, di Saint-S\u00e9verin, di Saint-Eustache (che era appunto la chiesa delle Halles) e di Saint-Etienne du Mont.\nIl suo nome \u00e8 legato soprattutto alla costruzione delle Halles, il grande mercato coperto di Parigi realizzato tra il 1852 e il 1872, e completamente demolito nel 1972-1973, tranne per un padiglione che \u00e8 stato classificato monumento storico e rimontato a Nogent-sur-Marne e uno portato in Giappone a Yokohama\n, e al progetto dell'analogo mercato del bestiame alla Villette, dove ora \u00e8 stata costruita la Cit\u00e9 des sciences et de l'industrie.\nRealizz\u00f2 anche la Chiesa di Saint-Augustin (Parigi) (1862-1871) e due tombe: quella del musicista Louis James Alfred Lef\u00e9bure-W\u00e9ly al P\u00e8re-Lachaise e quella del giurista L\u00e9on Louis Rostand al Cimitero di Montmartre."}
{"id": "1469113", "revid": "1788047", "url": "https://it.wikipedia.org/wiki?curid=1469113", "title": "Paripiranga", "text": "Paripiranga \u00e8 un comune del Brasile nello Stato di Bahia, parte della mesoregione del Nordeste Baiano e della microregione di Ribeira do Pombal."}
{"id": "1469116", "revid": "86599", "url": "https://it.wikipedia.org/wiki?curid=1469116", "title": "Cratere Goodacre", "text": "Goodacre \u00e8 un cratere lunare di 44,09 km situato nella parte sud-orientale della faccia visibile della Luna, adiacente alla parte nord-nordest del cratere Gemma Frisius, nella regione degli irregolari altopiani meridionali. A nord di Goodacre giace il cratere Pontanus.\nIl bordo esterno della formazione \u00e8 erosa da piccoli impatti, particolarmente lungo il lato sud. Il cratere minore 'Goodacre G' si trova nel bordo comune dei crateri Goodacre e Gemma Frisius. La superficie interna ha un modesto picco centrale ed \u00e8 presente un piccolo cratere nei pressi della parere interna a nord. Lungo il bordo a sudovest \u00e8 presente una traccia della raggiera del cratere Tycho, che forma una debole linea che attraversa il picco centrale.\nIl cratere \u00e8 dedicato al selenografo britannico Walter Goodacre.\nCrateri correlati.\nAlcuni crateri minori situati in prossimit\u00e0 di Goodacre sono convenzionalmente identificati, sulle mappe lunari, attraverso una lettera associata al nome."}
{"id": "1469125", "revid": "1788047", "url": "https://it.wikipedia.org/wiki?curid=1469125", "title": "Ribeira do Amparo", "text": "Ribeira do Amparo \u00e8 un comune del Brasile nello Stato di Bahia, parte della mesoregione del Nordeste Baiano e della microregione di Ribeira do Pombal."}
{"id": "1469126", "revid": "86599", "url": "https://it.wikipedia.org/wiki?curid=1469126", "title": "Cratere Gould", "text": "Gould \u00e8 un cratere lunare di 32,99 km situato nella parte sud-occidentale della faccia visibile della Luna, nel mezzo del Mare Nubium, a est-nordest del cratere Bullialdus e a sud dei resti del cratere Opelt.\nQuesto cratere \u00e8 stato inondato da lava basaltica e ne restano solo alcuni segmenti del bordo esterno che si elevano dal mare circostante. La parte pi\u00f9 intatta si trova nel quadrante occidentale formando una cresta curva. \u00c8 ancora presente piccolo lato del bordo originale nella parte di nordest. A nord e sudest restano solo piccole creste del cratere e il bordo sud \u00e8 stato completamente distrutto.\nUna catena di piccoli crateri forma una linea che si estende dalla parte meridionale della superficie interna verso sudovest.\nIl cratere \u00e8 dedicato all'astronomo statunitense Benjamin Apthorp Gould.\nCrateri correlati.\nAlcuni crateri minori situati in prossimit\u00e0 di Gould sono convenzionalmente identificati, sulle mappe lunari, attraverso una lettera associata al nome."}
{"id": "1469137", "revid": "1534511", "url": "https://it.wikipedia.org/wiki?curid=1469137", "title": "Cratere Grachev", "text": "Grachev \u00e8 un cratere lunare, intitolato ad Andrej D. Grachev situato nel lato nascosto della Luna, a nordovest del Mare Orientale. Si trova in una regione ricoperta di materiali espulsi (\"ejecta\") che circondano l'anello montagnoso dei Montes Cordillera. Lungo il bordo sudovest di Gracev \u00e8 presente il cratere Michelson, una formazione a forma di valle composta da una catena lineare di piccoli crateri. A nord \u00e8 presente il cratere Leuschner.\nQuesto cratere ha un bordo esterno leggermente eroso, con una piccola protuberanza nel lato settentrionale. La superficie interna presenta un modesto picco centrale."}
{"id": "1469141", "revid": "1788047", "url": "https://it.wikipedia.org/wiki?curid=1469141", "title": "Ribeira do Pombal", "text": "Ribeira do Pombal \u00e8 un comune del Brasile nello Stato di Bahia, parte della mesoregione del Nordeste Baiano e della microregione di Ribeira do Pombal."}
{"id": "1469146", "revid": "729019", "url": "https://it.wikipedia.org/wiki?curid=1469146", "title": "Protodiastole", "text": "Protodiastole \u00e8 la fase di chiusura della valvola aortica a seguito del gradiente pressorio aorto-ventricolare. Il movimento del sangue verso il ventricolo causa la chiusura della valvola semilunare: questa trasforma in pressione l'energia cinetica del sangue diretto al ventricolo. Cos\u00ec si ha la generazione di un'onda dicrota sul tracciato della pressione aortica."}
{"id": "1469147", "revid": "1788047", "url": "https://it.wikipedia.org/wiki?curid=1469147", "title": "Microregione di Ribeira do Pombal", "text": "Ribeira do Pombal \u00e8 una microregione dello Stato di Bahia in Brasile, appartenente alla mesoregione di Nordeste Baiano.\nComuni.\nComprende 14 municipi:"}
{"id": "1469168", "revid": "149726", "url": "https://it.wikipedia.org/wiki?curid=1469168", "title": "Peramelemorfi", "text": ""}
{"id": "1469172", "revid": "12290", "url": "https://it.wikipedia.org/wiki?curid=1469172", "title": "Buttafuori (serie tv)", "text": ""}
{"id": "1469177", "revid": "1632387", "url": "https://it.wikipedia.org/wiki?curid=1469177", "title": "Spiritual Beggars", "text": "Gli Spiritual Beggars sono una band stoner metal fondata nel 1994 da Michael Amott (chitarrista dei Carcass e fondatore degli Arch Enemy).\nStoria degli Spiritual Beggars.\nNel 1994 Michael Amott (gi\u00e0 chitarrista dei Carcass) fond\u00f2 gli Spiritual Beggars con cui pubblic\u00f2 nello stesso anno l'album \"Spiritual Beggars\" per la Wrong Again Records, definito allora da Claudio Sorge come un disco di hard rock piuttosto convenzionale.\nL'ultimo album pubblicato dalla band, \"Demons\", \u00e8 uscito in Giappone nel marzo 2005 e in Europa il 20 giugno. \"Demons\" \u00e8 uscito in due versioni, CD singolo ed edizione doppio CD, che include materiale registrato nel tour giapponese del 2003.\nNel marzo del 2010 la band entra in studio per dar vita ad un nuovo lavoro che uscir\u00e0 il 30 agosto del medesimo anno col titolo di Return to Zero. La novit\u00e0 sar\u00e0 nel cambio del cantante: infatti Janne \"JB\" Christofferson lascia la band e viene sostituito dal greco Apollo Papathanasio."}
{"id": "1469192", "revid": "287204", "url": "https://it.wikipedia.org/wiki?curid=1469192", "title": "Associazione Calcio Femminile Milan", "text": "LAssociazione Calcio Femminile Milan, abbreviata in A.C.F. Milan e citata anche semplicemente come Milan, fu una societ\u00e0 calcistica femminile italiana con sede a Milano. La societ\u00e0, che non aveva affiliazioni o collaborazioni con il maschile pur riprendendone denominazione e colori sociali, ha dichiarato la sua inattivit\u00e0 alla FIGC alla fine della stagione sportiva 2012-2013. Successivamente, la sua affiliazione alla FIGC \u00e8 decaduta.\nL'A.C.F. Milan non \u00e8 da confondere con l'A.C.F. Milan 82 di Milano, altra societ\u00e0 con cui ha condiviso per molte stagioni denominazione e colori sociali, ma non lo stesso campo di gioco; il campionato di Serie A 1987-1988 \u00e8 l'unico disputato da entrambe le squadre.\nDopo la sua dichiarazione di inattivit\u00e0 due societ\u00e0 sportive milanesi gi\u00e0 esistenti hanno cambiato colori sociali ed assunto una denominazione simile a quella della cessata A.C.F. Milan, non avendo tuttavia alcuna attinenza con la societ\u00e0."}
{"id": "1469197", "revid": "339392", "url": "https://it.wikipedia.org/wiki?curid=1469197", "title": "ACF Agliana", "text": ""}
{"id": "1469200", "revid": "339392", "url": "https://it.wikipedia.org/wiki?curid=1469200", "title": "SS Torres Sassari", "text": ""}
{"id": "1469201", "revid": "47767", "url": "https://it.wikipedia.org/wiki?curid=1469201", "title": "Milan ACF", "text": ""}
{"id": "1469214", "revid": "121550889", "url": "https://it.wikipedia.org/wiki?curid=1469214", "title": "Riattaccata", "text": "La riattaccata (in inglese \"go-around\") consiste nell'interruzione della manovra di atterraggio di un aeroplano, che riprende quota poco prima di toccare terra. Questo pu\u00f2 avvenire a causa di molteplici motivazioni che possono rendere non sicura la fase di atterraggio, come ad esempio:\nMolto suggestiva e spesso causa di paura tra i passeggeri dei voli di linea a causa del repentino aumento di spinta dei motori e della brusca risalita dell'aereo, la \"riattaccata\" \u00e8 tuttavia considerata una manovra estremamente normale e sicura.\nAtterraggio e decollo simultanei.\nPu\u00f2 capitare che un velivolo atterri, percorra un tratto di pista e decolli nuovamente subito dopo. Questa manovra pu\u00f2 essere eseguita in casi come:"}
{"id": "1469220", "revid": "1926649", "url": "https://it.wikipedia.org/wiki?curid=1469220", "title": "Giacomo Ferri", "text": "Biografia.\nSoprannominato \"Big Jim\", \u00e8 fratello di Riccardo, anche lui calciatore.\nCarriera.\nGiocatore.\nA Crema inizia a giocare nella Frassati, a 13 anni passa al Crema in IV Serie. A 16 anni esordisce in prima squadra dove colleziona 8 presenze. Passa al , e dopo esser passato alle formazioni Berretti e Primavera si trasferisce alla e disputa tre campionati in Serie C1. Torna al Torino in Serie A e resta fino alla retrocessione del 1989, quando va al .\nIn Serie A ha collezionato 264 presenze, 4 gol.\nAllenatore.\nHa iniziato ad allenare le giovanili della diventando allenatore in seconda della prima squadra nel campionato 1994-1995 ottenendo la promozione in Serie B.\nLa sua carriera da allenatore \u00e8 parecchio legata al Torino: \u00e8 stato allenatore dagli \"Allievi\" alla prima squadra, quest'ultimo incarico rivestito nel finale di stagione 2002-2003, dove in 6 gare non ottiene nemmeno una vittoria, 4 sconfitte, 2 pari, retrocedendo in Serie B grazie all'ultimo posto in classifica. Nel 2005 lascia i granata approdando al , in Serie C2, dove l'esperienza si conclude con l'esonero dopo 9 partite in cui non ha vinto nemmeno una gara, e i nerostellati ultimi in classifica a 5 punti.\nL'11 gennaio 2010 torna al Torino da team manager fino a giugno 2016.\nStatistiche.\nStatistiche da allenatore.\n\"Statistiche aggiornate al 25 ottobre 2005.\""}
{"id": "1469225", "revid": "767487", "url": "https://it.wikipedia.org/wiki?curid=1469225", "title": "Diavoli volanti", "text": "Diavoli volanti (\"Flight\") \u00e8 un film del 1929 diretto da Frank Capra."}
{"id": "1469234", "revid": "79454", "url": "https://it.wikipedia.org/wiki?curid=1469234", "title": "Fontana delle zizze", "text": ""}
{"id": "1469244", "revid": "5695", "url": "https://it.wikipedia.org/wiki?curid=1469244", "title": "Lenticchie d'acqua", "text": ""}
{"id": "1469253", "revid": "117709099", "url": "https://it.wikipedia.org/wiki?curid=1469253", "title": "Privo di titolo", "text": "Privo di titolo \u00e8 un romanzo di Andrea Camilleri pubblicato dall'editore Sellerio nel 2005.\nIn una nota posta al termine del romanzo, Camilleri riferisce le fonti storiche dalle quali prese ispirazione per le vicende narrate.\nIl documento principale a cui l'autore ha attinto \u00e8 stato il libro di Walter Guttadauria dal titolo \"Fattacci di gente di provincia\" (Edizioni Lussografica, Caltanissetta 1993) di cui Camilleri si era in parte gi\u00e0 servito per il racconto \"Meglio lo scuro\" inserito nella raccolta \"La paura di Montalbano\". Il volume di Guttadauria racconta di un fatto di cronaca nera che ebbe protagonista il personaggio realmente esistito di Luigi \"Gigino\" Gattuso che nel romanzo diviene Calogero \"Lillino\" Grattuso.\nNel romanzo \u00e8 narrata anche la storia surreale di \"Mussolinia\", una citt\u00e0 fantasma costruita in onore del Duce, che Camilleri ha tratto da varie fonti storiche che non ha voluto del tutto utilizzare per mantenere il tono fantastico del racconto.\nAnche in questa come in altre opere precedenti Camilleri intreccia la storia narrata con \"documenti\", anch'essi di fantasia, costituiti da verbali di polizia, articoli di giornali ecc. riprodotti fedelmente nella veste tipografica che avrebbero avuto nella realt\u00e0.\nTrama.\nCamilleri compone il racconto come se al posto della macchina da scrivere avesse avuto una cinepresa e come se, realizzato il \"film\" del romanzo, ora stia in fase di montaggio, tagliando le scene, ricomponendole e adoperando la moviola.\nIl racconto stesso inizia con un flashback: dal 1941, anno ambientato in un'aula scolastica dove viene letto l'avviso della commemorazione di un caduto fascista, la scena torna indietro a vent'anni prima, nel 1921.\nNella \"notte degli imbrogli\" dei giovani fascisti, in uno scuro vicolo, hanno organizzato un pestaggio del bolscevico Michele Lopardo che per difendersi spara un colpo di rivoltella che va a colpire Calogero, \"Lillino\", Grattuso. Lo stesso Lopardo si accusa dell'involontario omicidio ma grazie alla testimonianza \"uditiva\" di un'anziana cieca che stava a prendere il fresco su un balcone che si affacciava sul vicolo, il maresciallo dei carabinieri Tinebra scopre che il Grattuso in realt\u00e0 \u00e8 stato colpito a morte da un suo amico, Antonio Impallom\u00e8ni, che partecipava alla bastonatura del bolscevico. Quindi Lopardo \u00e8 innocente, ma ormai la propaganda fascista ha preso il via e in una serie di comizi, monumenti celebrativi e commemorazioni fa del camerata \"Lillino\" un martire della violenza comunista. Quello che era una semplice vittima di una morte accidentale, un morto \"privo di titolo\", diviene protagonista di un'enorme montatura politica.\nLopardo giudicato da un tribunale che ancora nel 1921 amministrava una giustizia non al servizio del regime, viene dichiarato innocente ma ormai quello che contava non era se fosse stato innocente o colpevole: la macchina propagandistica fascista aveva deciso per conto suo, con la giustizia del \"manganello\" e dell'\"olio di ricino\", che \"Lillino\" era un martire fascista, che questa era la verit\u00e0 a cui tutti dovevano attenersi e di conseguenza l'omicida Lopardo andava perseguitato in ogni modo.\n\"Mussolinia\".\nUn'altra, questa volta non tragica ma ridicola e grottesca mascheratura fascista della verit\u00e0, fu l'episodio storico della fondazione della citt\u00e0 di \"Mussolinia\".\n\u00ab\"Nel maggio del 1924 il Presidente del Consiglio dei Ministri, Mussolini cavalier Benito, per mit\u00e0 gi\u00e0 duce e per mit\u00e0 ancora no, addecide di fari una calata in Sicilia, terra che non gli fa sangue\"\u00bb (da A.Camilleri, \"Privo di titolo\", Palermo 2005 pag.225) per omaggiare un fascista calatino, Giacomo Barone, capo di gabinetto del ministero degli esteri, del quale il quasi Duce \u00e8 titolare. Ricevuta la notizia i fascisti di Caltagirone non riescono pi\u00f9 a dormire, devono inventarsi qualcosa che impressioni il duce e rimanga per sempre nella sua memoria.\nQuella di far inaugurare all'augusta persona la prima pietra della futura citt\u00e0 \"forestale\", costruita in suo nome, in una boscosa radura della citt\u00e0, sembra essere un'ottima idea ma per il duce non pu\u00f2 bastare andare a celebrare dei semplici alberi: occorre qualcosa di pi\u00f9 \"fascista\" e si decide quindi di innalzarvi delle torri e un colonnato dallo stile \"romano\".\nAvvenuta l'inaugurazione di Mussolinia, ci se ne dimentic\u00f2 completamente sino a quando \u00ab\"una bella mattina del fivraro 1930\"\u00bb Giacomo Barone dopo aver conferito con il duce e averlo salutato romanamente sta per uscire quando \u00ab\"la voci del Duce l'apparalizza :\"Barone a che punto \u00e8 Mussolinia?\" Se Mussolini gli sparava un colpo di revorbaro in mezzo alle scapole, di certo faciva meno effetto. Giacomo Barone var\u00eca, s'afferra alla maniglia. Mussolinia? E che minchia \u00e8 Mussolinia? Tutto 'nzemmula la faccenda gli torna in mente e addiventa di colpo sudatizzo. \"M'informer\u00f2 e vi far\u00f2 sapere Duce\"\"\u00bb (da A.Camilleri, op.cit. pag.277)\nChiamato d'urgenza l'architetto della posa della prima pietra i camerati di Caltagirone decidono di mettere su una scenografia della futura citt\u00e0 che dopo una settimana di lavoro giorno e notte \u00e8 pronta: si faranno delle foto che saranno offerte al Duce in un elegante album. Il Duce, dopo averle con un certo compiacimento vedute, quasi commovendosi, dir\u00e0: \u00ab\"Ho saputo che l'editore Sonzogno sta per pubblicare un libro, 'Cento citt\u00e0 d'Italia'. Ditegli di inserire una foto, la pi\u00f9 bella di questo album.\"\u00bb (A.Camilleri, op.cit.pag.280).\nFu cos\u00ec che i calatini scoprirono che nel bosco Santo Pietro esisteva una nuova citt\u00e0 di cui ignoravano completamente l'esistenza.\nUna mattina del febbraio del 1931 arriv\u00f2 sulla scrivania del Duce un plico con una foto che ritraeva le torri di Mussolinia ma al posto della piazza ora vi era il mare con le sue barchette e le reti dei pescatori. Dietro la foto vi era scritto: \u00ab\"Non solo Caltagirone ha la sua citt\u00e0 satellite, la sua citt\u00e0-giardino, ma adesso anche il mare batte alle sue mura\"\u00bb (A. Camilleri, op.cit., pag. 281).\nIl Duce ordin\u00f2 al segretario del partito che tutti i gerarchi nell'arco di cinquanta chilometri intorno a Caltagirone \u00ab\"dovivano andarsela a pigliare in quel posto\"\u00bb."}
{"id": "1469255", "revid": "1632387", "url": "https://it.wikipedia.org/wiki?curid=1469255", "title": "We Want Live with Rock 'n' Roll", "text": "We Want Live with Rock 'n' Roll \u00e8 il primo singolo del gruppo heavy metal italiano Vanadium, pubblicato nel 1981 con l'etichetta Mister e distribuito dalla Durium."}
{"id": "1469256", "revid": "287204", "url": "https://it.wikipedia.org/wiki?curid=1469256", "title": "Pattugliatore", "text": "Il pattugliatore \u00e8 un'unit\u00e0 navale specializzata, come il nome lascia intendere, in compiti di pattugliamento, ovvero adibita o concepita per compiti di sorveglianza marittima specificamente della zona economica esclusiva.\nGeneralmente i pattugliatori sono dati in dotazione alla marina militare, alla guardia costiera o alle forze di polizia per essere impiegati nel pattugliamento marittimo, d'altura o costiero, o fluviale, nonch\u00e9 in vari ruoli di protezione delle frontiere marittime comprese le attivit\u00e0 antidroga, anti-contrabbando, anti-pirateria, di vigilanza pesca e per l'applicazione della legge in materia di immigrazione; spesso i pattugliatori partecipano anche alle operazioni di ricerca in mare e di salvataggio. Anche se generalmente non sono dotati di mezzi antisommergibile, in alcune configurazioni possono venire impiegati come cacciasommergibili.\nCaratteristiche.\nOriginariamente si trattava di unit\u00e0 navali militari divenute obsolete, a cui era stato sbarcato l'armamento bellico e le dotazioni elettroniche, ridotto l'equipaggio e migliorati gli alloggiamenti per consentire una migliore vita di bordo e conseguentemente pattugliamenti prolungati delle aree marine di competenza. In tempi recenti si \u00e8 assistito all'allestimento di navi specificamente concepite per questo tipi di servizio, che uniscono alcune caratteristiche costruttive proprie delle unit\u00e0 militari a quelle tipiche delle unit\u00e0 mercantili, allo scopo di diminuire i costi di gestione, facilitare la navigazione prolungata e imbarcare personale meno specializzato di quello occorrente per unit\u00e0 pi\u00f9 complesse originariamente concepite per il combattimento. In molti casi il ruolo di pattugliatore \u00e8 svolto da unit\u00e0 litoranee veloci.\nLa lunghezza dello scafo, nelle pi\u00f9 piccole unit\u00e0 di questo tipo, \u00e8 generalmente di circa 30 metri (100 piedi); di solito le unit\u00e0 sono equipaggiate con un cannone di piccolo o medio calibro come armamento principale e alcune mitragliere come armamento leggero secondario. A seconda del ruolo, le navi di questa categoria possono essere dotate di pi\u00f9 sofisticati sensori e sistemi di controllo del fuoco che permettono loro di lanciare siluri e/o missili anti-nave o terra-aria. La maggior parte dei pattugliatori sono dotati di apparati motore CODAG o CODOG con turbina a gas che consentono velocit\u00e0 in genere di 25-30 nodi. In tempi di crisi o di guerra queste unit\u00e0 possono coadiuvare le unit\u00e0 maggiori in compiti di scorta. \nLe loro piccole dimensioni e i costi di gestione relativamente bassi rendono queste unit\u00e0 tra le pi\u00f9 comuni, e in quasi tutte le marine operano dei pattugliatori che sono utili in piccoli mari, come il Mare del Nord, ma anche in bacini chiusi e semichiusi come il Mediterraneo e negli spazi oceanici. \nI pattugliatori possono essere classificati secondo il loro impiego in IPV o Inshore Patrol Vessel, destinati al pattugliamento di acque interne fluviali o lacustri, LPV o Litoral Patrol Vessel destinati al pattugliamento costiero e OPV o Offshore Patrol Vessel per il pattugliamento d'altura anche attraverso missioni di lunga durata.\nTra le unit\u00e0 destinate al pattugliamento di acque interne vi sono le Patrol Boat, River degli Stati Uniti, un progetto di piccole motovedette destinate a pattugliare le acque dei grandi fiumi.\nNella United States Navy il ruolo di pattugliatore costiero \u00e8 stato anche affidato agli aliscafi classe Pegasus, armati di missili ed un simile ruolo \u00e8 stato coperto nella Marina Militare italiana dagli aliscafi classe Sparviero, dotati di missili OTOMAT.\nDimensioni.\nLa stazza di queste unit\u00e0 si \u00e8 evoluta nel tempo, e pu\u00f2 variare tra le oltre 200 tonnellate per i pattugliatori costieri (le cui dimensioni sono di poco superiori a quelli di una motovedetta o di una motocannoniera) e le 1000 dei pattugliatori d'altura (l'equivalente di una corvetta), come la classe Comandanti, per arrivare alle 2.500 tonnellate dei pattugliatori di squadra della classe Soldati. In effetti, per i pattugliatori d'altura l'impiego \u00e8 quello delle corvette, eccettuata l'incapacit\u00e0 di operare contro sommergibili, in quanto spesso ospitano impianti di lancio per missili antiaerei e l'armamento di artiglieria ha sia capacit\u00e0 antinave che antiaeree. Le unit\u00e0 OPV possono anche avere in dotazione un elicottero imbarcato.\nNella Marina Militare sono classificati OPV le unit\u00e0 della classe Comandanti, che sono anche state impiegate nel Corno d'Africa nella lotta contro la pirateria somala, e le unit\u00e0 della classe Cassiopea che sono inquadrate nel COMFORPAT e sono dotate anche di un hangar per ospitare un elicottero, mentre sono classificati IPV le unit\u00e0 del \"X Gruppo Navale\" della classe Sentinella che hanno operano negli Stretti di Tiran."}
{"id": "1469259", "revid": "1543377", "url": "https://it.wikipedia.org/wiki?curid=1469259", "title": "Federazione calcistica del Gambia", "text": "La Federazione calcistica del Gambia (\"ing.\" Gambia Football Federation, acronimo GFF) \u00e8 l'ente che governa il calcio in Gambia.\nFondata nel 1952, si affili\u00f2 alla FIFA e alla CAF nel 1966. Ha sede nella capitale Banjul e controlla il campionato nazionale, la coppa nazionale e la Nazionale del paese."}
{"id": "1469260", "revid": "1543377", "url": "https://it.wikipedia.org/wiki?curid=1469260", "title": "Federazione calcistica del Ghana", "text": "La Federazione calcistica del Ghana (\"ing.\" Ghana Football Association, acronimo GFA) \u00e8 stato l'ente che governava il calcio in Ghana.\nFondata nel 1957, si affili\u00f2 alla FIFA e alla CAF nel 1958. Ha sede nella capitale Accra e controlla il campionato nazionale, la coppa nazionale e la nazionale di calcio del paese.\nIl 7 giugno 2018 \u00e8 stata sciolta \"con effetto immediato\" in seguito ad uno scandalo di corruzione che ha coinvolto dirigenti, arbitri e funzionari. "}
{"id": "1469261", "revid": "1543377", "url": "https://it.wikipedia.org/wiki?curid=1469261", "title": "Federazione calcistica del Kenya", "text": "La Federazione calcistica del Kenya (\"ing.\" Kenya Football Federation, acronimo KFF) \u00e8 l'ente che governa il calcio in Kenya.\nFondata nel 1960, si affili\u00f2 alla FIFA nello stesso anno, e alla CAF nel 1968. Ha sede nella capitale Nairobi e controlla il campionato nazionale, la coppa nazionale e la nazionale del paese."}
{"id": "1469264", "revid": "1543377", "url": "https://it.wikipedia.org/wiki?curid=1469264", "title": "Federazione calcistica del Lesotho", "text": "La Federazione calcistica del Lesotho (\"ing.\" Lesotho Football Federation, acronimo LEFA) \u00e8 l'ente che governa il calcio in Lesotho.\nFondata nel 1932, si affili\u00f2 alla FIFA e alla CAF nel 1964. Ha sede nella capitale Maseru e controlla il campionato nazionale, la coppa nazionale e la Nazionale del paese."}
{"id": "1469265", "revid": "4711", "url": "https://it.wikipedia.org/wiki?curid=1469265", "title": "Lesotho Football Association", "text": ""}
{"id": "1469266", "revid": "4711", "url": "https://it.wikipedia.org/wiki?curid=1469266", "title": "Kenya Football Federation", "text": ""}
{"id": "1469268", "revid": "1031941", "url": "https://it.wikipedia.org/wiki?curid=1469268", "title": "Domenico Vernagalli", "text": "Biografia.\nNato da una famiglia benestante, abbandon\u00f2 le sue ricchezze per entrare a far parte del monastero di San Michele in Borgo a Pisa, diventando sacerdote dell'ordine dei Camaldolesi, intorno al 1204.\nDegna di nota \u00e8 la costruzione avvenuta nel 1218 dello \"Spedale dei Trovatelli\", un orfanotrofio fortemente voluto da Domenico e collocato nelle adiacenze del suddetto monastero.\nMor\u00ec il 20 aprile 1219 nel monastero di San Michele in Verruca, sui Monti pisani, venendo poi sepolto in quello di San Michele in Borgo.\nCulto.\nPapa Pio IX ne conferm\u00f2 il culto \"ab immemorabili\" nel 1854."}
{"id": "1469276", "revid": "14691", "url": "https://it.wikipedia.org/wiki?curid=1469276", "title": "Beato Domenico Vernagalli", "text": ""}
{"id": "1469282", "revid": "1788047", "url": "https://it.wikipedia.org/wiki?curid=1469282", "title": "Progressione del record mondiale degli 800 m stile libero", "text": "In vasca corta (25 metri) i record del mondo sono omologati dalla FINA dal 3 marzo 1991.\nUomini.\nVasca lunga.\nLegenda: \nVasca corta.\nLegenda: \nDonne.\nVasca lunga.\nLegenda: \nVasca corta.\nLegenda: "}
{"id": "1469283", "revid": "599013", "url": "https://it.wikipedia.org/wiki?curid=1469283", "title": "Sf\u00e2ntu Gheorghe", "text": "Il termine romeno Sf\u00e2ntu Gheorghe (\"San Giorgio\") pu\u00f2 riferirsi a:"}
{"id": "1469284", "revid": "287204", "url": "https://it.wikipedia.org/wiki?curid=1469284", "title": "Sfantu Gheorghe", "text": ""}
{"id": "1469285", "revid": "4711", "url": "https://it.wikipedia.org/wiki?curid=1469285", "title": "Ghana Football Association", "text": ""}
{"id": "1469286", "revid": "4711", "url": "https://it.wikipedia.org/wiki?curid=1469286", "title": "Gambia Football Association", "text": ""}
{"id": "1469287", "revid": "287204", "url": "https://it.wikipedia.org/wiki?curid=1469287", "title": "Intorsura", "text": ""}
{"id": "1469288", "revid": "4711", "url": "https://it.wikipedia.org/wiki?curid=1469288", "title": "Federazione calcistica ghanese", "text": ""}
{"id": "1469289", "revid": "1494169", "url": "https://it.wikipedia.org/wiki?curid=1469289", "title": "\u00centorsura", "text": ""}
{"id": "1469290", "revid": "46291", "url": "https://it.wikipedia.org/wiki?curid=1469290", "title": "Drosera peltata", "text": "Drosera peltata \u00e8 una pianta carnivora appartenente alla famiglia Droseraceae.&lt;br&gt;\u00c8 la drosera tuberosa che ha la maggiore diffusione.\nMorfologia.\nDiversamente dalle altre drosere tuberose che si accrescono formando delle rosette, \"D. peltata\" ha un portamento eretto.\nCome tutte le drosere, presenta delle foglie sulla cui superficie sono presenti delle ghiandole che secernono una sostanza collosa ricca di enzimi per catturare e digerire piccoli insetti.\nDistribuzione e habitat.\nVive in zone in cui l'estate \u00e8 caratterizzata da forte siccit\u00e0 e va in estivazione sotto forma di tubero sotterraneo.\nCresce in ambienti poveri di nutrienti su suoli sabbiosi e nelle torbiere, completamente asciutti in estate e saturi di acqua in inverno.\nIl suo areale \u00e8 piuttosto ampio e comprende l'Australia meridionale, orientale e sud-occidentale, la Tasmania, il Northland della Nuova Zelanda, il Sud-est asiatico e l'India"}
{"id": "1469292", "revid": "154893", "url": "https://it.wikipedia.org/wiki?curid=1469292", "title": "Aita (disambigua)", "text": ""}
{"id": "1469293", "revid": "767487", "url": "https://it.wikipedia.org/wiki?curid=1469293", "title": "Urthboy", "text": "Biografia.\nFamoso per far parte del gruppo Hip-Hop The Herd. Da solista ha prodotto solo sue album: Distant Sense Of Random Menace and The Signal. Col tempo \u00e8 diventato uno dei direttori e dei manager della sua stessa etichetta."}
{"id": "1469295", "revid": "307923", "url": "https://it.wikipedia.org/wiki?curid=1469295", "title": "Bixad", "text": ""}
{"id": "1469298", "revid": "12760", "url": "https://it.wikipedia.org/wiki?curid=1469298", "title": "Marise Bo", "text": ""}
{"id": "1469299", "revid": "12760", "url": "https://it.wikipedia.org/wiki?curid=1469299", "title": "Maria Luisa Ferro", "text": ""}
{"id": "1469300", "revid": "177966", "url": "https://it.wikipedia.org/wiki?curid=1469300", "title": "Bastione di San Francesco", "text": "Il bastione di San Francesco, detto anche bastione dell'Acquaro o bastione di Sant'Antonio, \u00e8 un baluardo situato lungo le mura magistrali di Verona, sulla destra d'Adige, progettato dall'architetto rinascimentale Michele Sanmicheli.\nStoria e descrizione.\nIn un primo momento era presente la cinta muraria scaligera, commissionata da Cangrande della Scala e realizzata tra 1321 e 1325 su progetto del maestro Calzaro. Il bastione venne poi edificato su progetto del noto architetto rinascimentale Michele Sanmicheli nel 1552, nell'ambito del rafforzamento da parte della Repubblica di Venezia delle fortificazioni di Verona, che aveva l'obiettivo di renderle pi\u00f9 adatte all'introduzione della polvere da sparo. Le fortificazioni precedenti non furono completamente demolite ma integrate nel progetto: vi fu infatti il riporto di terrapieni all'interno delle mura scaligere e la cimatura dell'antica torre di Sant'Antonio, che fu incorporata nel bastione. Il Sanmicheli disegn\u00f2 uno dei primi esempi di mezzo bastione, ovvero un'opera formata da una sola faccia e da un solo fianco, adatta ad essere collocata lungo la riva di un fiume; si tratta, tra l'altro, di uno dei due bastioni sanmicheliani situati lungo la cinta meridionale sopravvissuti alle demolizioni napoleoniche. Infine, nel 1842, vi fu il rafforzamento del bastione e l'adattamento alle nuove esigenze difensive.\nCome anticipato, si tratta di un mezzo bastione in muratura e terra, a tracciato trapezoidale, munito di piazza bassa disposta nel fianco destro, utilizzata per le artiglierie a cielo aperto, alla quale si accede attraverso una poterna dotata di polveriera. La piazza \u00e8 difesa da un merlone arrotondato agli spigoli. Il muro di rivestimento \u00e8 ricoperto da un paramento in laterizio e il suo profilo \u00e8 a scarpa, ossia in pendenza, sino all'altezza della cordonatura di pietra, mentre il coronamento superiore, sempre in laterizio, \u00e8 verticale e sostiene un parapetto di terra con scarpata a pendenza naturale. Il muro di rivestimento \u00e8 attraversato da una galleria di contromina, provvista di spiragli per la luce e per l'aria."}
{"id": "1469303", "revid": "1788047", "url": "https://it.wikipedia.org/wiki?curid=1469303", "title": "Igapor\u00e3", "text": "Igapor\u00e3 \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Guanambi."}
{"id": "1469306", "revid": "827882", "url": "https://it.wikipedia.org/wiki?curid=1469306", "title": "Catalina", "text": ""}
{"id": "1469309", "revid": "1788047", "url": "https://it.wikipedia.org/wiki?curid=1469309", "title": "Igrapi\u00fana", "text": "Igrapi\u00fana \u00e8 un comune del Brasile nello Stato di Bahia, parte della mesoregione del Sul Baiano e della microregione di Valen\u00e7a."}
{"id": "1469310", "revid": "1573940", "url": "https://it.wikipedia.org/wiki?curid=1469310", "title": "Chiesa di San Giuseppe (Lugano)", "text": "La chiesa di San Giuseppe \u00e8 un luogo di culto cattolico della citt\u00e0 di Lugano, in Svizzera.\nStoria.\nL'edificio venne eretto nel 1759 nel quartiere di Lugano Centro.\nDescrizione.\nL'interno si presenta sotto forma di un'aula a tre campate, con copertura a volta a botte lunettata."}
{"id": "1469311", "revid": "178920", "url": "https://it.wikipedia.org/wiki?curid=1469311", "title": "Custodi", "text": ""}
{"id": "1469313", "revid": "1788047", "url": "https://it.wikipedia.org/wiki?curid=1469313", "title": "Igua\u00ed", "text": "Igua\u00ed \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Vit\u00f3ria da Conquista."}
{"id": "1469314", "revid": "14691", "url": "https://it.wikipedia.org/wiki?curid=1469314", "title": "Beato Alberto da Pisa", "text": ""}
{"id": "1469315", "revid": "14691", "url": "https://it.wikipedia.org/wiki?curid=1469315", "title": "Beato Bartolomeo Aiutamicristo da Pisa", "text": ""}
{"id": "1469316", "revid": "14691", "url": "https://it.wikipedia.org/wiki?curid=1469316", "title": "Beato Agnello da Pisa", "text": ""}
{"id": "1469319", "revid": "1788047", "url": "https://it.wikipedia.org/wiki?curid=1469319", "title": "Inhambupe", "text": "Inhambupe \u00e8 un comune del Brasile nello Stato di Bahia, parte della mesoregione del Nordeste Baiano e della microregione di Alagoinhas."}
{"id": "1469320", "revid": "14691", "url": "https://it.wikipedia.org/wiki?curid=1469320", "title": "Usa for Africa", "text": ""}
{"id": "1469321", "revid": "177966", "url": "https://it.wikipedia.org/wiki?curid=1469321", "title": "Bastione della Santissima Trinit\u00e0", "text": "Il bastione della Santissima Trinit\u00e0, detto anche bastione Barbarigo, \u00e8 un baluardo situato lungo le mura magistrali di Verona, sulla destra d'Adige, ideato dall'architetto militare Franz von Scholl.\nStoria e descrizione.\nUna prima fase vide la costruzione della cinta muraria scaligera, commissionata da Cangrande della Scala e realizzata tra 1321 e 1325 su progetto del maestro Calzaro. In particolare, in questo punto sorgeva porta Santa Croce, il cui uso mut\u00f2 quando i Visconti realizzarono la Cittadella fortificata, prendendo cos\u00ec il nome di \"porta della Cittadella\". In un momento successivo, tra 1530 e 1531, al posto della difesa medievale venne realizzato un bastione su progetto del noto architetto rinascimentale Michele Sanmicheli, nell'ambito del rafforzamento da parte della Repubblica di Venezia delle fortificazioni di Verona, che aveva l'obiettivo di renderle pi\u00f9 adatte all'introduzione della polvere da sparo.\nIl bastione sanmicheliano venne per\u00f2 demolito tra 1801 e 1802 dalle truppe napoleoniche, per cui venne ricostruito nel 1836 su commissione dell'Impero austro-ungarico: questo, insieme ad altri cinque bastioni situati lungo le mura meridionali, venne ideato dall'architetto austriaco Franz von Scholl, per cui tutti e sei rispecchiano il medesimo tipo fortificatorio, del tutto innovativo e originale. I nuovi bastioni sono simili per forma, in pianta, nei profili e per l'ordinamento funzionale, rispondendo a ragioni di economia costruttiva e ai pi\u00f9 progrediti criteri della difesa attiva, a sortite offensive. Infine, durante la seconda guerra mondiale, le due poterne sono state completamente incorporate, assieme al cammino di ronda dei fianchi, in imponenti bunker di calcestruzzo.\nSi tratta di un bastione pentagonale formato da terrapieno con scarpate a pendenza naturale, cinto da muro di rivestimento distaccato alla Carnot, con orecchioni e porte di sortita, caponiera centrale a due piani, poterne di comunicazione ai due lati e una polveriera per l'uso giornaliero sul fronte di gola. Il muro distaccato e le altre opere murarie sono rivestite di conci di tufo veronese a opus poligonale. Invece le cortine murarie annesse, cinquecentesche, sono rivestite da un paramento in laterizio il cui profilo \u00e8 a scarpa, ossia in pendenza sino all'altezza della cordonatura di pietra, e terminano con un coronamento superiore, sempre in laterizio, verticale, che sostiene il parapetto di terra con scarpata a pendenza naturale. Il muro aderente \u00e8 attraversato da una galleria di contromina, provvista di spiragli per la luce e per l'aria."}
{"id": "1469328", "revid": "1494169", "url": "https://it.wikipedia.org/wiki?curid=1469328", "title": "Turia", "text": ""}
{"id": "1469331", "revid": "1788047", "url": "https://it.wikipedia.org/wiki?curid=1469331", "title": "Ipecaet\u00e1", "text": "Ipecaet\u00e1 \u00e8 un comune del Brasile nello Stato di Bahia, parte della mesoregione del Centro-Norte Baiano e della microregione di Feira de Santana."}
{"id": "1469338", "revid": "133248", "url": "https://it.wikipedia.org/wiki?curid=1469338", "title": "Valea Mare", "text": "Il toponimo Valea Mare (\"Valle Grande\" in romeno) pu\u00f2 riferirsi a diverse localit\u00e0:"}
{"id": "1469339", "revid": "287204", "url": "https://it.wikipedia.org/wiki?curid=1469339", "title": "Valcele", "text": ""}
{"id": "1469342", "revid": "1788047", "url": "https://it.wikipedia.org/wiki?curid=1469342", "title": "Ipir\u00e1", "text": "Ipir\u00e1 \u00e8 un comune del Brasile nello Stato di Bahia, parte della mesoregione del Centro-Norte Baiano e della microregione di Feira de Santana."}
{"id": "1469343", "revid": "697352", "url": "https://it.wikipedia.org/wiki?curid=1469343", "title": "V\u00e2lcele", "text": ""}
{"id": "1469345", "revid": "1788047", "url": "https://it.wikipedia.org/wiki?curid=1469345", "title": "Ipupiara", "text": "Ipupiara \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Boquira."}
{"id": "1469347", "revid": "37401", "url": "https://it.wikipedia.org/wiki?curid=1469347", "title": "Zabala", "text": ""}
{"id": "1469348", "revid": "1788047", "url": "https://it.wikipedia.org/wiki?curid=1469348", "title": "Irajuba", "text": "Irajuba \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Jequi\u00e9."}
{"id": "1469351", "revid": "433605", "url": "https://it.wikipedia.org/wiki?curid=1469351", "title": "Iramaia", "text": "Iramaia \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Jequi\u00e9."}
{"id": "1469353", "revid": "433605", "url": "https://it.wikipedia.org/wiki?curid=1469353", "title": "Iraquara", "text": "Iraquara \u00e8 un comune del Brasile nello Stato di Bahia, parte della mesoregione del Centro-Norte Baiano e della microregione di Irec\u00ea."}
{"id": "1469356", "revid": "120013432", "url": "https://it.wikipedia.org/wiki?curid=1469356", "title": "Irar\u00e1", "text": "Irar\u00e1 \u00e8 un comune del Brasile nello Stato di Bahia,di circa 30.000 abitanti, parte della mesoregione del Centro-Norte Baiano e della microregione di Feira de Santana. \nA Irar\u00e0 sono nati Dida, ex portiere del e della nazionale brasiliana, lo scrittore Em\u00eddio Brasileiro e il cantante Tom Z\u00e9."}
{"id": "1469357", "revid": "108458605", "url": "https://it.wikipedia.org/wiki?curid=1469357", "title": "Yamaha YZF-R125", "text": "La YZF-R125 \u00e8 un modello di motocicletta prodotto dalla casa giapponese Yamaha a partire dal mese di aprile 2008, che rientra nel segmento sportivo e contrasta il modello della concorrente Honda.\nDescrizione.\nPrima serie.\nEsteticamente vengono prese a modello le sorelle maggiori R1 ed R6, ma ha anche una certa somiglianza con il modello TZR 50. Il motore dotato di un solo albero a camme in testa \u00e8 un monocilindrico di 125cm\u00b3 a 4 tempi, a 4 valvole con iniezione elettronica e raffreddamento a liquido.\nHa lo scarico centrale (sotto il blocco motore), con il silenziatore (di notevoli dimensioni per la cilindrata) che fuoriesce in basso a destra.\nQuesta moto si \u00e8 inserita in un segmento abbastanza sguarnito, i 125 4 tempi stradali, che era occupato principalmente dalla Honda CBR125R e dalla Derbi GPR.\nLa YZF-R125 \u00e8 omologata Euro 3 fin dal suo esordio grazie all'alimentazione con iniezione elettronica che permette di rispettare le normative anti-inquinamento. La casa produttrice dichiara che il motore sia in grado di sviluppare 15 cavalli a 9000 giri/min.\nInoltre, la R125 viene affiancata anche da una cilindrata 150\u00a0cm\u00b3, la YZF-R15, disponibile solo sul mercato indiano.\nSeconda serie.\nNel 2014 venne rivista leggermente la carenatura, introducendo una presa d'aria centrale al cupolino, per il resto non sono state introdotte novit\u00e0 evidenti.\nPer quanto concerne la ciclistica venne rivista la forcella, ora del tipo rovesciato e da 41 mm e la nuova pinza freno con ancoraggio radiale.\nTerza serie.\nCon la terza serie il modello venne rivisto in toto, con una carenatura pi\u00f9 ispirata dalle cilindrate maggiori, pur mantenendo la linea originale, ma con componenti pi\u00f9 moderne come i fari anteriori e posteriori a LED, la strumentazione sempre LCD ma di nuovo tipo e arricchito con contamarcia e indicazioni del VVA.\nIl propulsore ora \u00e8 munito del sistema VVA che permette la variazione di fase della distribuzione, congiuntamente al nuovo sistema di alimentazione, sempre ad iniezione e accompagnato da un corpo farfallato di diametro maggiore, mentre il radiatore diventa pi\u00f9 compatto, inoltre viene adottata la frizione antisaltellamento.\nPer quanto concerne la ciclistica il telaio rimane del tipo deltabox in acciaio, ma rivisto nelle misure e adesso accompagnato da un forcellone in alluminio pressofuso, caratterizzato da una minore lunghezza rispetto al precedente, viene omologata la nuova misura del pneumatico posteriore ora da 140mm, per quanto riguarda l'impianto frenante viene rivista la disposizione dei tubi freno.\nLa postura in moto \u00e8 ora meno improntata allo sport, con un serbatoio rinnovato, risultando pi\u00f9 piccolo e meno capiente, mentre il manubrio \u00e8 pi\u00f9 aperto, le pedane meno arretrate e la sella rialzata tramite una maggiore imbottitura. Inoltre viene introdotta la protezione della leva freno anteriore.\nColorazioni.\nSi \u00e8 insediata sul mercato nel 2008 in 4 colorazioni (blu, nero, bianco e giallo). Nel 2009 \u00e8 uscita la colorazione rossa che sostituisce il modello di colore giallo.\nAlla fine del mese di giugno 2009 \u00e8 stato reso noto l'inizio della produzione della versione \"Race Replica\" con le stesse livree utilizzate dal pilota Valentino Rossi.\nNel 2014 il mezzo viene aggiornato, con l'adozione di nuove forcelle e leveraggi del forcellone, una nuova carenatura con un cupolino provvisto di presa d'aria, impianto frenante anteriore caratterizzato da una pinza radiale.\nR125 cup.\nLa Yamaha, in collaborazione con la Federazione Motociclistica Italiana e Malossi ha organizzato un trofeo monomarca dedicato a questa motocicletta, aperto ai ragazzi di et\u00e0 compresa tra i 14 e i 18 anni. Le moto erano dotate di un kit di potenziamento per aumentare le prestazioni.\nFin dalla prima edizione, disputata nel 2009, i premi per i migliori classificati spaziavano da una Yamaha R125, un test con una Yamaha R6 fino all'iscrizione ad un trofeo per l'anno successivo."}
{"id": "1469358", "revid": "188323", "url": "https://it.wikipedia.org/wiki?curid=1469358", "title": "Yamaha YZF 125", "text": ""}
{"id": "1469359", "revid": "1788047", "url": "https://it.wikipedia.org/wiki?curid=1469359", "title": "Irec\u00ea", "text": "Irec\u00ea \u00e8 un comune del Brasile nello Stato di Bahia, parte della mesoregione del Centro-Norte Baiano e della microregione di Irec\u00ea."}
{"id": "1469360", "revid": "267975", "url": "https://it.wikipedia.org/wiki?curid=1469360", "title": "Chiesa greco-cattolica slovacca", "text": "La Chiesa greco-cattolica slovacca, \u00e8 una Chiesa metropolitana sui iuris di rito bizantino, parte della Chiesa cattolica in piena comunione con la Santa Sede. Secondo le statistiche dell'Osservatore Romano nel 2008, la Chiesa conta circa 350.000 fedeli.\nStoria.\nA partire dall'Unione di U\u017ehorod del 1646, che fu unanimemente accettata sul territorio che include l'odierna Slovacchia orientale, la storia della Chiesa greco-cattolica slovacca si \u00e8 intrecciata con quella della Chiesa greco-cattolica rutena per secoli.\nAl termine della Prima guerra mondiale, la maggior parte dei ruteni e slovacchi di rito bizantino si trovavano entro il territorio cecoslovacco, che comprendeva due diocesi, Pre\u0161ov e Muka\u010devo. Fra le guerre mondiali, ebbe luogo fra questi cattolici di rito bizantino una significativa migrazione verso la Chiesa ortodossa cecoslovacca. Eretta il 22 settembre 1818, l'eparchia di Pre\u0161ov fu sottratta nel 1937 dalla giurisdizione del primate d'Ungheria e resa immediatamente soggetta alla Santa Sede.\nDopo la Seconda guerra mondiale, l'eparchia di Muka\u010devo nella Rutenia subcarpatica fu annessa dall'Unione Sovietica, di conseguenza l'eparchia di Pre\u0161ov ebbe giurisdizione su tutti i greco-cattolici rimasti in Cecoslovacchia.\nDopo che i comunisti si impadronirono del paese nell'aprile del 1950, a Pre\u0161ov fu convocato un falso sinodo dove cinque preti ed alcuni laici firmarono un documento che dichiarava l'unione con Roma interrotta e domandava di essere ricevuta nella giurisdizione del Patriarcato di Mosca, in seguito Chiesa ortodossa di Cecoslovacchia. L'eparca di Pre\u0161ov Pavol Peter Gojdi\u010d e il suo ausiliare Vasi\u013e Hopko furono incarcerati e Gojdi\u010d fu ucciso nel 1960. Entrambi sono stati beatificati da Giovanni Paolo II.\nIl regime cecoslovacco dichiar\u00f2 soppressa la Chiesa greco-cattolica, che continu\u00f2 ad operare clandestinamente. Alcuni fedeli incominciarono a frequentare la Chiesa cattolica di rito romano. In alcuni villaggi le comunit\u00e0, prive di sacerdoti, continuarono a riunirsi per anni, recitando le parti della Divina Liturgia riservate ai fedeli e osservando il silenzio durante le parti che avrebbe dovuto recitare il sacerdote mancante. Per i sacramenti si rivolgevano ai sacerdoti del rito romano e i battesimi erano a volte amministrati dai laici.\nDurante la Primavera di Praga del 1968 alle vecchie parrocchie greco-cattoliche fu consentito il ritorno alla fede cattolica. Di 292 parrocchie, 205 votarono per ristabilire la comunione con Roma. Questa fu una delle poche riforme di Alexander Dub\u010dek che sopravvissero all'invasione sovietica del 1968. Tuttavia, la maggior parte degli edifici di culto rest\u00f2 in mano alla Chiesa ortodossa.\nDopo la caduta del comunismo con la Rivoluzione di velluto del 1991 e la divisione della Cecoslovacchia in Repubblica Ceca e Slovacchia, la maggior parte delle propriet\u00e0 della Chiesa \u00e8 stata restituita alla Chiesa greco-cattolica slovacca entro il 1993. \u00c8 stato eretto un vicariato apostolico per i greco-cattolici in Repubblica Ceca, elevato nel 1996 ad esarcato apostolico con circa 9.000 fedeli. Nel 1997 papa Giovanni Paolo II eresse l'esarcato apostolico di Ko\u0161ice.\nIl 30 gennaio 2008 papa Benedetto XVI ha riorganizzato la Chiesa greco-cattolica slovacca rendendola una chiesa metropolitana \"sui iuris\" con l'elevazione ad arcieparchia metropolitana dell'eparchia di Pre\u0161ov, l'elevazione dell'esarcato apostolico di Ko\u0161ice ad eparchia e l'erezione dell'eparchia di Bratislava. L'esarcato apostolico della Repubblica Ceca \u00e8, invece, parte della Chiesa greco-cattolica rutena.\nAll'estero.\nFra gli emigrati in America settentrionale, i greco-cattolici slovacchi non furono separati dai ruteni. Tuttavia, hanno un'eparchia propria in Canada, l'eparchia dei santi Cirillo e Metodio di Toronto, mentre non c'\u00e8 una circoscrizione ecclesiastica propria negli Stati Uniti.\nStruttura.\nSono quattro le circoscrizioni ecclesiastiche della Chiesa greco-cattolica slovacca. Tre di queste costituiscono la provincia ecclesiastica di Pre\u0161ov, nel territorio proprio di questa Chiesa sui iuris; un'eparchia invece si trova all'estero, ed \u00e8 immediatamente soggetta alla Santa Sede.\nCalendario ecclesiastico.\nIl calendario ecclesiastico greco-cattolico slovacco ha inizio il 1\u00ba settembre.\nConsiglio della Chiesa.\nElenco dei Presidenti del Consiglio della Chiesa slovacca:\nElenco dei Segretari generali del Consiglio della Chiesa slovacca:"}
{"id": "1469363", "revid": "1788047", "url": "https://it.wikipedia.org/wiki?curid=1469363", "title": "Itabela", "text": "Itabela \u00e8 un comune del Brasile nello Stato di Bahia, parte della mesoregione del Sul Baiano e della microregione di Porto Seguro."}
{"id": "1469366", "revid": "395393", "url": "https://it.wikipedia.org/wiki?curid=1469366", "title": "Santuario di Nostra Signora del Carmine (Santa Margherita Ligure)", "text": "Il santuario di Nostra Signora del Carmine - gi\u00e0 chiesa parrocchiale di Santa Maria Assunta - \u00e8 un luogo di culto cattolico situato nella frazione di Nozarego, in via Marinai d'Italia, nel comune di Santa Margherita Ligure nella citt\u00e0 metropolitana di Genova. La chiesa \u00e8 sede della parrocchia di Santa Maria Assunta del vicariato di Rapallo-Santa Margherita Ligure della diocesi di Chiavari.\nStoria.\nL'originaria chiesa fu fondata prima dell'anno 1000 dai monaci Benedettini dell'abbazia di San Fruttuoso che la intitolarono all'Assunta. La parrocchia fu quindi sottoposta alla giurisdizione dell'abate dell'abbazia camoglina; tale propriet\u00e0 fu stabilita da papa Innocenzo II nel 1130 e confermata dal pontefice Alessandro III nel 1164.\nPapa Giulio III, tramite un apposito decreto papale datato all'8 marzo del 1550, la concedette in commenda all'ammiraglio di Oneglia Andrea Doria - assieme alle comunit\u00e0 parrocchiali di Divo Martino di Portofino e San Giacomo di Corte - e ai suoi eredi. Fu nel 1602 che venne diffuso il culto religioso verso la Madonna del Carmine dai nuovi proprietari della chiesa, i Carmelitani.\nIl patronato della famiglia Doria fu abolito il 24 gennaio del 1885 con decreto della Sacra Congregazione del Concilio stabilendo il passaggio della parrocchia all'arcidiocesi di Genova. Costituita la diocesi di Chiavari nel 1892 pass\u00f2, assieme ad altre parrocchie del Tigullio, sotto quest'ultima.\nPrevostura dal 1919, fu eretta a santuario diocesano il 1\u00ba novembre 1947.\nDescrizione.\nL'attuale chiesa fu edificata tra il 1725 e il 1732 dall'architetto Giovanni Maria Ricca che utilizz\u00f2 le stesse fondamenta del precedente edificio; ancora oggi l'antico perimetro \u00e8 in parte ben visibile. L'interno \u00e8 a una sola navata con forma ellissoidale.\nSono presenti due grandi altari laterali in stile barocco: quello di sinistra \u00e8 dedicato al Crocifisso di Ges\u00f9, mentre quello a destra della navata \u00e8 intitolato alla Madonna del Carmine; collocate sopra i due altari vi sono due statue dello scultore genovese Anton Maria Maragliano.\nNel catino dell'abside \u00e8 raffigurato un affresco ritraente sant'Elia indicante agli ebrei una nuvola dipinta all'orizzonte; dietro di essa compare il monogramma della Vergine Maria. Altri affreschi sono presenti nella grande volta con raffigurazioni mariane e dell'Ordine del Carmelo.\nL'organo \u00e8 un'opera di Tommaso Roccatagliata che, secondo l'iscrizione che scolp\u00ec lo stesso scultore, \u00e8 databile al 1778. Lo strumento \u00e8 sovrastato da una cimasa in stile barocco in legno scolpito e dorato.\nLa chiesa, inoltre, \u00e8 dotata di preziosi paramenti quali un ternario in seta tessuta e ricamata con fili d'oro. Una tradizione popolare racconta che tale stoffa fu comprata in Algeria da un marinaio di Nozarego con l'intenzione poi di donarla come corredo ad una principessa araba. La leggenda afferma infine che il navigante giunto nella sua terra natia don\u00f2 invece il prezioso tessuto al santuario. Come altri santuari della Liguria anche quello di Nozarego \u00e8 legato al mare e in particolar modi ai marinai; all'interno sono infatti conservati alcuni ex voto donati dai naviganti.\nL'esterno \u00e8 caratterizzato dal classico ciottolato in stile ligure, detto \"risseu\", con ciottoli bianchi rossi e neri."}
{"id": "1469368", "revid": "92723", "url": "https://it.wikipedia.org/wiki?curid=1469368", "title": "Eparchia slovacca di Toronto", "text": ""}
{"id": "1469370", "revid": "1305772", "url": "https://it.wikipedia.org/wiki?curid=1469370", "title": "Nasello del Pacifico", "text": "Il nome comune nasello del Pacifico viene impiegato per due specie ittiche:"}
{"id": "1469371", "revid": "1573940", "url": "https://it.wikipedia.org/wiki?curid=1469371", "title": "Merluccius productus", "text": "Merluccius productus (), comunemente noto come nasello del Pacifico o merluzzo del Pacifico, \u00e8 un pesce osseo marino appartenente alla famiglia Merlucciidae. Non va confuso con il Merluccius gayi.\nDistribuzione e habitat.\nQuesta specie \u00e8 diffusa lungo la parte centrosettentrionale della costa occidentale dell'Oceano Pacifico, tra l'isola di Vancouver ed il nord del golfo di California. \u00c8 assente dalle acque dell'Alaska.\nQuesto pesce vive sulla piattaforma continentale di solito a profondit\u00e0 non superiori a 229 metri (eccezionalmente fino a 1000 metri). Al contrario di gran parte degli altri \"Merluccius\", che sono pesci tipicamente demersali o bentonici, questa specie sembra condurre un'esistenza prevalentemente. pelagica. Vivono in banchi molto numerosi a mezz'acqua ed effettuano migrazioni stagionali portandosi in estate pi\u00f9 a nord e in acque pi\u00f9 costiere e in inverno (stagione riproduttiva) in acque pi\u00f9 meridionali e profonde.\nDescrizione.\nParente stretto del nasello (\"Merluccius merluccius\") a cui somiglia molto, ha corpo allungato con testa grande, muso a punta e mandibola prominente. Ha per\u00f2 la testa pi\u00f9 corta rispetto al nasello mediterraneo e le pinne pettorali raggiungono l'inizio della pinna anale. Inoltre la pinna caudale ha bordo concavo e non dritto. Di colore grigio-azzurro fino a nerastro sul dorso che digrada al bianco sui fianchi e sul ventre.\nPu\u00f2 raggiungere i 90\u00a0cm di lunghezza (taglia media circa 60\u00a0cm) e pesare sino a 1,2\u00a0kg.\nBiologia.\nVive fino a 16 anni. Gregario.\nAlimentazione.\nCaccia di notte. Cattura invertebrati e pesciolini.\nRiproduzione.\nI banchi effettuano migrazioni verso il mare aperto durante l'epoca riproduttiva. Queste migrazioni possono portare i banchi a centinaia di miglia dalla costa pi\u00f9 vicina. La crescita \u00e8 rapida e la maturit\u00e0 sessuale viene raggiunta tra 3 e 4 anni di et\u00e0. Ogni femmina pu\u00f2 deporre da 80.000 a 500.000 uova. I territori di riproduzione si trovano soprattutto nel sud dell'areale (California e golfo di California). Le uova vengono deposte in acque aperte e profonde, in inverno e primavera.\nPredatori.\nViene predato da piccoli cetacei, tonni, foche, marlin e pesci spada.\nPesca.\nQuesta specie ha un'elevatissima importanza per la pesca commerciale. Viene catturata prevalentemente da Stati Uniti e Messico e, in passato, ha avuto una grande importanza per la pesca dell'Unione Sovietica. Viene catturata con reti a strascico. Viene spesso commerciata in Europa sotto forma di filetti congelati ed \u00e8 impiegata anche per la farina di pesce. La carne \u00e8 buona ma molto deperibile, inizia a rovinarsi dopo 2-4 ore dalla cattura se non prontamente congelata.\nConservazione.\nLa specie \u00e8 molto comune nell'areale e, anche se sfruttati intensamente dalla pesca, gli stock non mostrano segni di sovrapesca."}
{"id": "1469375", "revid": "3115", "url": "https://it.wikipedia.org/wiki?curid=1469375", "title": "Ferdinand Porsche", "text": "Biografia.\nGli inizi.\nFerdinand Porsche nasce nel 1875 a Maffersdorf (oggi Vratislavice nad Nisou, nella Boemia settentrionale, a quel tempo impero austro-ungarico) in una famiglia cattolica ma di costumi calvinisti.\nDopo aver frequentato la Staatsgewerbeschule, scuola professionale di Liberec, nel 1898 si trasferisce nella Vienna della belle \u00e9poque. Qui lavora prima presso la \"B\u00e9la Egger Electrical Company\" e successivamente presso la \"k.u.k-Hofwagenfabrik Jakob Lohner &amp; Co.\" di Floridsdorf; quest'ultima produceva carrozze per la casa imperiale, oltre che per i reali di Norvegia, Svezia e Romania.\n\"Il momento \u00e8 cruciale: a cavallo del secolo l'Europa \u00e8 in una fase di forte modernizzazione e l'automobile \u00e8 sul punto di spiccare il volo per diventare uno strumento della vita quotidiana\"; trampolino di lancio fu l'Esposizione Universale di Parigi del 1900, dove venne presentata la \"Semper Vivus Lohner-Porsche\", primo veicolo ibrido nonch\u00e9 a trazione integrale della storia, dotato di un motore a combustione interna e di un motore elettrico su ciascuna ruota (da notare che all'epoca Porsche non aveva ancora un titolo di studio universitario)\nI primi successi.\nNel 1906 Porsche \u00e8 nominato Direttore Tecnico presso la Austro-Daimler di Wiener Neustadt, dove progetta un'auto con la quale vince una gara di durata per vetture turismo: sar\u00e0 la prima di una lunghissima serie di vittorie in tutto il mondo per i veicoli progettati e poi costruiti da Porsche.\nCon la sua automobile riesce a raggiungere i 140\u00a0km/h, velocit\u00e0 notevole all'epoca, grazie anche alla particolare aerodinamica affusolata.\nDurante tale periodo, denso di progressi tecnici anche per via delle vicende belliche della prima guerra mondiale, Ferdinand Porsche progetta tra l'altro anche motori per aeroplani e trattori industriali.\nNel 1917 Ferdinand Porsche \u00e8 nominato Direttore Generale della Austro-Daimler e nel 1922 presenta la \"Sascha\" (auto da competizione, 1.100\u00a0cm\u00b3 di cilindrata e propulsore a 4 cilindri) che, lo stesso anno, corre alla celeberrima Targa Florio ottenendo le prime due posizioni nella propria classe.\nNel 1923 \u00e8 assunto alla Daimler-Motoren-Gesellschaft di Stoccarda come Direttore Tecnico e membro del Consiglio d'Amministrazione; ben presto si occupa della Mercedes sovralimentata con compressore, vettura che ottiene la vittoria assoluta alla Targa Florio.\nLo stesso anno la Technische Hochscule di Stoccarda gli conferisce la laurea honoris causa in ingegneria per via dei grandi meriti ingegneristici.\nNel 1929 Porsche ritorna in Austria come Direttore Tecnico della Steyr-Werke AG, dove resta per soli due anni. Finalmente, nell'aprile del 1931, Porsche corona il proprio sogno, fondando lo studio di progettazione ed ingegneria Dr. Ing. h.c. F. Porsche GmbH a Stoccarda, il nucleo originario dell'azienda Porsche, in cui ben presto inizier\u00e0 a fornire il proprio importante contributo il figlio Ferry.\nGli anni '30 ed il periodo bellico.\nNel 1932 Porsche lavora ad un nuovo ambizioso progetto, la Auto Union P-Wagen: monoposto da Gran Premio, monoscocca in lega di alluminio e motore 16 cilindri a V, un veicolo estremamente innovativo, potente e sofisticato, che vincer\u00e0 le competizioni in tutta Europa negli anni successivi, stabilendo tra l'altro il record di velocit\u00e0, sull'autostrada Francoforte-Darmstadt, superiore ai 400\u00a0km/h.\nNel 1934 si ebbe l'avvento al potere in Germania di Adolf Hitler; uno dei progetti pi\u00f9 importanti del F\u00fchrer prevedeva la creazione di una \"macchina del popolo\" (in tedesco \"Volks Wagen\") che non costasse pi\u00f9 di 1000 marchi, in modo da essere alla portata dello stipendio di un operaio. Era l'inizio della motorizzazione di massa del paese, ad imitazione di quanto gi\u00e0 avvenuto in Stati Uniti d'America con la Ford T.\nHitler espose tale progetto a Porsche, a quanto sembra iscritto al partito nazista.\nNel 1938 Porsche progett\u00f2 il celeberrimo modello conosciuto come Maggiolino, la cui produzione presso lo stabilimento appositamente costruito di Wolfsburg port\u00f2 alla nascita della futura maggiore casa automobilistica europea.\nUn anno dopo realizz\u00f2 un prototipo sfruttando la base del Maggiolino, la Porsche Type 64, prima vettura a portare il suo cognome.\nIniziata la seconda guerra mondiale, il prezioso patrimonio di conoscenze ed intuizioni di Porsche venne sfruttato dal partito nazista a fini bellici: Ferdinand infatti progett\u00f2 il carro VK 3001 (P), ordinato in tre prototipi, l'unico dei quali fu prodotto nell'ottobre del 1941 ed il carro Panzer VI Tiger (P) (SdKfz 181 Ausf P), di cui furono costruiti 90 scafi, successivamente utilizzati per il cacciacarri Elefant, detto anche Ferdinand in onore di Porsche. Progett\u00f2 inoltre una versione militare derivata dal Maggiolino, la celebre Volkswagen K\u00fcbelwagen prodotta in migliaia di esemplari ed utilizzata su tutti i fronti del conflitto mondiale dai tedeschi, ed una versione anfibia della stessa, la Volkswagen Schwimmwagen.\nVa inoltre sottolineato che nel 1944 gli uffici Porsche vennero trasferiti nella cittadina austriaca di Gm\u00fcnd (Carinzia) per sfuggire ai bombardamenti degli alleati su Stoccarda.\nGli ultimi anni.\nNel novembre 1945 Porsche venne catturato con uno stratagemma dai militari francesi ed incarcerato con l'accusa di collaborazionismo; scont\u00f2 quindi circa 20 mesi di prigionia in Francia, probabilmente al fine di estorcergli progetti da utilizzare nell'industria dell'auto; come noto, grazie all'intervento di Piero Dusio (il quale pag\u00f2 la cauzione in cambio del progetto della nuova Cisitalia da Formula 1) pot\u00e9 finalmente fondare presso una vecchia segheria di Gm\u00fcnd una fabbrica di automobili che portava il suo nome: era il giugno 1948. La produzione, rigorosamente a mano, nei primi tempi era di pochissimi veicoli, che vennero denominati Porsche 356 (dal numero di progetto): \u00e8 l'inizio dell'epopea industriale e sportiva del celebre marchio Porsche.\nAll'inizio del nuovo decennio la sede della societ\u00e0 venne nuovamente trasferita in Germania, nel quartiere di Stoccarda chiamato Zuffenhausen, dove ancora oggi si trova la Porsche AG.\nFerdinand Porsche mor\u00ec di infarto il 30 gennaio 1951 a Stoccarda, secondo alcuni anche in seguito ai postumi della prigionia sotto i francesi.\nNel 1987 Ferdinand Porsche \u00e8 stato inserito nell'Automotive Hall of Fame per i suoi eccezionali meriti nel campo dell'automobile.\nVita privata.\nDalla moglie Aloisia Johanna Kaes ebbe due figli, Louise (1904 - 1999) e Ferdinand Anton Ernst (1909 - 1998), detto \"Ferry\", che lo affianc\u00f2 sin dagli anni trenta ed in seguito alla morte lo sostitu\u00ec alla guida dell'azienda di famiglia.\nAlla sua morte Ferdinand divise equamente il patrimonio tra i due eredi, scelta che venne cos\u00ec commentata dal figlio: \"Sarebbe stato pi\u00f9 giusto se mio padre avesse seguito l'esempio dei Rothschild: uno prende la responsabilit\u00e0, l'altro esegue le decisioni\".\nDal matrimonio della figlia Louise con l'avvocato viennese Anton Pi\u00ebch nacquero quattro figli, Ernst, Louise, Ferdinand, nominato nel 1999 manager automobilistico del secolo, e Hans-Michel."}
{"id": "1469378", "revid": "142504", "url": "https://it.wikipedia.org/wiki?curid=1469378", "title": "Molly dalla pinna a vela", "text": ""}
{"id": "1469380", "revid": "72396", "url": "https://it.wikipedia.org/wiki?curid=1469380", "title": "Gerda Walther", "text": "Inizio i suoi studi all'universit\u00e0 di Monaco nel 1916, seguendo corsi sulla fenomenologia con Alexander Pf\u00e4nder. Nel 1917 si trasfer\u00ec a Friburgo in Brisgovia per studiare con Edmund Husserl, dove segu\u00ec anche i corsi di Edith Stein. Alla fondazione della \"Societ\u00e0 Fenomenologica di Friburgo\" nel semestre invernale del 1918/19, Walther tiene la prima lezione sull'io puro. Successivamente torn\u00f2 da Pf\u00e4nder all'universit\u00e0 di Monaco e ottenne il dottorato nel marzo del 1921, con una dissertazione \"Zur Ontologie der sozialen Gemeinschaften\" (\"Sull'ontologia delle comunit\u00e0 sociali\"), che fu poi pubblicata come articolo nel sesto \"Jahrbuch\" di Husserl.\nSull'incontro con la fenomenologia tramite Pf\u00e4nder e la sua importanza per il resto della sua vita, Walther \u00e8 stata molto esplicita:\nPur volendo continuare gli studi accademici, le condizioni economiche in Germania negli anni venti la obbligarono ad emigrare presso la sua famiglia in Danimarca e a lavorare in varie posizioni (assistente infermiera, scrittrice, traduttrice, etc.) per sopravvivere. Con l'avvento del Nazismo in Germania, la vita per Walther divenne difficile a causa del suo attivismo socialista e i suoi interessi verso la parapsicologia e il misticismo. Fu arrestata e interrogata varie volte e forzata a lavorare nell'ufficio della censura. Nonostante ci\u00f2 continu\u00f2 le sue attivit\u00e0 sovversive, mettendosi in contatto con le persone le cui lettere doveva controllare e diffondendo materiale come i sermoni antinazisti dei vescovi di M\u00fcnster. In parte a causa di ci\u00f2, nel 1944 si convert\u00ec al cattolicesimo."}
{"id": "1469388", "revid": "838137", "url": "https://it.wikipedia.org/wiki?curid=1469388", "title": "Aereo postale", "text": "Un aereo postale \u00e8 un velivolo adibito espressamente al trasporto veloce di corrispondenza.\nStoria.\nLa necessit\u00e0 di comunicazione ha sempre avuto un ruolo fondamentale nella societ\u00e0 umana. La necessit\u00e0 di far conoscere notizie a distanze sempre pi\u00f9 ampie port\u00f2 nei secoli ad utilizzare ingegno e tecnologie per fare in modo che messaggi ufficiali e personali potessero raggiungere il pi\u00f9 velocemente possibile luoghi distanti. La rivoluzione industriale influ\u00ec anche questo settore nella capacit\u00e0 tecnologica di realizzare mezzi atti a muoversi a maggiori velocit\u00e0. La realizzazione di macchine atte a trasportare su ruota maggiori quantit\u00e0 di materiali a velocit\u00e0 ed autonomie sempre maggiori, sugger\u00ec di conseguenza il possibile utilizzo dei sempre pi\u00f9 affidabili velivoli aerei.\nIl 10 giugno 1912 La \"DELAG\", (\"Deutsche Luftschiffahrt-Aktiengesellschaft\": societ\u00e0 per azioni di navigazione aerea tedesca), la prima compagnia aerea mondiale, inaugur\u00f2 anche il primo servizio aereo per il trasporto veloce di lettere e pacchi dall'aeroporto Francoforte-Rebstock a Darmstadt con il biplano \"Gelber Hund\" (\"cane giallo\"). Seguirono altre societ\u00e0, e gi\u00e0 nel 1913, esisteva una rete di traffico tra D\u00fcsseldorf, Baden-Oos, Berlin-Johannisthal, Gotha, Francoforte sul Meno, Amburgo, Dresda e Lipsia. La prima guerra mondiale imped\u00ec tuttavia il collegamento organizzato tra le capitali europee.\nNegli anni trenta tutti gli stati maggiormente industrializzati effettuavano servizi postali sia all'interno che al di fuori del loro territorio nazionale. Le compagnie aeree dopo aver utilizzato aerei gi\u00e0 esistenti sul mercato cominciarono a commissionare specifici velivoli alle case costruttrici, incentivando cos\u00ec di conseguenza lo sviluppo dei velivoli civili.\nAlcuni velivoli devono la loro vita operativa al servizio postale. Nel 1934 la Civil Aeronautics Authority (CAA), l'autorit\u00e0 aeronautica civile statunitense, emise una normativa che viet\u00f2 l'ulteriore uso, per ragioni di sicurezza, dei velivoli monomotori adibiti al trasporto passeggeri su tutte le principali linee di collegamento. Inoltre era divenuto obbligatorio l'affiancamento di un secondo pilota che cooperasse con il primo, di conseguenza tutti gli aerei di linea dovevano avere una cabina di pilotaggio a due posti. I requisiti di tale normativa misero fine alla carriera delle piccole compagnie di linea che utilizzavano simili velivoli, ma un certo numero di compagnie maggiori riconvertirono i loro velivoli esclusivamente come aerei da trasporto e da posta aerea. Uno di questi era il Lockheed L-9 Orion.\nSorte diametralmente opposta tocc\u00f2 invece al bimotore tedesco Dornier Do 17, noto anche come \"matita volante\", nato come aereo da trasporto veloce, il quale venne scartato dalla Lufthansa proprio per le esigue dimensioni della fusoliera.\nLa storia della posta aerea in Italia \u00e8 legata alla prime compagnie private di trasporto aereo e successivamente dalla prima compagnia di bandiera, l'Ala Littoria.\nAttualmente nel mondo esistono delle compagnie internazionali di trasporto che operano su terra, acqua ed aria come la DHL, la UPS o la FedEx, quest'ultima nota anche per essere citata nel film Cast Away diretto da Robert Zemeckis ed interpretato da Tom Hanks."}
{"id": "1469389", "revid": "287204", "url": "https://it.wikipedia.org/wiki?curid=1469389", "title": "Chaenocephalus aceratus", "text": "Chaenocephalus aceratus, conosciuto comunemente come pesce ghiaccio dalla pinna nera (o pesce coccodrillo) \u00e8 un pesce appartenente alla famiglia Channichthyidae.\nDistribuzione e habitat.\nIl pesce ghiaccio pinna nera \u00e8 comune tra il Pacifico sud-orientale e l'Atlantico sud occidentale, nella zona dello stretto di Drake.\nDescrizione.\nQuesto pesce, cos\u00ec come le altre specie della famiglia Channichthyidae presenta un'affascinante capacit\u00e0 di adattamento al clima antartico: produce una sorta di \"antigelo\" che evita il congelamento del sangue, privo di globuli rossi (da cui il colorito pallido). Tuttavia possiede un sistema cardiocircolatorio molto sviluppato, paragonabile, anche nelle dimensioni, a quello di un mammifero. L'aspetto, con la grande bocca munita di denti, gli \u00e8 valso il nome di \"pesce-coccodrillo\". \nLungo sino a 72 cm, pu\u00f2 raggiungere i 3,5 kg di peso.\nRiproduzione.\nLa deposizione delle uova (gialle-arancio) avviene tra febbraio e aprile e tra settembre e ottobre.\nPredatori.\nIl pesce ghiaccio dalla pinna nera \u00e8 preda di altre specie appartenenti alla famiglia Channichthyidae, compresi gli esemplari pi\u00f9 grossi della stessa specie, che praticano il cannibalismo. Un altro grande predatore \u00e8 il mammifero \"Arctocephalus gazella\", un membro della famiglia Otariidae.\nAlimentazione.\nQuesta specie si ciba di pesci, gamberi, crostacei e plancton.\nPesca.\n\"Chaenocephalus aceratus\" \u00e8 pescato per produrre mangimi a base di pesce per animali domestici."}
{"id": "1469391", "revid": "125038689", "url": "https://it.wikipedia.org/wiki?curid=1469391", "title": "Charles Rolls", "text": "Biografia.\nEra membro di una nobile famiglia britannica (il padre era il primo barone di Llangattock); frequent\u00f2 prima Eton e successivamente Cambridge.\nAppassionato di tecnologia e motoristica, intraprese l'attivit\u00e0 imprenditoriale prima come importatore e rivenditore di automobili francesi e poi, nel 1906, in societ\u00e0 con Henry Royce fond\u00f2 la Rolls-Royce. Royce rivestiva la veste di produttore e Rolls quella di esclusivista nella distribuzione delle autovetture.\nFu pilota temerario ed fu anche il primo aviatore a completare un doppio attraversamento della Manica. Mor\u00ec proprio in un incidente aeronautico, primo cittadino britannico nel primo incidente aereo mortale avvenuto in Gran Bretagna ad un velivolo a motore, a causa della rottura della coda del suo Wright Flyer nei cieli di Bournemouth, in Inghilterra, nel 1910."}
{"id": "1469392", "revid": "643494", "url": "https://it.wikipedia.org/wiki?curid=1469392", "title": "Informatizzazione", "text": "L'informatizzazione \u00e8 l'introduzione e l'applicazione di sistemi di computer e reti informatiche a un certo settore o attivit\u00e0 economica/lavorativa (ad esempio l'informatizzazione della pubblica amministrazione). L'informatizzazione prevede l'automatizzazione delle procedure d'ufficio mediante l'uso di computer e software, in luogo dei vecchi supporti cartacei e delle macchine da scrivere (ad esempio per l'invio della corrispondenza interna aziendale, oggi praticata tramite e-mail al posto delle vecchie lettere di carta). Il fenomeno dell'informatizzazione \u00e8 avvenuto tra gli anni ottanta (America) e gli anni novanta (Italia).\nI sistemi informativi.\nScrive Daniel Bell:\"In una societ\u00e0 industriale la risorsa strategica \u00e8 il capitale, nella nuova societ\u00e0 la risorsa strategica \u00e8 l'informazione\".I grandi sistemi informativi sono accumuli di conoscenza conservati in documenti di un determinato settore del sapere o del fare che si sono sedimentati nel tempo e ora sono a disposizione di coloro che vogliono adoperarli nelle diverse forme di supporto tecnico: su carta, in banche di dati, consultabili direttamente o in dischi ottici e in altre forme e formati. I sistemi informativi sono fatti da soggetti che utilizzano strumenti e procedure per la produzione, classificazione, elaborazione, archiviazione e reperimento di dati. Un sistema informativo \u00e8 dunque un insieme ordinato e correlato di conoscenze su un dato dominio del sapere rappresentato simbolicamente in documenti. Qualsiasi area della conoscenza umana pu\u00f2 essere organizzata come un grande sistema informativo e nulla impedisce che queste aree vengano incrociate, ampliate, ridefinite. Nonostante ci sia una tendenza culturale a mantenere divisi conoscenza e operato umano, bisogna considerare un sistema informativo come un sistema di comunicazione che comprende da un lato le informazioni e dall'altro l\u2019utente che ne ha bisogno.\nL'informatizzazione del sistema giuridico.\nOgni periodo storico affronta il tema dell'inquinamento legislativo con una autorit\u00e0 politica (Giustiniano, Napoleone) e con una metodologia (\"Corpus Juris\", codificazione). Il nostro tempo ha, come tutti i tempi di passaggio verso altri sistemi, una profonda crisi di autorit\u00e0. Invece dal punto di vista metodologico (grazie alle tecnologie informatiche) sta subendo una mutazione vigorosa e creativa.\nMalgrado tutte le resistenze e le mille difficolt\u00e0, il sistema giuridico marcia verso l'informatizzazione in modo un po' caotico e con forti differenziazioni da sistema a sistema, da continente a continente, da Paese a Paese, da Regione a Regione. L'inesorabilit\u00e0 di questo processo implica mutamenti nel modo di creare, di elaborare e applicare le norme con conseguenze giuridiche e politiche impossibili da prevedere nella totalit\u00e0 , ma verso le quali si pu\u00f2 prospettare un cambiamento che \u00e8 gi\u00e0 in atto, l\u2019informatizzazione del sistema giuridico comporta soprattutto la reperibilit\u00e0 di tutte le informazioni relative alle norme tramite mezzi elettronici: attraverso grandi accumuli d\u2019informazioni in videodischi o collegandosi con banche dati centralizzate. C\u2019\u00e8 ancora molta strada da fare per rendere omogenee le banche dati giuridiche per\u00f2 \u00e8 gi\u00e0 una realt\u00e0, per esempio in Italia, che tutte le fonti del diritto, legge, dottrina e giurisprudenza (con le modalit\u00e0 descritte di completezza per la prima e selezione di rilevanza per le altre due), sono reperibili elettronicamente. Questo significa un grande mutamento di tempo e di costume: chiunque e non solo lo specialista, \u00e8 in grado d\u2019accedere alle informazioni; soprattutto a livello di Pubblica Amministrazione la possibilit\u00e0 d\u2019accedere rapidamente alla totalit\u00e0 dell\u2019informazione trasformer\u00e0 i rapporti intercorrenti tra le diverse gerarchie della Pubblica Amministrazione e tra questa e i cittadini.\nNon possiamo nascondere i mutamenti che avverranno nel sistema giuridico con l\u2019introduzione dell\u2019informatizzazione. Il primo e non indifferente \u00e8 l\u2019uniformit\u00e0 che pu\u00f2 essere raggiunta con l\u2019univocit\u00e0 delle informazioni. Il secondo \u00e8 la completezza dell\u2019informazione. Il terzo sar\u00e0 la semplificazione della legislazione, anche se questo non avverr\u00e0 solo per questo mezzo. Un quarto la standardizzazione internazionale con una legge sempre pi\u00f9 uniforme a livello generale in tutto il mondo e particolareggiata solo nei dettagli applicativi.\nL'informatizzazione del sistema scientifico.\nIl trasferimento su supporto elettronico del sistema informativo scientifico e la sua consultabilit\u00e0 su Internet costituiscono una rivoluzione della quale \u00e8 molto difficile rendersi conto con pienezza. La conseguenza pi\u00f9 immediata \u00e8 stata la disponibilit\u00e0 delle banche dati di ogni disciplina, contenenti i risultati delle ricerche del settore che esistevano gi\u00e0 su carta e che hanno incorporato thesauri, sistemi esperti d\u2019aiuto alla consultazione, materiale visuale e connessioni coi sistemi esperti del settore.\nNell'informatizzazione del sistema scientifico vanno tenuti in conto alcuni criteri generali e alcuni specifici del settore. Innanzitutto va notato da una parte lo straordinario evolversi delle reti e dall'altra la maggiore facilit\u00e0 per la creazione delle banche dati. Per quanto riguarda le reti scientifiche esse coprono tutto il mondo sviluppato e la parte pi\u00f9 cospicua dei paesi emergenti. L'espressione \"common carrier\", che pu\u00f2 essere tradotta come veicolo condiviso, da l'idea della pervasivit\u00e0 che, attraverso le reti, hanno attualmente le conoscenze scientifiche.\nPer poter accedere alle banche dati furono dapprima sviluppati dei prodotti, come \"Gopher\", che erano sistemi d'accesso a sistemi informativi distribuiti, dato che collegandosi al nodo pi\u00f9 vicino si aveva accesso direttamente, percorrendo un albero d'informazione, ai centri di produzione e di distribuzione delle banche dati. Gopher, che nacque nel 1991, fu il primo sistema di navigazione in Internet. A esso si aggiunse, al suo interno \"Veronica\". Gopher e Veronica scomparvero velocemente quando si diffusero i moderni sistemi di navigazione (browser), primo fra tutti Mosaic, del 1993 e poi Netscape del 1994. (In quell'anno nacque anche Aliweb, il primo motore di ricerca, lontano precursore di Google). Con motori di ricerca come Google, \u00e8 oggi semplicissimo trovare tutte le banche dati scientifiche presenti in rete. Le realizzazioni di queste variano da settore a settore, in particolare tenendo conto dello sviluppo e della solidit\u00e0 di ogni disciplina.\nInformatizzazione del sistema medico.\nNegli ultimi anni il numero delle pubblicazioni scientifiche in campo biomedico \u00e8 cresciuto a dismisura. Se da una parte ci\u00f2 rivela un\u2019espansione delle conoscenze, dall'altra costituisce una schiacciante prova dell\u2019impossibilit\u00e0 di accedere fisicamente a tutta l\u2019enorme mole di dati disponibile. In questo settore la dispersione \u00e8 aggravata dal fatto di pubblicare lavori in parti molto piccole, a fette e da l\u00ec il nome di \u201csalami publications\u201d, che moltiplica i riferimenti bibliografici. Ci\u00f2 ha mantenuto attivi i due canali: cartaceo ed elettronico, sempre pi\u00f9 adoperato per rendere fisicamente visibile ci\u00f2 che \u00e8 disseminato nel mondo. La ricerca elettronica si pu\u00f2 fare in tempi molto ridotti, al limite anche in occasione di un intervento chirurgico, e questo la rende via obbligata per il prossimo futuro.\nTra i sistemi informativi medici: Medline \u00e8 un insieme di banche dati in materia di clinica medica, amministrazione e servizi sanitari raccolti in 3.200 riviste nordamericane e di altri settanta Paesi. \u00c8 gestita dalla National Library of Medicine di Bethesda, USA. Altre basi di dati molto consultate sono Excerpta Medica on-line, Biosys e Sci-Finder, che si possono considerare pi\u00f9 o meno complementari tra di loro. Tutte queste basi di dati sono consultabili non solo on-line, ma anche attraverso CD-Rom e DVD che consentono lo sviluppo di software appositamente creati, con finestre e menu di ricerca che facilitano la consultazione.\nL\u2019utente generico di queste informazioni \u00e8 generalmente un addetto ai lavori: un medico, un ricercatore, un assistente sanitario. Si sono per\u00f2 diffuse anche alcune soluzioni che vanno al di l\u00e0 di queste categorie di utente, per raggiungere l\u2019utente-paziente, che \u00e8 in definitiva il miglior osservatore dei propri sintomi. In questo campo esistono varie applicazioni mirate a una standardizzazione gestionale, attraverso la creazione di una rete telematica in cui trovano posto tutti gli elementi utili a garantire assistenza ottimale, dalla cartella clinica computerizzata alla registrazione d\u2019immagini radiografiche o ecocardiografiche o tomografiche, fino ai dati di laboratorio o all'integrazione con i referti chirurgici.\nAttualmente una parte importante della letteratura medica contenuta in libri e riviste \u00e8 anche in banche dati consultabili attraverso Internet. I sistemi esperti hanno cominciato a essere adoperati con successo, a partire dal primo Mycin.\nMycin era un sistema esperto per eseguire diagnosi mediche nel campo delle infezioni del sangue e delle meningiti. In base ai sintomi presentati, seguendo una lunga serie di domande che lo stesso sistema proponeva, si arriva a una diagnosi. Per ogni infezione diagnosticata prescriveva una terapia. Sviluppato nell'ultimo quarto del secolo scorso conteneva 450 regole del tipo \"Se... allora...\" basate sulla probabilit\u00e0 statistica.\nCon gli stessi criteri fu creato Puff per la diagnosi delle malattie dell\u2019apparato respiratorio. Messo alla prova, il sistema arriv\u00f2 alle stesse conclusioni di un certo numero di medici nell'80% dei casi. L\u2019uso combinato delle basi di dati e dei sistemi esperti aiuta la diagnosi. Ai dati relativi alla letteratura medica potrebbero aggiungersi quelli relativi alla storia clinica del paziente, in modo tale che qualsiasi analisi, diagnosi, terapia o intervento venga registrato e sia consultabile da non importa quale ospedale. Se a ci\u00f2 si aggiunge la possibilit\u00e0 d\u2019avere un collegamento diretto con i principali centri dove si studiano particolari malattie, avremo un quadro completo di un sistema informativo medico che per via telematica mette a disposizione di ogni medico e di ogni operatore sanitario tutto quanto la scienza medica ha potuto produrre.\nOvviamente la presenza dei dati medici sui pazienti su reti elettroniche pu\u00f2 provocare violazioni dei diritti privati, la privacy, dei cittadini. E necessario pensare anche a questo (e di fatto la cosa \u00e8 molto discussa, specialmente ora che \u00e8 tecnicamente possibile disporre dei genomi dei singoli pazienti e accedervi da ogni computer della Terra), cos\u00ec come a tutte le conseguenze dannose di questa operazione di unificazione dell\u2019informazione, ma molti ritengono che valga la pena d\u2019avere la possibilit\u00e0 concreta di poter eseguire tutte le operazioni di ricerca in modo veloce ed efficiente, prima di preoccuparsi delle violazioni e degli abusi.\nInformatizzazione del sistema economico.\nUn altro sistema informativo globale e transnazionale \u00e8 quello finanziario; ha una sua rete che comprende tutto il mondo. Il sistema economico visto come un sistema informativo contiene due parti fondamentali: le teorie e i modelli e i dati fattuali. Sulle prime vengono pubblicati libri e riviste specializzate e molta letteratura secondaria concernente le scelte economiche dei governi (macroeconomia) o i modi e le organizzazioni aziendali e le transazioni di ogni giorno (microeconomia). La teoria economica del mercato e l\u2019uso della lingua inglese fanno dei sistemi informativi economici un insieme molto pi\u00f9 omogeneo di quanto gli stessi economisti (per la vicinanza dell\u2019oggetto) non riescano a percepire.\nDall'altra parte ci sono i dati: difficili da reperire se non direttamente pubblici e molto difficili da interpretare se non all'interno delle teorie e dei modelli. Si pu\u00f2 anzi affermare che non vi sono dati economici al di fuori delle teorie e dei modelli. I dati sono validi quando coprono un periodo lungo, sono continuativi, omogenei, presi con gli stessi criteri di rilevamento e attualizzati, vale a dire aggiornati. Per questo motivo l\u2019importanza dell\u2019informatizzazione del sistema informativo in economia \u00e8 maggiore che in altri campi: la tempestivit\u00e0 dell\u2019informazione \u00e8 basilare per capire ci\u00f2 che in inglese si chiama trend, tendenza.\nCon Internet oggi \u00e8 possibile interrogare le banche dati pi\u00f9 disparate, le opinioni degli economisti, i programmi di governo, i bilanci delle imprese, l\u2019andamento della borsa e delle monete e dei tassi d\u2019interesse, la crescita del PIL, le previsioni internazionali, i consumi di elettricit\u00e0 pro capite e se si \u00e8 un buon economista \u00e8 possibile fare degli apprezzamenti accettabili. D sistema informativo economico \u00e8 tanto sofisticato da permettere, per alcuni settori come le borse, il funzionamento di sistemi esperti di contrattazione automatica, che fanno scattare i meccanismi d\u2019acquisto o vendita anche nei momenti in cui gli operatori umani sono in riposo in funzione delle oscillazioni del mercato.\n\u00c8 vero che poi al primo crac economico la colpa viene attribuita ai computer, ma \u00e8 un fatto inconfutabile che le contrattazioni continuano a farsi in modo automatico, anche se ora sappiamo che ci\u00f2 avviene con criteri non aggiustabili da \"ragionevolezza\" nei momenti di crisi. Le Nazioni Unite, attraverso i diversi organismi, distribuiscono banche dati, oltre che online, cio\u00e8 attraverso Internet, anche in dischetti per personal computer, come quelli del OCDE, il dipartimento di Economia e Statistiche."}
{"id": "1469402", "revid": "125447205", "url": "https://it.wikipedia.org/wiki?curid=1469402", "title": "Isapostolo", "text": "Isapostolo (greco: \u1f30\u03c3\u03b1\u03c0\u03cc\u03c3\u03c4\u03bf\u03bb\u03bf\u03c2, cio\u00e8 \"uguale agli Apostoli\"), era uno dei titoli detenuti dagli imperatori bizantini: proclamando la loro parit\u00e0 con gli apostoli di Cristo, gli imperatori si ponevano a capo della Chiesa, in una posizione superiore agli stessi vescovi e patriarchi, semplici \"successori degli Apostoli\", acquisendo quindi il diritto di indire concili e di intervenire in ultima istanza nelle questioni religiose.\nLa pratica fu inaugurata da Costantino I, che, pur non essendo nemmeno battezzato, gi\u00e0 intervenendo nel Concilio di Nicea del 325 (pochi anni prima di trasferire la capitale da Roma a Bisanzio) si faceva chiamare \"Isapostolo\" e \"Vescovo di coloro che sono fuori dalla Chiesa\".\nNell'ideologia imperiale questo primato dell'imperatore sulla religione (cesaropapismo) era l'ovvia prosecuzione della tradizione romana, nella quale l'imperatore era a capo della religione di Stato, in qualit\u00e0 di Pontefice Massimo, e oggetto di venerazione, attraverso il culto del Genio imperiale, con la possibilit\u00e0 di essere addirittura divinizzato dopo la morte. Dunque se porsi a capo della nuova religione predominante era un atto coerente con la scelta costantiniana di sostegno al Cristianesimo, sempre pi\u00f9 in seguito, con l'affermazione di questo quale religione ufficiale ed esclusiva dell'Impero, il primato imperiale sulla Chiesa divenne necessario per mantenere il controllo su un potere religioso che di fatto legittimava quello politico."}
{"id": "1469405", "revid": "123885547", "url": "https://it.wikipedia.org/wiki?curid=1469405", "title": "ASUS Eee PC", "text": "L'Eee PC \u00e8 una gamma di netbook sviluppati congiuntamente da Intel e ASUS. Secondo ASUS il nome Eee (pronunciato come tre \"i\", IPA /i\u02d0/) deriva dalla contrazione dello slogan \"Easy to learn, Easy to work, Easy to play\" o \"Easy, Excellent and Exciting\" (slogan 2008).\nCaratteristiche tecniche.\nHardware.\nNato con lo scopo di ridurre costi, consumi, il sistema non mira a sostituire i normali computer, ma piuttosto ad affiancarsi fornendo un sistema leggero ma in grado di fornire delle prestazioni decorose. Il progenitore dei netbook pesa circa 1\u00a0kg (da 0,92 a 1,4\u00a0kg) e ha dimensioni di un quaderno (da 22,5x16,4x2,15/3,50\u00a0cm a 26,6\u00d719,1\u00d73,8\u00a0cm). Il sistema utilizza un monitor che varia da 7 a 10 pollici (in tecnologia LCD, con risoluzione massima da 800x480 a 1024x600 pixel), la memoria RAM varia tra 512 MB e 2048 MB, la memoria di massa \u00e8 basata su un disco a stato solido da 2, 4, 8 o 20 GB, oppure su classici dischi fissi magnetici da 80 o 160 GB. Il dispositivo \u00e8 dotato di tre porte USB, una VGA per collegare uno schermo esterno, un lettore di schede SD/MMC, il touchpad, altoparlanti, una porta ethernet e di un dispositivo per gestire le connessioni wireless. I processori sono l'Intel Celeron M ULV 353 da 900 MHz basato sul core Dothan con cache L2 ridotta a 512 kB capace di un consumo a pieno carico di soli 5 watt o l'Intel Atom (N280/N435/N450/N455) a 1.66\u00a0GHz.\nAlcuni modelli (non quelli denominati \"surf\") dispongono anche di webcam e microfono integrati.\nSoftware.\nLa prima serie veniva fornita con Xandros (una distribuzione GNU/Linux) preinstallato oppure con il sistema operativo Microsoft Windows XP. Inoltre era inclusa una serie di applicativi di produttivit\u00e0 personale.\nGli Eee PC pi\u00f9 recenti sono dotati di Windows 7 come sistema operativo preinstallato, inoltre \u00e8 possibile utilizzarli con qualsiasi distribuzione GNU/Linux.\nI primi EeePC erano in grado di utilizzare, per quanto riguarda Windows, soltanto Windows XP: Vista, ritenuto troppo pesante, non \u00e8 stato mai incluso come sistema operativo preinstallato.\nPer quanto riguarda Linux, per i primi modelli Eee PC era consigliabile l'utilizzo di una distribuzione pre-configurata e adattata allo stesso. Questo perch\u00e9 la configurazione manuale dei driver di rete, della webcam ecc. poteva risultare complessa agli utenti meno esperti. Una distribuzione specifica per lo stesso era eeebuntu che comprendeva anche un kernel appositamente compilato ed ottimizzato (Adam Kernel).\nEsistono diverse versioni GNU/Linux appositamente create o modificate per l'utilizzo sull'Eee PC tra le quali Easy Peasy. Anche la piattaforma open source per dispositivi mobili Android \u00e8 stata installata con successo su un EeePC.\nSi \u00e8 inoltre dimostrato che l'installazione di macOS sia tecnicamente possibile e anche, nei modelli pi\u00f9 recenti, di Windows Vista.\nSerie.\nEee 700.\nL'Eee 700 \u00e8 il primo nato di tutta la famiglia. Le dimensioni erano 225\u00d7165\u00d721~35\u00a0mm con 922\u00a0g di peso.\nMontava un monitor da 7 pollici LCD per una risoluzione di 800x480 pixel, disco fisso SSD da 2 GB, 512 MB di RAM, processore Intel Celeron-M ULV 353 da 900\u00a0MHz funzionante a 600\u00a0MHz e connettivit\u00e0 Wi-Fi 802.11b/g. \nDella stessa serie fanno parte l'Eee 701 (con disco fisso SSD da 4 GB) venduto in versione con o senza webcam da 0,3 megapixel) e l'Eee 702 (con disco fisso SSD da 8 GB e webcam da 0,3 megapixel integrata).\nIl sistema operativo era inizialmente solo Linux Xandros, a cui si \u00e8 aggiunta la possibilit\u00e0 di montare Windows XP Home.\nEeePC 900.\nL'EeePC 900 si differenzia dai precedenti modelli per via del monitor LCD da 8,9 pollici (con risoluzione 1024x600 pixel) e per via della maggior capienza dati. Le dimensioni sono 225x170x20~38\u00a0mm per 990\u00a0g di peso. La quantit\u00e0 di memoria disponibile varia secondo il sistema operativo preinstallato: con Windows XP Home Edition l'EeePC 900 monta 4Gb di memoria SSD (Solid State Disk) in aggiunta un'altra memoria da 8Gb sempre SSD, quest'ultima per\u00f2 rimovibile (totale: 12Gb); con Linux Xandros ritroviamo gli stessi 4Gb SSD, stavolta in aggiunta a 16Gb SDHC (totale: 20Gb). La motivazione di tale scelta produttiva sembra esser stata dettata dalla volont\u00e0 dei vertici Asus di equiparare il prezzo di vendita di entrambe le versioni Windows e Linux.\nL'EeePC 900 \u00e8 dotato di 1 Gb di RAM, di webcam da 1,3 Megapixel e microfono integrati, e inoltre sono presenti 3 porte USB, 1 ingresso per microfono esterno e 1 per auricolari, 1 porta ethernet(RJ45), 1 slot per SD/MMC, e infine 1 porta VGA D-sub (15pin). Il processore \u00e8 lo stesso della serie 700 (dotato per\u00f2 di frequenza superiore) ad esclusione del modello 900A (dotato per di pi\u00f9 di una tastiera migliorata), che monta un Intel Atom a 1.6\u00a0GHz.\nL'EeePC 901 monta anch'esso un processore Intel Atom a 1.6\u00a0GHz ed \u00e8 dotato di connettivit\u00e0 bluetooth e Wi-Fi 802.11b/g/n. Le dimensioni sono 226\u00d7175.3\u00d722.9\u00a0mm per 1140\u00a0g di peso. \nI sistemi operativi previsti sono Linux Xandros e Windows XP Home Edition. L'EeePC 904 \u00e8 in tutto simile al 900A, tranne per la memoria di massa che \u00e8 un disco fisso a piatti magnetici da 160 Gb. Le dimensioni sono 265.9\u00d7191.3\u00d738.1\u00a0mm per 1400\u00a0g di peso.\nEee 1000.\nL'Eee 1000 si differenzia dai precedenti principalmente per il monitor da 10,2 pollici e risoluzione 1024x600 pixel. Le dimensioni sono quelle del 904: 265.9\u00d7191.3\u00d738.1\u00a0mm per 1400\u00a0g di peso. Pu\u00f2 montare il Celeron-M ULV 353 da 900\u00a0MHz con disco fisso da 80 GB oppure l'Intel Atom a 1.6\u00a0GHz in versione con disco fisso SSD da 8 GB + memoria flash SDHC da 32 GB (solo Linux) o disco fisso da 80/160 GB. Tutti hanno 1 GB di RAM e webcam da 1,3 megapixel e connettivit\u00e0 802.11b/g/n + Bluetooth. \nI sistemi operativi previsti sono Linux Xandros e Windows XP Home.\nEee 1000HE.\nL'Eee 1000HE ha uno schermo da 10 pollici, processore intel Atom N280 1.66\u00a0GHz, wi-fi b/g/n, bluetooth 2.0, un disco fisso da 160GB, una tastiera con tasti ad \"isola\" e ha un'autonomia di circa 9 ore.\nIl peso \u00e8 circa 1.4\u00a0kg.\nEee Top 1602 e Eee Top 1603.\nI nuovi modelli Eee pc usciti nel 2009 hanno un'interfaccia tattile e 160GB di disco rigido, wi-fi 802.11n, lettore di schede di memoria e sistema operativo Windows Xp adattato a un'interfaccia touchscreen\nEee 1100.\nLa serie Eee 1100 \u00e8 stata inaugurata nell'agosto del 2009 con la presentazione del modello Eee 1101HA. Rispetto alle serie precedenti, l'Eee 1101HA presenta uno schermo da 11,6 pollici widescreen con risoluzione di 1366x768 pixel \"HD ready\". La piattaforma Menlow su cui \u00e8 basato il netbook \u00e8 costituita da un processore Intel Atom Z520 a 1,33\u00a0GHz con chip grafico GMA 500 e connettivit\u00e0 wireless 802.11b/g/n oltre al bluetooth 2.1. Completano il quadro 1 GB di memoria RAM, un disco fisso da 160 GB, una webcam con sensore CCD a 1,3 Megapixel, una batteria a 6 celle capace, con la tecnologia \"Asus Hybrid Engine\", di assicurare fino a pi\u00f9 di 9,5 ore di autonomia. Il peso \u00e8 di circa 1,4\u00a0kg, il sistema operativo \u00e8 Windows XP.\nEee X101/H/CH.\nNuova serie di netbook, piccoli e leggeri. Il capostipite X101 \u00e8 uscito attorno al 2011, ed ha un peso ridotto, cos\u00ec come lo spessore (rispettivamente meno di 920 grammi e 17,6\u00a0mm). Ha un sistema operativo MeeGo Linux oppure Windows 7 Starter. La memoria principale \u00e8 una SSD da 8GB, la RAM \u00e8 di 1 GB e il processore \u00e8 un Intel Atom N435 a 1,33\u00a0GHz, versione a bassa potenza del diffuso Atom N455; lo schermo \u00e8 un 10,1 pollici (1024 x 600 pixel) con illuminazione LED e una batteria ricaricabile a 3 elementi al litio(28 W/h). Le dimensioni sono di 262 x 180 x 17,6\u00a0mm. Le periferiche comprendono il Wireless da 2,4\u00a0GHz, la piccola videocamera da 0,3 megapixel e varie porte USB (due) e SD che completano questo portatile molto essenziale e leggero. Il prezzo era molto vantaggioso: in Italia si parlava di appena 169 euro e l'obiettivo era quello di costruire un sistema facile da trasportare, eppure veloce e potente quanto basta per navigare in rete.\nSuccessivamente \u00e8 venuto il modello X101H. Esso \u00e8 pi\u00f9 grande, pesante e costoso, ma sempre nell'ambito della tipologia netbook. Il processore \u00e8 sempre un Intel N435 oppure il pi\u00f9 potente N455 da 1,66\u00a0GHz di tipo 'dual core'. Le dimensioni sono circa 262 x 180 x 22\u00a0mm e il peso dell'ordine circa 1,2\u00a0kg. Il principale cambiamento \u00e8 un minuscolo e sottile hard-disk (da 2,5 pollici, ovvero circa 63\u00a0mm), che ha tuttavia possiede una capacit\u00e0 di 250 e poi anche di 320 GB, moltiplicando le capacit\u00e0 del precedente computer di 30-40 volte, e ottenendo cos\u00ec una memoria sufficiente per farne un vero e proprio computer portatile, piuttosto che un relativamente semplice sistema per navigare in internet come il precedente. Sempre presenti i due sistemi operativi di cui sopra e la webcam da 0,3 megapixel, sistema wireless e diverse porte per schede SD e sistemi USB. I colori disponibili, come gi\u00e0 nel tipo precedente, sono diversi: bianco, nero, rosso e anche marrone.\nInfine, attorno all'inizio del 2012 \u00e8 apparso l'X101CH, un nuovo passo evolutivo in questa serie di piccoli portatili. Esso ha soprattutto un nuovo processore, l'Atom Cedar Trail N2600 da 1,6\u00a0GHz, che \u00e8 un sistema di nuova generazione di tipo 'dual core' (32 bit). Questo processore ha un consumo molto basso (2,3 W) e questo rende possibile l'abolizione della ventola, con ulteriori vantaggi in termini di autonomia e di semplicit\u00e0, nonch\u00e9 di silenziosit\u00e0. La struttura esterna \u00e8 fatta, come anche per gli altri tipi, in materiale plastico molto rigido, con superficie ruvida, tipo 'tessitura'. Lo schermo \u00e8 sempre da 10,1 pollici e 1024 x600 pixel, con superficie opaca per renderne pi\u00f9 facile l'impiego in ambiente aperto. I consumi del processore sono bassi, ma in ogni caso l'autonomia con la batteria standard \u00e8 ancora dell'ordine delle 3-4 ore. Il peso (1\u00a0kg circa) \u00e8 leggermente inferiore rispetto al modello precedente, mentre le dimensioni sono di 262 x180 x22 mm (larghezza x lunghezza x altezza). I colori sono stati inizialmente il bianco e nero, ma poi sono seguite anche altre varianti.\nL'hard disk \u00e8 da 320GB e 5.400 giri/min, vi sono anche la solita webcam da 0,3 mpx (che, come anche altri modelli, ha un piccolo LED che si accende per segnalare quando essa \u00e8 attiva) posizionata nella cornice sopra lo schermo; una porta LAN sulla destra(LN45), uno slot per SD card, due prese per periferiche USB 2.0 e una per uno schermo o monitor esterni (a sinistra), anche ad alta definizione. La RAM \u00e8 di 1 GB, ma saldata alla scheda e quindi non aggiornabile fisicamente, mentre non c'\u00e8 alcuno sportello di accesso rapido per i componenti interni. Un modo di aumentare la memoria disponibile \u00e8 usarne una esterna con il ReadyBoost. L'X101CH ha anche capacit\u00e0 di 'cloud computing', con lo specifico programma Asus Vibe, gi\u00e0 presente anche sul precedente modello H. Vi sono infine porte audio, microfono interno e cassa audio interna, sistemata sotto il computer. Il prezzo iniziale \u00e8 stato prossimo ai 280 euro (in Italia, 2012).\nTabella riassuntiva.\nDato il notevole numero di modelli comparsi in questa famiglia, eccone un riassunto delle caratteristiche principali.\nViolazione GPL.\nASUS nell'ottobre del 2007 fu accusata di aver utilizzato del software sotto licenza GPL senza pubblicare i sorgenti del software modificato violando in questo modo la licenza. Dopo pochi giorni la societ\u00e0 ha ammesso la violazione della licenza, ha pubblicato i sorgenti incriminati e ha dichiarato di aver commesso la violazione in buona fede chiedendo il supporto della comunit\u00e0 di sviluppatori GNU/Linux per individuare altre eventuali violazioni della licenza."}
{"id": "1469407", "revid": "697352", "url": "https://it.wikipedia.org/wiki?curid=1469407", "title": "Santuario di Nostra Signora del Carmine", "text": ""}
{"id": "1469411", "revid": "842", "url": "https://it.wikipedia.org/wiki?curid=1469411", "title": "Eee PC", "text": ""}
{"id": "1469416", "revid": "767487", "url": "https://it.wikipedia.org/wiki?curid=1469416", "title": "Mufasa", "text": ""}
{"id": "1469418", "revid": "17654", "url": "https://it.wikipedia.org/wiki?curid=1469418", "title": "Old School", "text": ""}
{"id": "1469420", "revid": "287204", "url": "https://it.wikipedia.org/wiki?curid=1469420", "title": "Swiss Cheese/Fire!", "text": "Swiss Cheese/Fire! \u00e8 un bootleg di Frank Zappa, relativo ad un concerto tenuto al Casin\u00f2/Kursal di Montreux il 4 dicembre 1971. \nIl concerto divenne universalmente famoso perch\u00e9 durante l'esecuzione, uno spettatore spar\u00f2 un razzo luminoso causando un incendio che bruci\u00f2 interamente l'edificio; l'evento sarebbe poi stato immortalato dai Deep Purple, presenti anche loro alla serata, nella celeberrima \"Smoke on the Water\".\n\u00c8 stato incluso nel box set \"Beat the Boots II\", pubblicato nel 1992."}
{"id": "1469422", "revid": "115743693", "url": "https://it.wikipedia.org/wiki?curid=1469422", "title": "Pasquale Cajano", "text": "Biografia.\nDopo due piccoli ruoli non accreditati in \"L'et\u00e0 dell'innocenza\" e \"Where Evil Lies\", Cajano acquis\u00ec fama quando partecip\u00f2 al film \"Casin\u00f2\" dell'amico Martin Scorsese, nel ruolo del boss mafioso Remo Gaggi, basato sul reale boss Joseph Aiuppa.\nDopo \"Casin\u00f2\", Cajano recit\u00f2 piccoli ruoli in film come \"Big Night\", \"Sleepers\" e \"Gli imbroglioni\". Cajano ha recitato inoltre, a fianco di Robert De Niro, nella commedia \"Terapia e pallottole\".\nPer diverso tempo fu un conduttore radiofonico per una radio italoamericana a New York.\nIl 24 ottobre 2000 \u00e8 morto a causa di un cancro alla prostata all'et\u00e0 di 79 anni."}
{"id": "1469423", "revid": "599013", "url": "https://it.wikipedia.org/wiki?curid=1469423", "title": "Jos\u00e9 Sand", "text": "Carriera.\nClub.\nSand inizi\u00f2 la carriera nel River Plate, dove rimase un anno prima di trasferirsi al Col\u00f3n de Santa Fe. L'anno seguente and\u00f2 a giocare in seconda divisione argentina con la maglia dell'Independiente Rivadavia. Le sue peregrinazioni continuarono anche negli anni seguenti: nel 2001 gioc\u00f2 al Vit\u00f3ria, nel 2002 ai Defensores de Belgrano, nel 2003 di nuovo al River prima di essere ceduto nel 2005 al Banfield.\nNel 2006 torn\u00f2 nuovamente al Col\u00f3n, prima di firmare nel 2007 per il Lan\u00fas. Il rendimento con la nuova maglia \u00e8 elevato: 15 gol nell'Apertura 2007, decisivi per la conquista del titolo, ed altri 7 nel Clausura 2008, per un totale di 22 gol stagionali. Identico il rendimento nell'Apertura 2008, nel quale realizza 15 gol in 18 partite.\nNel Clausura 2009 mantiene i medesimi ritmi: con la quaterna rifilata all'Independiente il 6 aprile 2009 si porta a quota otto reti in altrettante partite. Con uno score di 50 gol in 67 partite, nell'agosto 2009 lascia il Lan\u00fas per trasferirsi all'Al-Ain, negli Emirati Arabi, anche qui si conferma ad alti livelli, alla prima stagione ben 25 reti in 30 presenze.\nDopo una parentesi in Spagna al Deportivo La Coru\u00f1a, nel 2011 si trasferisce ai messicani del Club Tijuana.\nL'8 luglio 2012 torna in Argentina, ingaggiato dal Racing Avellaneda.\nNazionale.\nHa esordito nella Nazionale maggiore argentina il 15 ottobre 2008 nel match contro il Cile, valido per le qualificazioni al Mondiale 2010."}
{"id": "1469425", "revid": "17654", "url": "https://it.wikipedia.org/wiki?curid=1469425", "title": "Odontoiatria pediatrica", "text": ""}
{"id": "1469431", "revid": "16066", "url": "https://it.wikipedia.org/wiki?curid=1469431", "title": "Laboratori Bell", "text": ""}
{"id": "1469440", "revid": "177966", "url": "https://it.wikipedia.org/wiki?curid=1469440", "title": "Bastione dei Riformati", "text": "Il bastione dei Riformati, detto anche bastione Faler, \u00e8 un baluardo situato lungo le mura magistrali di Verona, sulla destra d'Adige, ideato dall'architetto militare Franz von Scholl.\nStoria e descrizione.\nUna prima fase vide la costruzione della cinta muraria scaligera, commissionata da Cangrande della Scala e realizzata tra 1321 e 1325 su progetto del maestro Calzaro. Successivamente, nel 1512, fu edificato un piccolo baluardo in terreno e muratura che fu presto sostituito, nel 1533, da un pi\u00f9 imponente bastione progettato del noto architetto rinascimentale Michele Sanmicheli, edificato nell'ambito del rafforzamento da parte della Repubblica di Venezia delle fortificazioni di Verona, che aveva l'obiettivo di renderle pi\u00f9 adatte all'introduzione della polvere da sparo.\nIl bastione sanmicheliano venne per\u00f2 demolito tra 1801 e 1802 dalle truppe napoleoniche, per cui fu ricostruito nel 1835 su commissione dell'Impero austro-ungarico: questo, insieme ad altri cinque bastioni situati lungo le mura meridionali, venne ideato dall'architetto austriaco Franz von Scholl, per cui tutti e sei rispecchiano il medesimo tipo fortificatorio, del tutto innovativo e originale. I nuovi bastioni sono simili per forma, in pianta, nei profili e per l'ordinamento funzionale, rispondendo a ragioni di economia costruttiva e ai pi\u00f9 progrediti criteri della difesa attiva, a sortite offensive.\nSi tratta di un bastione pentagonale formato da terrapieno con scarpate a pendenza naturale, cinto da muro di rivestimento distaccato alla Carnot, con orecchioni e porte di sortita, caponiera centrale a due piani, poterne di comunicazione ai due lati e una polveriera per l'uso giornaliero sul fronte di gola. Il muro distaccato e le altre opere murarie sono rivestite di conci di tufo veronese a opus poligonale. Invece le cortine murarie annesse, cinquecentesche, sono rivestite da un paramento in laterizio il cui profilo \u00e8 a scarpa, ossia in pendenza sino all'altezza della cordonatura di pietra, e terminano con un coronamento superiore, sempre in laterizio, verticale, che sostiene il parapetto di terra con scarpata a pendenza naturale. Il muro aderente \u00e8 attraversato da una galleria di contromina, provvista di spiragli per la luce e per l'aria.\nAl centro del bastione si trova il monumento dedicato all'eccidio di Cefalonia, in bronzo e piedistallo in cemento, realizzato dallo scultore Mario Salazzari e inaugurato il 23 ottobre 1966 alla presenza del presidente del Consiglio Aldo Moro. La scultura, alta pi\u00f9 di sette metri, \u00e8 composto da figure maschili sofferenti in movimento unite da funi con, in primo piano, una figura giacente."}
{"id": "1469446", "revid": "729019", "url": "https://it.wikipedia.org/wiki?curid=1469446", "title": "Stazione di Roccapalumba-Alia", "text": "La stazione di Roccapalumba-Alia \u00e8 una stazione ferroviaria posta sul tronco comune alle linee Agrigento-Palermo e Caltanissetta-Palermo. Serve i centri abitati di Roccapalumba e di Alia.\nStoria.\nLa stazione di Roccapalumba venne costruita nell'ambito del progetto della Societ\u00e0 Vittorio Emanuele che intendeva connettere Palermo ed Agrigento e le zone zolfifere del bacino di Lercara Friddi nell'area centro-occidentale dell'Isola. \nLa stazione venne costruita nella vallata del fiume Torto all'incirca a met\u00e0 distanza tra Roccapalumba ed Alia, e venne inaugurata il 30 luglio 1870 poco dopo l'apertura all'esercizio dell'ultimo tratto ferroviario di 2\u00a0km tra Belvedere e Roccapalumba che la collegava con la stazione di Palermo Centrale; il successivo mese di novembre venne infine collegata alla stazione di Lercara Bassa.\nLa stazione ha avuto un ruolo importante durante le epoche dello sfruttamento minerario delle diverse miniere di zolfo del comprensorio di Lercara ove arrivava una linea mineraria a scartamento ridotto ed ove venivano caricati i carri ferroviari per il trasporto del minerale inoltrati poi verso i porti di Termini e Palermo. La sua importanza crebbe con l'apertura della tratta fino a Santa Caterina divenendo quindi stazione di diramazione per Agrigento, Porto Empedocle, e per Caltanissetta e Catania gi\u00e0 a partire dal 1882.\nLa stazione, di fermata per tutte le categorie di treni, era anche il luogo dove venivano aggiunte le eventuali locomotive a vapore di spinta, in coda ai treni merci e viaggiatori pi\u00f9 pesanti. Pur decaduta nel traffico merci dopo la chiusura delle miniere di zolfo mantenne la sua utilit\u00e0 come nodo di scambio per i treni viaggiatori.\nIl 10 dicembre 2017, con l'attivazione di una variante di tracciato della ferrovia Agrigento-Palermo, perse la caratteristica di stazione di diramazione.\nStrutture e impianti.\nLa Societ\u00e0 Vittorio Emanuele realizz\u00f2 all'inizio soltanto un piccolo scalo con un edificio viaggiatori di terza classe che aveva un magazzino merci con binario di carico esterno e una casa cantoniera. Il piazzale era composto di un binario di corsa e uno di incrocio con due tronchini per il magazzino merci.\nCon l'avvento della \"Sicula\" e l'apertura della linea di Vallelunga venne costruito un nuovo fabbricato viaggiatori, di classica forma ottocentesca, a 2 elevazioni con 10 ambienti a piano terra ed altrettanti al piano superiore destinati ad alloggi. \nAl piano ferrovia vi erano due sale di attesa di 3 classe e di 1-2 classe, le sale del Capostazione, del telegrafo, la biglietteria, e il deposito bagagli e merci, il dormitorio, l'atrio di ingresso e altri locali di servizio. \nAl piano superiore erano stati previsti tre appartamenti per alloggio personale. Era stato potenziato il magazzino merci con piano caricatore per due carri, pesa a bilico, e piano di caricamento anche allo scoperto.\nLa rimessa locomotive per le locomotive a vapore aveva due binari con fosse da visita, locali di servizio e dormitorio per il personale di macchina.\nIl fascio binari comprende un binario di transito e binari di precedenza. Vari binari tronchi, per servizio merci, alcuni binari di servizio, una piattaforma girevole per le locomotive a vapore, un grosso serbatoio di acqua.\nMovimento.\nLa stazione \u00e8 servita da treni regionali e regionali veloci diretti in varie direzioni. Le destinazioni sono Agrigento Centrale, Palermo Centrale, Caltanissetta Xirbi, Caltanissetta Centrale, Catania Centrale e Siracusa.\nOccasionalmente la stazione \u00e8 servita da treni storici provenienti da Palermo e di diretti verso Agrigento o Porto Empedocle, ma anche verso Caltanissetta, Canicatt\u00ec, Modica o Catania.\nLa stazione, fino al 2017 (anno in cui venne inaugurata la nuova variante tra le stazioni di Roccapalumba-Alia e Castronovo di Sicilia nella linea Palermo-Agrigento, sostituendo la vecchia stazione di Lercara Bassa nel vecchio tratto), era un'importante stazione di diramazione per le due linee di Agrigento e Catania (provenendo da Palermo).\nServizi.\nLa stazione dispone di:"}
{"id": "1469447", "revid": "1048993", "url": "https://it.wikipedia.org/wiki?curid=1469447", "title": "Nicholas Pileggi", "text": "Biografia.\nI suoi due romanzi sono stati adattati da Martin Scorsese per il grande schermo, con le pellicole \"Quei bravi ragazzi\" (1990) e \"Casin\u00f2\" (1995). Pileggi ha anche scritto la sceneggiatura per il film \"City Hall\". Nel 2007 ha prodotto il film \"American Gangster\" di Ridley Scott.\nLa sua carriera inizi\u00f2 da giornalista. Sin da giovane ebbe un profondo interesse verso gli argomenti di stampo mafioso. Per questo svilupp\u00f2 le idee per i suoi romanzi. \u00c8 anche l'autore del libro \"Blye: Private Eye\".\nVita privata.\n\u00c8 stato sposato con Nora Ephron dal 1987 fino alla morte di lei, avvenuta nel 2012."}
{"id": "1469453", "revid": "316089", "url": "https://it.wikipedia.org/wiki?curid=1469453", "title": "Eden McCain", "text": ""}
{"id": "1469457", "revid": "76963", "url": "https://it.wikipedia.org/wiki?curid=1469457", "title": "Jonny Pasvolsky", "text": "\u00c8 noto per la sua interpretazione nel serial televisivo \"Le sorelle McLeod\" del personaggio di Rob Shelton/Matt Bosnich (2005-2007, stagioni 5-6-7).\n\u00c8 fratello del regista Steve Pasvolsky, che nel 2003 ha ricevuto una nomination agli Oscar per il cortometraggio \"Inja\"."}
{"id": "1469458", "revid": "599013", "url": "https://it.wikipedia.org/wiki?curid=1469458", "title": "Ariel L\u00f3pez", "text": "Carriera.\nHa iniziato la carriera nel Lan\u00fas, prima di trasferirsi nel gennaio 1998 nella Serie B italiana, al . Nel 1999, firma per il Mallorca, ma al termine della stagione torna in Argentina, al San Lorenzo. Nel 2000, firma per la squadra che lo aveva lanciato, il Lan\u00fas.\nDopo una parentesi all'H\u00e9rcules, viene acquistato dal Quilmes. Dal 2004 si \u00e8 trasferito in Messico, dove ha giocato prima al Necaxa e poi ai Pumas."}
{"id": "1469467", "revid": "404449", "url": "https://it.wikipedia.org/wiki?curid=1469467", "title": "Roselle (Grosseto)", "text": "Roselle (o \"Bagno Roselle\") \u00e8 una frazione del comune italiano di Grosseto, in Toscana.\nGeografia fisica.\nSituata a circa 3,5\u00a0km a nord-est del centro cittadino, la frazione si presenta come un moderno centro abitato, che si \u00e8 sviluppato principalmente negli ultimi due secoli a valle dell'omonima citt\u00e0 etrusca, romana e medievale, il cui abbandono fu graduale e parallelo all'emergere del nuovo centro di Grosseto, che eredit\u00f2 la sede vescovile rosellana nel 1138. Alle spalle del borgo si erge il Poggio di Moscona, dove \u00e8 situato un gran numero di cave di pietra.\nStoria.\nLa storia della frazione di Roselle risale al periodo villanoviano, per poi divenire sede di un'antica lucumonia etrusca (citt\u00e0-stato amministrata da un re) dell'Etruria centrale, prendendo il posto egemonico della vicina Vetulonia. Il periodo di fondazione si fa risalire al VII secolo a.C.. Fiorente citt\u00e0 che governava un vasto territorio che andava dal mare al Monte Amiata, combatt\u00e9 nella guerra contro Tarquinio Prisco insieme agli altri popoli latini, finendo poi conquistata dai romani nel 294 a.C. e diventando municipio romano. Nel 205 a.C. contribu\u00ec alla fornitura di grano e legna per la flotta di Scipione l'Africano durante la seconda guerra punica. Sotto l'impero divenne colonia e conobbe un periodo di grande splendore con la costruzione del foro, della basilica, anfiteatro e terme. Nel IV secolo fu eretta a sede vescovile.\nLa decadenza di \"Rusellae\" inizi\u00f2 nel VI secolo, invasa dalle popolazioni barbare e flagellata dalla malaria che da quel momento avrebbe reso la Maremma una terra povera e poco abitata. Pur continuando ad essere sede vescovile, Roselle risultava pressoch\u00e9 disabitata, mentre a valle lungo il fiume Ombrone andava a formarsi la comunit\u00e0 di \"Grossetum\" che cresceva sempre pi\u00f9 di numero. Papa Innocenzo II, che aveva trascorso del tempo in Maremma tra il 1133 e il 1137, decise di trasferire a Grosseto la sede vescovile, dando alla comunit\u00e0 il titolo di \"civitas\". Il 9 aprile 1138, con la bolla \"Sacrosancta Romana Ecclesia\", papa Innocenzo II decret\u00f2 la nascita della diocesi di Grosseto e di conseguenza il declino totale di Roselle.\nRoselle rimase abbandonata per secoli e ci\u00f2 che restava dell'antica citt\u00e0 fiorente fin\u00ec sepolto e dimenticato. Tra la fine del XVIII e gli inizi del XIX secolo, con l'innalzamento di Grosseto a capitale provinciale e l'avvio delle bonifiche sotto Leopoldo II di Lorena, l'area di Roselle torn\u00f2 ad essere abitata e si form\u00f2 un villaggio a valle del sito antico, nel punto dove sorgeva la chiesetta di San Lorenzo, piccolo edificio di culto a servizio dei viandanti lungo la strada tra Siena e Grosseto, e dove si trovava una sorgente termale, prendendo il nome di \"Bagni di Roselle\". Nel 1824 Leopoldo II inaugur\u00f2 le terme, per l'appunto definite \"leopoldine\". Nel 1938 fu realizzata una grande chiesa parrocchiale e Roselle torn\u00f2 ad essere un centro abitato popoloso a tutti gli effetti e fu eretta a frazione. Tra gli anni cinquanta e sessanta del Novecento, infine, la citt\u00e0 antica \u00e8 stata scavata e trasformata in un parco archeologico, facendo di Roselle una localit\u00e0 turistica di richiamo del territorio. Con i suoi 3.000 abitanti circa, la frazione risulta la pi\u00f9 popolosa del comune di Grosseto.\nMonumenti e luoghi d'interesse.\nSiti archeologici.\nIl sito archeologico di Roselle racchiude i resti dell'antica Roselle, dalla sua fondazione in epoca etrusca, al suo splendore di citt\u00e0 romana, fino alla sua travagliata storia altomedievale, culminata col definitivo abbandono dell'insediamento a vantaggio della citt\u00e0 di Grosseto, dove venne anche trasferita la sede vescovile.\nSociet\u00e0.\nEvoluzione demografica.\nQuella che segue \u00e8 l'evoluzione demografica della frazione di Roselle.\nGeografia antropica.\nRoselle \u00e8 stata sede della circoscrizione n.8 del comune di Grosseto, che comprendeva anche le frazioni di Istia d'Ombrone e Batignano.\nLa frazione \u00e8 divisa fondamentalmente in due parti, gli \"Scavi di Roselle\", parte antica della citt\u00e0 situata sopra un poggio, e \"Bagni di Roselle\" o \"Bagno Roselle\", parte moderna situata a valle. Le due zone sono collegate tra loro tramite la via Batignanese che, se proseguita, conduce a Batignano. Inoltre, \u00e8 possibile dividere la parte moderna in pi\u00f9 zone, come ad esempio il centro vero e proprio, dove si trovano la chiesa e il centro civico, \"Canonica\", a nord del centro a met\u00e0 strada per gli scavi dove si trovano i resti della pieve di Santa Maria, \"Poggio\", a sud del centro verso Grosseto, quartiere residenziale realizzato negli anni novanta, e le localit\u00e0 rurali di \"Casette di Mota\" e \"I Laghi\".\nInfrastrutture e trasporti.\nLa frazione \u00e8 situata in un punto stradale nodale, in quanto termine sud della E78 Grosseto-Fano e S.S. Grosseto-Siena, con gli svincoli \"Roselle-Nomadelfia\" e \"Grosseto Roselle\", e possibilit\u00e0 di innesto sulla S.S. 1 Aurelia in direzione Grosseto nord-Livorno e Grosseto sud-Roma, servita dallo svincolo \"Grosseto centro-Roselle\". Nella frazione si intersecano inoltre la strada provinciale Aiali in direzione Rugginosa, la strada provinciale Laghi in direzione di Istia d'Ombrone e la strada provinciale dello Sbirro in direzione Braccagni.\nSport.\nLa squadra di calcio della frazione \u00e8 l'A.C. Roselle, fondata nel 2011, militante in Eccellenza. Disputa le partite casalinghe al campo sportivo \"Via dei Laghi\"."}
{"id": "1469468", "revid": "287204", "url": "https://it.wikipedia.org/wiki?curid=1469468", "title": "Internet amico", "text": "Internet Amico \u00e8 un servizio di volontariato che opera esclusivamente sul Web e si avvale del contributo operativo di volontari esperti di Telefono Amico, il servizio \u00e8 basato sull'anonimato di chi scrive e di chi risponde.\nIl servizio \u00e8 gratuito ed \u00e8 svolto da persone che hanno seguito uno specifico corso di formazione.\nL'attivit\u00e0 principale del servizio \u00e8 quella di prevenzione del suicidio.\nLa storia e le origini.\nNacque nel 2001 a Rivoli (TO), presso il locale Telefono Amico, in seguito alla ricezione di una e-mail inviata alla casella postale del centro di ascolto da una donna che dichiarava di non avere pi\u00f9 un motivo per vivere. I volontari, nel risponderle, compresero che le nuove tecnologie informatiche costituivano un nuovo mezzo di comunicazione potentissimo e meritavano maggiore attenzione. Grazie ad esse si poteva sviluppare un servizio di ascolto analogo a quello del Telefono Amico ma in grado di sfruttare le potenzialit\u00e0 di Internet. Nacque cos\u00ec l'idea di preparare e formare un gruppo di volontari in grado di poter rispondere mediante una e-mail sempre e in maniera incondizionata a tutti coloro che ne manifestavano il bisogno. Fin dai primi anni di servizio sul web, Internet Amico oltre a rispondere alle e-mail ricevute al proprio sito, \u00e8 diventato un punto di riferimento e di raccolta delle varie associazioni di Telefono Amico in Italia. Nel giugno 2006 il servizio di Internet Amico \u00e8 stato affiancato da una chat (attiva ogni mercoled\u00ec, venerd\u00ec e domenica dalle 21 alle 24) che consente un contatto per volta tra l'operatore e l'ospite (tecnica \u2018one to one\u2019, contatto operatore/utente), da un forum mediante il quale chi lo desidera pu\u00f2 raccogliere le proprie idee su diversi argomenti e tematiche sociali mettendole a disposizione di tutti e da un blog."}
{"id": "1469469", "revid": "118947358", "url": "https://it.wikipedia.org/wiki?curid=1469469", "title": "Sascha Zacharias", "text": "Biografia.\nFiglia degli attori svedesi Sven-Bertil Taube ed Ann Zacharias, debutta come attrice all'et\u00e0 di sette anni. A diciotto anni si trasferisce in Italia, dove risiede a Roma, continuando a lavorare nel cinema e soprattutto in televisione.\nTra le numerose fiction tv in cui ha lavorato, ricordiamo: la serie tv in onda su Rete 4, \"Questa casa non \u00e8 un albergo\" (2000), e le miniserie tv \"Amanti e segreti\" (2004), regia di Gianni Lepre, e \"Nassiriya - Per non dimenticare\" (2006), regia di Michele Soavi.\nDiventa discretamente nota grazie alla fortunata serie tv, in onda tra il 2006 e il 2007 su Rai Uno, \"Raccontami\", dove ha il ruolo di \"Caroline Desideri\", interpretato anche nella seconda stagione in onda nel 2008; due anni dopo ottiene un ruolo di rilievo accanto al Bud Spencer ne I delitti del cuoco girata per Mediaset.\nNel 2011 \u00e8 tra i protagonisti di \"Tatanka\", film di Giuseppe Gagliardi basato sull'omonimo racconto di Roberto Saviano e di \"Anche se \u00e8 amore non si vede\", film del duo Ficarra e Picone.\nNel 2012 interpreta Dorothy Benjamin, moglie di Enrico Caruso, nella miniserie TV \"Caruso, la voce dell'amore\"."}
{"id": "1469470", "revid": "287204", "url": "https://it.wikipedia.org/wiki?curid=1469470", "title": "Ariel Lopez", "text": ""}
{"id": "1469471", "revid": "76963", "url": "https://it.wikipedia.org/wiki?curid=1469471", "title": "Rachael Carpani", "text": "Biografia.\nRachael Carpani \u00e8 cresciuta in una fattoria vicino a Sydney, in una zona rurale. Ha studiato arte teatrale presso la \"Australian College of Entertainment\" presso la \"Macquarie University\". Diviene famosa per aver partecipato a Le sorelle Mcleod."}
{"id": "1469482", "revid": "177966", "url": "https://it.wikipedia.org/wiki?curid=1469482", "title": "Bastione di Santo Spirito", "text": "Il bastione di Santo Spirito \u00e8 un baluardo situato lungo le mura magistrali di Verona, sulla destra d'Adige, ideato dall'architetto militare Franz von Scholl.\nStoria e descrizione.\nUna prima fase vide la costruzione della cinta muraria scaligera, commissionata da Cangrande della Scala e realizzata tra 1321 e 1325 su progetto del maestro Calzaro. In particolare, in questo punto sorgeva porta del Calzaro, la quale intercettava tutte le strade provenienti da sud e il cui nome derivava dalla lapide murata nella porta, recante un'iscrizione che informava della conclusione dei lavori di edificazione della cinta realizzata da \"Calzarius\". In un momento successivo, tra 1517 e 1525, al posto della difesa medievale venne realizzato una rondella su progetto di Teodoro Trivulzio, nell'ambito del rafforzamento da parte della Repubblica di Venezia delle fortificazioni di Verona, che aveva l'obiettivo di renderle pi\u00f9 adatte all'introduzione della polvere da sparo.\nIl baluardo veneziano venne per\u00f2 demolito tra 1801 e 1802 dalle truppe napoleoniche, per cui venne ricostruito nel 1836 su commissione dell'Impero austro-ungarico: questo, insieme ad altri cinque bastioni situati lungo le mura meridionali, venne ideato dall'architetto austriaco Franz von Scholl, per cui tutti e sei rispecchiano il medesimo tipo fortificatorio, del tutto innovativo e originale. I nuovi bastioni sono simili per forma, in pianta, nei profili e per l'ordinamento funzionale, rispondendo a ragioni di economia costruttiva e ai pi\u00f9 progrediti criteri della difesa attiva, a sortite offensive.\nSi tratta di un bastione pentagonale formato da terrapieno con scarpate a pendenza naturale, cinto da muro di rivestimento distaccato alla Carnot, con orecchioni e porte di sortita, caponiera centrale a due piani, poterne di comunicazione ai due lati e una polveriera per l'uso giornaliero sul fronte di gola. Il muro distaccato e le altre opere murarie sono rivestite di conci di tufo veronese a opus poligonale. Invece le cortine murarie annesse, cinquecentesche, sono rivestite da un paramento in laterizio il cui profilo \u00e8 a scarpa, ossia in pendenza sino all'altezza della cordonatura di pietra, e terminano con un coronamento superiore, sempre in laterizio, verticale, che sostiene il parapetto di terra con scarpata a pendenza naturale. Il muro aderente \u00e8 attraversato da una galleria di contromina, provvista di spiragli per la luce e per l'aria."}
{"id": "1469484", "revid": "118211", "url": "https://it.wikipedia.org/wiki?curid=1469484", "title": "Solgenitzin", "text": ""}
{"id": "1469486", "revid": "716642", "url": "https://it.wikipedia.org/wiki?curid=1469486", "title": "Unione Sportiva Sestese Calcio", "text": "LUnione Sportiva Sestese Calcio, conosciuta comunemente come Sestese, \u00e8 una societ\u00e0 calcistica di Sesto Calende, in provincia di Varese, fondata nel 1913. Ebbe i suoi migliori campionati tra gli anni venti e gli anni trenta quando, cambiata denominazione in \"SIAI Marchetti\" prima e \"Savoia Marchetti\" poi, disput\u00f2 alcuni campionati di Serie C.\nStoria.\nLa societ\u00e0 fu fondata l'11 novembre 1913 col nome di Unione Sportiva Sestese.\nL'avventura nel calcio italiano inizia nel 1921 quando, dopo aver adeguato il campo alle normative FIGC, si iscrive al campionato di Promozione del Comitato Regionale Piemontese. Le distanze all'epoca erano notevoli, le squadre lombarde pi\u00f9 vicine erano la Lavenese, Sommese, Varese e Gallaratese, molto pi\u00f9 vicine quelle della zona Lago Maggiore.\nSi inizia alla grande: 4 vittorie e 6 pareggi, imbattuta contro Domo F.C., Omegnese, Crusinallese, Pallanza ed Intrese. Entrata in finale contro la vincente del \"girone A\", ovvero i Vercellesi Erranti, si acciuffa un pareggio 1-1 ma in trasferta arriva la prima sconfitta: 0-2 e titolo sfumato. Col Compromesso Colombo arriva l'ammissione alla Seconda Divisione Nord, ma il girone \u00e8 molto duro come l'immediata retrocessione in Terza Divisione Lombarda per il penultimo posto in classifica con 7 punti.\nEntrata in ambito lombardo, partecipa ai campionati di Terza Divisione ottenendo discreti risultati. Fu ammessa a partecipare anche alla Coppa Italia della stagione 1926-1927: nella gara d'esordio, al secondo turno, si trov\u00f2 ad affrontare il Brescia, squadra della Divisione Nazionale: a sorpresa i varesini sconfissero le rondinelle con un secco 4-1. Ammessi al quarto turno d'ufficio non poterono disputare la partita contro la poich\u00e9 la manifestazione fu interrotta.\nLa societ\u00e0 era forte, ben attrezzata, ma soprattutto si doveva ampliare la Seconda Divisione Nord ed \u00e8 per questo motivo che la Sestese ne \u00e8 ammessa a completamento organici entrando cos\u00ec nel gruppo delle societ\u00e0 che hanno calcato i campi di Serie C, ottenendola nella stagione 1936-37.\nDopolavoro Aziendale SIAI Marchetti.\nNel 1934 l\u2019Opera Nazionale Dopolavoro fece confluire il club alle dipendenze della famosa ditta aeronautica locale, la SIAI Marchetti, assumendo quindi il nome di \"Dopolavoro SIAI Marchetti\". L'anno successivo si mise di nuovo in luce in coppa eliminando per 2-1 la Pro Patria prima di essere sconfitta per 4-0 dal e arrivando undicesima in campionato.\nNella stagione 1937-38 la squadra si salv\u00f2 per due punti in campionato ma fu la grande sorpresa della Coppa Italia: al primo turno eliminatorio batt\u00e9 per 2-1 il , al secondo eliminatorio si prese per 1-0 la rivincita sul , al terzo eliminatorio pieg\u00f2 per 2-1, dopo i tempi supplementari, la , super\u00f2 ai sedicesimi per 3-2 (sempre dopo i supplementari) il e si pieg\u00f2 solo agli ottavi di finale al Torino finalista (vinsero i granata per 1-0 ai supplementari).\nL'annata 1938-39 fu quella del declino: la squadra retrocedette staccata solo di un punto dal Crema salvo e in coppa non si qualific\u00f2 perdendo per 3-0 col . La squadra era nota come regio omaggio come \"Savoia Marchetti\").\nA causa di una crisi societaria a cui contribuirono la distruzione del campo sportivo durante la Seconda guerra mondiale, il malaparata politica del settore di attivit\u00e0 dell\u2019azienda controllante, e il crollo delle istituzioni fasciste, la societ\u00e0 ripart\u00ec dai campionati regionali come un normale club cittadino.\nLa storia recente.\nL'attuale presidente in carica Alberto Brovelli entr\u00f2 in societ\u00e0 societ\u00e0 a partire dal 1990 quando la prima squadra militava in Prima Categoria, ha assunto la presidenza ufficiale dal settembre 1995.\nDa allora, l'U.S. Sestese Calcio ha attraversato fasi alterne: nel 1991 la squadra \u00e8 promossa in Promozione, ma al termine della stagione 95-96 retrocedette di nuovo in Prima Categoria.\nL'anno seguente, sotto la guida di mister Dossena, si classific\u00f2 seconda in campionato, e ritorn\u00f2 in Promozione.\nDopo 5 stagioni in questa categoria, (dal 1997 al 2002), centr\u00f2 il secondo posto in campionato sotto la guida di mister Rivolta, e, disputati gli spareggi con le seconde classificate degli altri gironi, venne promossa in Eccellenza.\nDa quel momento in poi, la Sestese disput\u00f2 5 anni consecutivi in questa categoria, ma nella stagione 2006-07, sotto la guida di Mister Mario Belluzzo, vinse il campionato di Eccellenza Lombardia, giungendo allo storico traguardo della Serie D.\nNella stagione 2007-08, sotto la guida, prima dello stesso Belluzzo, e poi di Alessandro Oliva, la Sestese, dopo una travagliata stagione, centra l'obiettivo della salvezza in Serie D, passando per i play-out: si classifica infatti al 14\u00ba posto in classifica e deve spareggiare contro il Merate giunto 15\u00ba nella regular season. Ai play-out, i risultati di 2 a 0 fuori casa e 1 a 1 in casa, significano per la Sestese, la storica salvezza in Serie D.\nNel mese di giugno 2008, viene ufficializzato il nuovo allenatore per la stagione 2008-09: si tratta di Fiorenzo Roncari.\nLa stagione 2008-09 vede la Sestese concludere il campionato con un ottimo quarto che le vale l'accesso ai play-off.\nColori e Simbolo.\nI suoi colori sociali sono il bianco e l'azzurro."}
{"id": "1469487", "revid": "118211", "url": "https://it.wikipedia.org/wiki?curid=1469487", "title": "Solzenitzin", "text": ""}
{"id": "1469489", "revid": "118211", "url": "https://it.wikipedia.org/wiki?curid=1469489", "title": "Solgenicyn", "text": ""}
{"id": "1469490", "revid": "1926649", "url": "https://it.wikipedia.org/wiki?curid=1469490", "title": "Filippo Cristante", "text": "Caratteristiche tecniche.\nInizialmente \u00e8 stato impiegato come difensore centrale, tuttavia a Piacenza ha ricoperto anche i ruoli di terzino, a destra e all'occorrenza anche a sinistra.\nCarriera.\nGiocatore.\nClub.\nHa iniziato la carriera nelle giovanili della Sacilese, , per poi trasferirsi giovanissimo in Serie B al , sotto la guida di Bortolo Mutti. Seguono poi le esperienze con Padova e ancora in B.\nNel 2001 si trasferisce al dove fa il suo esordio nella massima serie il 26 agosto 2001 in Lazio- 1-1. Gioca con i biancorossi due campionati in Serie A e un campionato e mezzo in Serie B, fino a gennaio del 2005 quando viene ingaggiato dal in Serie A. Con la squadra peloritana mette a segno anche il primo e unico gol nella massima serie, nel \"Derby dello Stretto\" contro la del 13 marzo 2005.\nDal 2006 al 2009 gioca nel tra i cadetti, mentre nell'estate del 2009 viene ingaggiato dall'Ancona, club di B, che lo contrattualizza sino al 2011. Dopo appena un anno il giocatore, rimasto svincolato in seguito al fallimento della societ\u00e0 dorica, si accasa al Portogruaro neopromosso in Serie B. Con la formazione veneta gioca da titolare (31 partite e 2 reti), non riuscendo tuttavia ad evitare la retrocessione in Lega Pro. Il 25 agosto 2011 rinnova il contratto con la societ\u00e0 granata per un'altra stagione.\nNazionale.\nHa fatto parte della Nazionale Under-21, con la quale ha debuttato in amichevole a Malta il 25 marzo 1998, nella partita di esordio di Marco Tardelli come ct. In totale ha disputato 3 partite con gli \"Azzurrini\".\nAllenatore.\nDall'estate 2014 allena i Giovanissimi sperimentali del Pordenone, squadra partecipante al campionato di Lega Pro. Dall'estate 2016 passa alla guida della formazione Berretti.\nPer la stagione 2019-2020 assume la guida della formazione Primavera dell'.\nCalcioscommesse.\nIn seguito allo scandalo del calcioscommesse, l'8 maggio 2012 viene deferito dalla Procura federale della FIGC.\nIl 1\u00ba giugno il procuratore federale Stefano Palazzi richiede per lui tre anni di squalifica. Il 18 giugno in primo grado gli viene confermata la squalifica di tre anni, successivamente ridotta a un anno dopo il ricorso al TNAS."}
{"id": "1469491", "revid": "1788047", "url": "https://it.wikipedia.org/wiki?curid=1469491", "title": "Paratinga", "text": " Paratinga \u00e8 un comune del Brasile nello Stato di Bahia, parte della mesoregione di Vale S\u00e3o-Franciscano da Bahia e della microregione di Bom Jesus da Lapa."}
{"id": "1469492", "revid": "322321", "url": "https://it.wikipedia.org/wiki?curid=1469492", "title": "Ilduino (vescovo di Asti)", "text": "Biografia.\nPoco si sa di questo vescovo.\nUn diploma dell'876 lo vede presenziare all'elezione di Carlo il Calvo a re d'Italia e nell'877 partecip\u00f2 al sinodo di Pavia. Nel 1880 \u00e8 citato in una divisione di propriet\u00e0 con un certo Aldeno , atto redatto dal notaio Buderico."}
{"id": "1469493", "revid": "433605", "url": "https://it.wikipedia.org/wiki?curid=1469493", "title": "Serra do Ramalho", "text": "Serra do Ramalho \u00e8 un comune del Brasile nello Stato di Bahia, parte della mesoregione di Vale S\u00e3o-Franciscano da Bahia e della microregione di Bom Jesus da Lapa."}
{"id": "1469495", "revid": "14214", "url": "https://it.wikipedia.org/wiki?curid=1469495", "title": "Apery", "text": ""}
{"id": "1469496", "revid": "14214", "url": "https://it.wikipedia.org/wiki?curid=1469496", "title": "Ap\u00e9ry", "text": ""}
{"id": "1469497", "revid": "1788047", "url": "https://it.wikipedia.org/wiki?curid=1469497", "title": "S\u00edtio do Mato", "text": "S\u00edtio do Mato \u00e8 un comune del Brasile nello Stato di Bahia, parte della mesoregione di Vale S\u00e3o-Franciscano da Bahia e della microregione di Bom Jesus da Lapa."}
{"id": "1469498", "revid": "118211", "url": "https://it.wikipedia.org/wiki?curid=1469498", "title": "Solgenizin", "text": ""}
{"id": "1469502", "revid": "287204", "url": "https://it.wikipedia.org/wiki?curid=1469502", "title": "Roger Apery", "text": ""}
{"id": "1469503", "revid": "1788047", "url": "https://it.wikipedia.org/wiki?curid=1469503", "title": "Microregione di Bom Jesus da Lapa", "text": "Bom Jesus da Lapa \u00e8 una microregione dello Stato di Bahia in Brasile, appartenente alla mesoregione di Vale S\u00e3o-Franciscano da Bahia.\nComuni.\nComprende 6 municipi:"}
{"id": "1469504", "revid": "125867601", "url": "https://it.wikipedia.org/wiki?curid=1469504", "title": "Double Dragon", "text": " \u00e8 un videogioco arcade del tipo picchiaduro a scorrimento sviluppato e pubblicato nel 1987 dalla Technos Japan Corporation in Giappone e pubblicato dalla Taito in Europa e Nordamerica.\nSi pu\u00f2 considerare il primo videogioco di grande successo del suo genere, fonte d'ispirazione di molti picchiaduro a scorrimento prodotti successivamente.\nVanta un alto numero di conversioni e di seguiti, inoltre su di esso sono basati un fumetto, una serie TV animata e un film.\nSi pu\u00f2 ritenere un successore ideale, ma non ne \u00e8 un seguito, di un precedente gioco della Technos Japan Corporation, \"Renegade\".\nTrama.\nCinque anni dopo una guerra nucleare (questo \u00e8 specificato solo nella versione giapponese), una squallida New York \u00e8 controllata da organizzazioni criminali, su tutte i temibilissimi \"Black Warriors\" capeggiati da Willy Mackey. I protagonisti sono i fratelli Billy e Jimmy Lee (il primo vestito di blu, il secondo di rosso), grandi esperti dell'arte marziale \"Sou-Setsu-Ryu\" (tecnica puramente inventata), che vedono rapita l'amica Marian dai Black Warriors come oggetto di riscatto per ottenere i segreti della loro disciplina. I due fratelli iniziano la loro avventura a mani nude nell'intento di sgominare i banditi, anch'essi a mani nude o con armi bianche, e liberare Marian.\nDopo aver attraversato i bassifondi, una fabbrica deserta e un bosco, giungono al rifugio di Willy, uno sfarzoso castello con elementi gotici nascosto dietro una parete rocciosa. Sconfitto Willy, l'unico nemico dotato di un'arma da fuoco, i due si combattono a vicenda per poter avere Marian, che infine bacia il vincitore.\nModalit\u00e0 di gioco.\n\"Double Dragon\" presenta una visuale 2,5D a scorrimento multidirezionale, prevalentemente verso destra. \nCon il joystick ci si muove per l'area di gioco, mentre con i tre tasti si possono sferrare pugni, calci e saltare. Il protagonista ha una barra di energia composta da 5 quadrati che man mano cala ogni volta che si subiscono colpi, fino all'uccisione; generalmente (varia in base all'impostazione del chip) il giocatore ha a disposizione tre vite. Se si cade in una delle buche che si possono trovare lungo il percorso si perde direttamente la vita. Nel quarto livello sono presenti alcuni tranelli. Bisogna completare ciascun livello entro un tempo stabilito pena la perdita immediata di una vita.\nIl giocatore parte a mani nude ed ha la possibilit\u00e0 di effettuare \"combo\" di pugni (3 colpi l'ultimo dei quali \u00e8 un montante), combo di calci (2 colpi, l'ultimo \u00e8 un calcio circolare), prese per i capelli con conseguenti ginocchiate sul volto o proiezioni a terra, calci volanti, testate, gomitate o calci girati all'indietro; se si viene afferrati per i capelli o immobilizzati alle spalle, \u00e8 possibile liberarsi della presa premendo il tasto del salto.\nLungo il percorso si possono trovare differenti armi, alcune da mischia (mazze da baseball, fruste), altre da lancio (candelotti di dinamite, coltelli, bidoni, scatoloni e massi).\nUna delle caratteristiche di maggior successo del gioco era la variet\u00e0 degli avversari, per aspetto e per metodi di lotta. Nell'originale arcade ci sono sei tipi di nemici, che appaiono pi\u00f9 volte nel gioco con tavolozza dei colori variabile: i teppisti Williams e Rowper, l'unica donna Linda, solitamente armata di frusta, il gigante calvo Abobo, e altri due che si incontrano come boss, un gigante che ricorda Mr. T e un teppista simile ai protagonisti. Anche i nemici possono attaccare con vari tipi di mosse a mani nude e, in parte, possono utilizzare le stesse armi del giocatore. A questi sei si aggiunge il boss finale, Willy, che \u00e8 l'unico dotato di arma da fuoco, una mitragliatrice.\nAl termine di ogni livello \u00e8 presente un boss, aiutato da nemici comuni: se alla morte del boss sono ancora presenti scagnozzi nello schermo, questi scapperanno via. Se al termine del gioco con la modalit\u00e0 a due giocatori Billy e Jimmy sono entrambi vivi, essi dovranno scontrarsi in un duello all'ultimo sangue, per avere Marian.\nVersione per NES.\nLa versione per Nintendo Entertainment System \u00e8 ovviamente limitata dal punto di vista grafico e qualitativo, ma gli sviluppatori resero il gioco pi\u00f9 ricco dal punto di vista degli elementi presenti, arrivando a differenziarlo parecchio rispetto all'originale.\nNon vi \u00e8 la possibilit\u00e0 di giocare in modalit\u00e0 doppio cooperativo, ma solamente in modo alternato con i giocatori che guidano Billy Lee.\nGli avversari presenti contemporaneamente nella schermata non sono mai pi\u00f9 di due.\nIl porting prevede un sistema simil-RPG con un livello di esperienza che caratterizza il set di mosse a disposizione del giocatore: il protagonista inizia il gioco con la sola possibilit\u00e0 di sferrare pugni e calci, e aumentando il livello di esperienza ottiene tutte le altre tecniche presenti anche nel gioco arcade; al set di mosse completo gli sviluppatori aggiunsero anche la possibilit\u00e0 di attaccare avversari a terra con un'azione di ground and pound, nonch\u00e9 \u00e8 possibile afferrare per i capelli anche Linda.\nI livelli appaiono ispirati a quelli originali ma comunque differenti e pi\u00f9 lunghi; una delle maggiori caratteristiche della versione NES \u00e8 la presenza di porzioni di livello a scorrimento orizzontale molto simili a un videogioco a piattaforme.\n\u00c8 presente una modalit\u00e0 alternativa di gioco, la \"Mode B\", dove il giocatore pu\u00f2 scegliere uno tra sei differenti personaggi del gioco, nemici inclusi, e si combatte come se fosse un picchiaduro a incontri multidirezionale.\nConversioni.\nLe conversioni per le piattaforme a 8 bit furono per la maggior parte abbastanza fedeli e funzionali, sebbene nei limiti tecnici di tali sistemi: Nintendo Entertainment System (1988), che rinunci\u00f2 al multigiocatore cooperativo ma introdusse alcune meccaniche di gioco nuove e uniche (vedi sopra), Sega Master System (1988), Commodore 64 (1988/1991), ZX Spectrum (1988), pur sofferente dei limiti cromatici della macchina e di ritardi nei comandi, Amstrad CPC (1988).\nLa versione per la gi\u00e0 molto datata Atari 2600 (1988) \u00e8 invece irriconoscibile e viene ricordata tra i peggiori disastri della console. Riusc\u00ec molto meglio, ma sempre deludente, la successiva versione Atari 7800 (1989). Anche l'edizione MSX (1990) soffr\u00ec di diversi problemi, con grafica strana e quasi priva di pavimenti, ritardi dei comandi e glitch.\nNel caso del Commodore 64 uscirono due conversioni diverse e indipendenti, la prima (1988) \u00e8 della Melbourne House e la seconda (1991), uscita su cartuccia, \u00e8 della Ocean Software.\nAnalogamente per Amstrad CPC uscirono due conversioni indipendenti, entrambe copyright 1988, della Virgin Mastertronic e della spagnola Dro Soft (edita all'estero da Melbourne House).\nInfine anche per MSX esistono due versioni; oltre a quella sopra descritta, della coreana Zemina, usc\u00ec un porting fedele dalla versione ZX Spectrum, edito da Dro Soft.\nLa particolare versione NES venne ripubblicata anche come arcade nel sistema PlayChoice-10.\nPer quanto riguarda i sistemi a 16 bit, le edizioni Amiga e Atari ST (1988), tra loro molto simili, sono piuttosto fedeli all'originale, almeno tra le versioni per computer; tuttavia hanno gravi lacune in quanto ad animazioni e risposta ai comandi, inoltre quella per ST \u00e8 pi\u00f9 lenta.\nL'edizione MS-DOS (1988) ha sonoro ridotto al minimo e qualche imprecisione nei comandi, ma il risultato \u00e8 generalmente curato. L'edizione Sega Mega Drive (1993) \u00e8 quella che veramente regge il confronto con l'originale, sebbene giunta ben 5 anni dopo e con qualche compromesso sui comandi.\nTra le console portatili, l'edizione per Game Gear \u00e8 talmente diversa dall'originale che \u00e8 discutibile considerarla una conversione.\nBen riuscite furono l'edizione per Game Boy (1990) e soprattutto quella per Atari Lynx (Telegames, 1993), che riusc\u00ec a rivaleggiare per prestazioni perfino con il Mega Drive.\nLa tarda versione Game Boy Advance (2003), vedi \"Double Dragon Advance\", presenta sprite e intermezzi completamente rimodellati.\nSerie.\nNei seguiti del gioco non mancano i colpi di scena a livello di trama: in ' Marian viene uccisa da Willy Mackey, mentre ' presenta uno scenario internazionale dove fa la sua apparizione anche Sonny Lee, fratello di Billy e Jimmy in abito giallo, oltre a presentare nemici completamente diversi.\nNel 2002 la software house messicana Evoga insieme a BrezzaSoft e Noise Factory produsse \"Rage of the Dragons\", un picchiaduro a incontri che doveva essere un ulteriore sequel di \"Double Dragon\", ma la Technos si rifiut\u00f2 di concedere i diritti e di conseguenza il titolo \u00e8 solamente ispirato alla saga. Varie parti di trama sono simili, i protagonisti si chiamano ancora Billy e Jimmy e uno dei cattivi, qui chiamato Abubo, ricorda molto Abobo."}
{"id": "1469507", "revid": "119285304", "url": "https://it.wikipedia.org/wiki?curid=1469507", "title": "Paradosso di Gibbs", "text": "In termodinamica il paradosso di Gibbs coinvolge la natura discontinua dell'entropia configurazionale. Molti fisici ritengono la discontinuit\u00e0 dell'entropia contraria all'intuizione e al senso comune e pertanto vedono questa discontinuit\u00e0 come un paradosso.\nDimostrazione.\nIl primo ad occuparsene fu Josiah Willard Gibbs nel suo lavoro \"Sull'Equilibrio delle Sostanze Eterogenee\". Sia dato un recipiente diviso a met\u00e0 da un pistone mobile; da un lato del recipiente si trova un gas ideale A, e dall'altra parte un gas ideale B alla stessa temperatura e pressione. Quando la divisione viene rimossa, i due gas si mischiano e l'entropia del sistema cresce perch\u00e9 vi \u00e8 maggior grado di incertezza nella posizione delle particelle. Si pu\u00f2 dimostrare che l'aumento di entropia del miscuglio moltiplicata per la temperatura \u00e8 uguale al lavoro necessario per ristabilire le condizioni iniziali: il gas A da una parte, il gas B dall'altra. Se si tratta dello stesso gas, non \u00e8 necessario lavoro, ma se i gas sono differenti, anche per una differenza minuscola, il lavoro aumenta raggiungendo un valore elevato, e inoltre il valore \u00e8 lo stesso di quello che si ha nel caso in cui la differenza tra i due gas \u00e8 maggiore. L'entropia configurazionale di liquidi, solidi e soluzioni pu\u00f2 essere calcolata in modo simile e il \"paradosso di Gibbs\" pu\u00f2 essere applicato indifferentemente a liquidi, solidi e soluzioni in fase condensata come pure ai gas.\nSimilitudine e entropia configurazionale.\nQuando il paradosso di Gibbs venne esposto, la correlazione dell'entropia configurazionale con la similitudine era molto controversa e vi erano tre opinioni molto differenti di valutare il valore dell'entropia come legato alla similitudine. La similitudine pu\u00f2 continuamente cambiare:\nL'entropia configurazionale, al contrario, non cambia continuamente.\nVi sono molte soluzioni proposte e tutte cadono in uno dei tre tipi di relazione tra entropia di configurazione-similitudine.\nUna soluzione corrisponde alla Figura (a) e consiste nell'accettare la discontinuit\u00e0 come fatto, affermando che il senso comune e le obiezioni intuitive sono infondate. Questa \u00e8 la soluzione data dallo stesso Gibbs, e riaffermata da E. T. Jaynes.\nJohn von Neumann propose una soluzione alternativa al paradosso di Gibbs rimuovendo la discontinuit\u00e0 dell'entropia configurazionale: decresce in maniera continua con il crescere della propriet\u00e0 di similitudine delle singole componenti (Figura b). Recentemente Shu-Kun Lin ha elaborato un'altra relazione (Figura c).\nDiscontinuit\u00e0 dell'entropia.\nSpiegazione classica della termodinamica.\nLo stesso Gibbs propose una soluzione al problema che molti scienziati ritengono come la soluzione di Gibbs del paradosso di Gibbs. Il punto cruciale della sua soluzione \u00e8 il fatto che sviluppando una teoria classica basata sull'idea che i due differenti tipi di gas sono indistinguibili, e che uno non presenta alcuna misurazione che riveli la differenza, allora la teoria non possiede contraddizioni interne. In altre parole, se si considerano due gas A e B e non si sa che sono differenti, allora assumerli identici non causa alcun problema teorico. Se anche si fa un esperimento con questi gas che d\u00e0 risultati non corretti, si \u00e8 certamente scoperto un metodo per rilevare la loro differenza.\nQuesta visione suggerisce che i concetti di stato termodinamico ed entropia sono piuttosto soggettivi. La crescita dell'entropia - come risultato di miscuglio - moltiplicata per la temperatura \u00e8 uguale al minimo ammontare di lavoro necessario per ripristinare lo stato iniziale dei gas separati. Supponiamo che due gas differenti siano separati da una parete, ma che non sia possibile rilevare la differenza tra essi. Quando si rimuove la parete, il lavoro necessario a ristabilire la condizione iniziale \u00e8 diverso da zero nel momento in cui siamo in grado di distinguere la differenza e non dipende dalla portata della differenza.\nIl paradosso si risolve sostenendo che la discontinuit\u00e0 \u00e8 reale e che ogni \"senso comune\" o obiezione \"intuitiva\" a esso sono infondate.\nSpiegazione della meccanica statistica e della meccanica quantistica.\nUn gran numero di scienziati crede che questo paradosso sia risolto dalla meccanica statistica (attribuita anche a Gibbs) o dalla meccanica quantistica, ponendo che, se i due gas sono composti da particelle indistinguibili, essi obbediscono a differenti statistiche rispetto al caso in cui fossero distinguibili. Dal momento che la distinzione tra le particelle \u00e8 discontinua, si ha l'entropia configurazionale. L'equazione risultante per l'entropia di un classico gas ideale \u00e8 estensiva, ed \u00e8 nota come l'equazione di Sackur-Tetrode.\nLo stato di un gas ideale di energia formula_3, volume formula_4 e con formula_5 particelle, ciascuna delle quali avente massa formula_6, \u00e8 rappresentato specificando il vettore quantit\u00e0 di moto formula_7 ed il vettore posizione formula_8 per ogni particella. Questo pu\u00f2 essere pensato specificando un punto in uno spazio delle fasi formula_9-dimensionale, in cui ciascuno degli assi corrisponde a una delle coordinate della quantit\u00e0 di moto o della posizione di ogni particella. L'insieme dei punti nello spazio delle fasi che il gas potrebbe occupare \u00e8 specificato dalla restrizione che il gas avr\u00e0 particolare energia:\ne che sar\u00e0 contenuto all'interno del volume formula_4 (sia formula_4 una scatola di spigolo formula_13 tale che formula_14):\nper formula_16 e formula_17.\nLa prima restrizione definisce la superficie di un'ipersfera formula_18-dimensionale di raggio formula_19 e il secondo \u00e8 un ipercubo formula_18-dimensionale di volume formula_21. Queste si combinano formando un ipercilindro formula_9-dimensionale. Essendo l'area della parete di un cilindro il prodotto tra la circonferenza di base per l'altezza, l'area formula_23 della parete dell'ipercilindro \u00e8:\nL'entropia \u00e8 proporzionale al logaritmo naturale del numero di stati che il gas pu\u00f2 occupare soddisfacendo le restrizioni sopra elencate. Un altro percorso, che prende avvio dal principio di indeterminazione di Heisenberg, afferma che in uno spazio di fasi non si pu\u00f2 specificare un volume minore di formula_25 dove formula_26 \u00e8 la costante di Planck. L'area sopra descritta dev'essere in realt\u00e0 un guscio di spessore uguale all'incertezza della quantit\u00e0 di moto formula_27 per cui l'entropia va formulata come:\ndove la costante di proporzionalit\u00e0 \u00e8 formula_29, la costante di Boltzmann.\nSi pu\u00f2 prendere la lunghezza della scatola formula_13 come l'incertezza della posizione, e dal principio di indeterminazione di Heisenberg, scriverla formula_31. Risolvendo per formula_27, usando l'approssimazione di Stirling per la funzione Gamma, e tenendo solo i termini di ordine formula_5 l'entropia diviene:\nQuesta quantit\u00e0 non \u00e8 estensiva come pu\u00f2 essere vista considerando due volumi identici con lo stesso numero di particelle ed uguale energia. Si considerano i due volumi separati inizialmente da una barriera; la rimozione o il reinserimento della parete \u00e8 reversibile, ma la differenza di entropia dopo la rimozione della barriera \u00e8:\nche \u00e8 in contraddizione con la termodinamica. Questo costituisce il paradosso di Gibbs che lo stesso scienziato risolse postulando quanto scritto precedentemente. Questo significa che tutti gli stati che differiscono solo per una permutazione delle particelle vanno considerati come lo stesso punto. Per esempio, sia un gas a formula_36-particelle che specifichiamo \"AB\" come lo stato del gas dove la prima particella (\"A\") ha quantit\u00e0 di moto formula_37 e la seconda particella (\"B\") ha quantit\u00e0 di moto formula_38, allora questo punto come pure quello di \"BA\" in cui \"B\" ha quantit\u00e0 di moto formula_37 mentre \"A\" ha quantit\u00e0 di moto formula_38 devono essere considerati come lo stesso punto. Si nota che per un gas di formula_5 particelle, vi sono \"N!\" punti che sono identici in tal senso, e quindi per calcolare il volume dello spazio delle fasi occupate dal gas si deve dividere l'equazione 1 per formula_42. Questo d\u00e0 per l'entropia:\nche si pu\u00f2 facilmente dimostrare come estensiva. Questa \u00e8 l'equazione di Sackur-Tetrode. \u00c8 facilmente intuibile che, utilizzando questa equazione, il valore dell'entropia non presenta differenze dopo aver mischiato due parti dello stesso gas.\nContinuit\u00e0 dell'entropia.\nMentre molti scienziati si ritrovavano nella formulazione di discontinuit\u00e0 dell'entropia mostrata nella \"Figura (a)\" e nelle spiegazioni classiche o facenti uso della meccanica quantistica in termodinamica o in meccanica statistica, altri ritenevano che il paradosso di Gibbs fosse un paradosso reale da risolversi mostrando la continuit\u00e0 dell'entropia.\nRisoluzione del paradosso di Gibbs per la meccanica quantistica.\nNel suo libro, \"Mathematical Foundations of Quantum Mechanics\", John von Neumann forn\u00ec, per la prima volta, una risoluzione del paradosso di Gibbs rimuovendo la discontinuit\u00e0 dell'entropia configurazionale: essa decresce continuamente con il crescere della similitudine delle componenti individuali (Si veda la \"Figura (b)\").\nA pagina 370 della versione inglese del testo, si legge che \" ... Questo chiarisce un vecchio paradosso della forma classica della termodinamica, cio\u00e8 la scomoda discontinuit\u00e0 nell'operazione con pareti semi-peremeabili... Ora abbiamo una transizione continua.\"\nFurono pochi gli scienziati che accettarono questa soluzione, altri non sono ancora convinti.\nRisoluzione del paradosso mediante la teoria dell'informazione.\nUn'altra relazione di continuit\u00e0 entropica fu proposta da Shu-Kun Lin, basandosi su una considerazione di teoria dell'informazione, come mostrato nella \"Figura (c)\". Un calorimetro viene impiegato per determinare l'entropia configurazionale al fine di verificare la proposizione del paradosso di Gibbs o per risolvere il paradosso stesso. Sfortunatamente \u00e8 noto che nessuno dei processi di miscuglio tipici hanno una quantit\u00e0 rilevabile di calore e lavoro trasferiti, nonostante sia misurabile una grande quantit\u00e0 di calore, fino al valore calcolato come formula_44 (dove formula_45 \u00e8 la temperatura e formula_46 i l'entropia termodinamica), e nonostante sia osservabile un elevato valore di lavoro fino a formula_47 (dove formula_48 \u00e8 l'energia libera di Gibbs). \u00c8 necessario ammettere il fatto che \"la differenza di entropia configurazionale dei gas ideali \u00e8 sempre zero\", sia che i gas siano differenti o identici; tale conclusione pu\u00f2 essere considerata come una risoluzione sperimentale del paradosso di Gibbs per i gas ideali. Ci\u00f2 suggerisce che l'entropia configurazionale non ha nulla a che vedere con l'energia (calore formula_49 o lavoro formula_47). Un processo di miscuglio \u00e8 un processo di perdita di informazioni che pu\u00f2 essere discusso pertinentemente solo nell'ambito della teoria dell'informazione e l'entropia configurazionale \u00e8 un'entropia di informazione. Per entropia di informazione (chiamata anche entropia della teoria dell'informazione, o entropia di Shannon), si intende che si tratta di una funzione logaritmica adimensionale formula_51 nella teoria dell'informazione. Non si tratta di una funzione della temperatura formula_45 e non \u00e8 necessariamente legata all'energia. In luogo del calorimetro, \u00e8 possibile utilizzare, per valutare la perdita di informazione durante il miscuglio, sensori chimici o biosensori. Mescolare 1 mole di gas A e 1 mole di un gas diverso B provoca un aumento di al pi\u00f9 2 bits di entropia di informazione se le due parti del contenitore sono usate per registrare 2 bits di informazioni.\nPer le fasi condensate, invece della parola \"miscuglio\" si pu\u00f2 usare la parola \"mescolanza\" per i processi che combinano varie parti di sostanza originariamente in contenitori differenti. Quindi, \u00e8 sempre un processo di mescolanza, sia qualora le sostanze siano molto diverse, o molto simili o persino le stesse. Il modo convenzionale per calcolare l'entropia configurazionale predice che il processo di miscuglio (o mescolanza) di sostanze differenti (distinguibili) \u00e8 pi\u00f9 spontaneo che il processo medesimo tra sostanze uguali (indistinguibili). Tuttavia, questo contraddice l'esperienza, che mostra come il processo di mescolanza della stessa sostanza (o di sostanze indistinguibili) \u00e8 il pi\u00f9 spontaneo; esempi immediati sono la mescolanza spontanea di gocce d'olio in acqua e la cristallizzazione spontanea in cui le celle di lattice indistinguibili si assemblano tra loro. Sostanze pi\u00f9 simili sono miscibili pi\u00f9 spontaneamente: metanolo ed etanolo sono miscibili perch\u00e9 sono molto simili. Senza eccezioni, tutte le osservazioni sperimentali supportano la relazione entropia-similitudine espressa nella \"Figura (c)\". Ne deriva che la relazione entropia-similitudine data da Gibbs nella \"Figura (a)\" \u00e8 opinabile. Una conclusione significativa \u00e8 che - almeno allo stato solido - l'entropia configurazionale ha un valore negativo per i solidi distinguibili: mischiare sostanze diverse diminuisce l'entropia di informazione, e mescolare molecole indistinguibili (da un gran numero di contenitori) per formare una fase di sostanza pura provoca un forte aumento dell'entropia di informazione. Cominciando da una mistura binaria di solidi, mescolando 1 mole di molecole del tipo A per formare una fase e mescolare 1 mole di molecole di tipo B per formare un'altra fase porta ad un aumento dell'entropia di informazione quantificabile in formula_53 bits formula_54bytes, dove formula_55 \u00e8 il numero di Avogadro; e vi sono al massimo solo 2 bits di informazione persa."}
{"id": "1469509", "revid": "767487", "url": "https://it.wikipedia.org/wiki?curid=1469509", "title": "Pavel Kuka", "text": "\u00c8 il 4\u00ba miglior calciatore ceco del decennio (1993-2003) secondo la rivista ceca Mlad\u00e1 fronta DNES.\nCarriera.\nCresciuto nelle giovanili del Rud\u00e1 Hv\u011bzda Cheb, debutt\u00f2 in prima squadra nel 1987 e dal 1989 al 1994 gioc\u00f2 cinque anni nello .\nSuccessivamente pass\u00f2 al Kaiserslautern, in Germania, vincendo la Bundesliga nel 1998, al Norimberga (1999) e allo Stoccarda (2000), prima di tornare allo Slavia Praga e terminare la carriera nel 2005.\nHa giocato con la Nazionale cecoslovacca segnando 7 reti in 24 gare, e con la Nazionale ceca, segnando 22 reti in 63 gare.\nHa fatto parte della spedizione ceca al ."}
{"id": "1469510", "revid": "1788047", "url": "https://it.wikipedia.org/wiki?curid=1469510", "title": "Itagimirim", "text": "Itagimirim \u00e8 un comune del Brasile nello Stato di Bahia, parte della mesoregione del Sul Baiano e della microregione di Porto Seguro."}
{"id": "1469511", "revid": "1788047", "url": "https://it.wikipedia.org/wiki?curid=1469511", "title": "Juazeiro", "text": "Juazeiro \u00e8 un comune del Brasile nello Stato di Bahia, parte della mesoregione di Vale S\u00e3o-Franciscano da Bahia e della microregione di Juazeiro.\nCon la citt\u00e0 di Petrolina, posta oltre il confine statale costituito dal fiume S\u00e3o Francisco, nel Pernambuco, forma un'unica area metropolitana."}
{"id": "1469515", "revid": "322321", "url": "https://it.wikipedia.org/wiki?curid=1469515", "title": "Giuseppe (vescovo di Asti)", "text": "Biografia.\nGiuseppe fu prima eletto vescovo di Vercelli dall'arcivescovo di Milano Ansperto, ma la carica non piacque a papa Giovanni VIII, che il 15 ottobre 879 lo depose dalla dignit\u00e0 episcopale. Alla morte di Ilduino, nell'880, Giuseppe ebbe la consacrazione a vescovo di Asti con la benedizione del papa (lettera papale del 15 febbraio 881).Grazie al vescovo Giuseppe nell'884 l'imperatore Carlo III detto il Grosso concesse alcuni beni e privilegi alla Cattedrale di Asti che in quel periodo custodiva il corpo di san Secondo. "}
{"id": "1469516", "revid": "486946", "url": "https://it.wikipedia.org/wiki?curid=1469516", "title": "Amhara (regione)", "text": ""}
{"id": "1469518", "revid": "76069", "url": "https://it.wikipedia.org/wiki?curid=1469518", "title": "Harar (regione)", "text": ""}
{"id": "1469519", "revid": "1788047", "url": "https://it.wikipedia.org/wiki?curid=1469519", "title": "Pil\u00e3o Arcado", "text": "Pil\u00e3o Arcado \u00e8 un comune del Brasile nello Stato di Bahia, parte della mesoregione di Vale S\u00e3o-Franciscano da Bahia e della microregione di Juazeiro."}
{"id": "1469521", "revid": "433605", "url": "https://it.wikipedia.org/wiki?curid=1469521", "title": "Remanso", "text": "Remanso \u00e8 un comune del Brasile nello Stato di Bahia, parte della mesoregione di Vale S\u00e3o-Franciscano da Bahia e della microregione di Juazeiro."}
{"id": "1469529", "revid": "110157", "url": "https://it.wikipedia.org/wiki?curid=1469529", "title": "Sento S\u00e9", "text": "Sento S\u00e9 \u00e8 un comune del Brasile nello Stato di Bahia, parte della mesoregione di Vale S\u00e3o-Franciscano da Bahia e della microregione di Juazeiro."}
{"id": "1469530", "revid": "729019", "url": "https://it.wikipedia.org/wiki?curid=1469530", "title": "Edoardo Palombi", "text": "Biografia.\nNato in Friuli da famiglia di origini fossanesi, si laure\u00f2 in Giurisprudenza all'Universit\u00e0 degli Studi di Torino. Si spos\u00f2 con Giovanna Maria Baldini.\nDurante la Seconda guerra mondiale fu internato nel campo di concentramento di Ravensbr\u00fcck e fu per due anni prigioniero in Polonia. Da giovane ufficiale combatt\u00e9 sul Ponte di Perati in Albania; Con il grado di colonnello fu sottocapo di Stato Maggiore della Benemerita. Negli anni Cinquanta fu dapprima capo del Nucleo di Polizia giudiziaria, quindi del gruppo investigativo di Palermo, diventando infine comandante della Legione del capoluogo siciliano. Durante il periodo del terrorismo secessionista altoatesino resse il comando della Legione di Bolzano. Con il grado di generale di divisione fu alla guida della Divisione carabinieri \"Pastrengo\" di Milano, con giurisdizione su tutta l'Italia settentrionale. Generale di divisione dell'Arma dei Carabinieri, fu Vice Comandante Generale dell'Arma dei Carabinieri dal 27 luglio 1978 al 26 luglio 1979, figura di rilievo nella lotta ai movimenti anarchici degli anni '70 nel nord Italia. Organizz\u00f2 la liberazione di Carla Ovazza Elkann, sequestrata a Torino. In seguito, fu uno dei \"prefetti di ferro\", a Genova dal 1979 al 1981, assieme a Carlo Alberto dalla Chiesa a Palermo e Boccia a Napoli. Con lo stesso Dalla Chiesa era in ottimi rapporti: prima degli anni settanta era suo diretto superiore, e Dalla Chiesa lo considerava \"suo maestro\"."}
{"id": "1469532", "revid": "181699", "url": "https://it.wikipedia.org/wiki?curid=1469532", "title": "Crema 1908", "text": ""}
{"id": "1469533", "revid": "287204", "url": "https://it.wikipedia.org/wiki?curid=1469533", "title": "Federa\u00e7\u00e3o de Futsal do Mato Grosso do Sul", "text": "La Federa\u00e7\u00e3o de Futsal do Mato Grosso do Sul (conosciuta con l'acronimo di FFSMS) \u00e8 un organismo brasiliano che amministra il calcio a 5 nella versione FIFA per lo Stato del Mato Grosso do Sul.\nFondata il 29 luglio 1979, la FFSMS ha sede nel capoluogo Campo Grande ed ha come presidente Ren\u00ea S. Martinez. La sua selezione non ha mai vinto il Brasileiro de Sele\u00e7\u00f5es de Futsal, e non \u00e8 mai giunta sul podio della medesima competizione."}
{"id": "1469535", "revid": "1793900", "url": "https://it.wikipedia.org/wiki?curid=1469535", "title": "Apoteosi di Angelo della Vecchia nel segno delle virt\u00f9", "text": "Apoteosi di Angelo della Vecchia nel segno delle virt\u00f9, precedentemente noto come Apoteosi del Doge Morosini, \u00e8 un dipinto a olio su tela realizzato da Giambattista Tiepolo. Non \u00e8 certa la data di realizzazione.\nIl telero rappresenta, attraverso figure allegoriche apparentemente di grandezza naturale (in realt\u00e0 di poche decine di centimetri), l'ascesa di Angelo della Vecchia nel Cielo degli Eroi. Sono molte le contrapposizioni rappresentate, tutte ricollocabili alle diverse forme della virt\u00f9 e del vizio quali, ad esempio: sapienza/ignoranza, mansuetudine/bestialit\u00e0, luce/tenebre, verit\u00e0/menzogna.\nTiepolo lo realizz\u00f2 per il palazzo vicentino dell'avvocato Angelo della Vecchia.\nIl dipinto si trova nella Sala Giunta di Palazzo Isimbardi, a Milano, dopo che nel 1954 la Provincia di Milano lo acquist\u00f2 per impedire che fosse trasferito in collezioni estere."}
{"id": "1469536", "revid": "119497559", "url": "https://it.wikipedia.org/wiki?curid=1469536", "title": "Jenna Johnson", "text": "Specializzata nella farfalla ha vinto la medaglia d'oro nella staffetta 4x100\u00a0m misti e l'argento nei 100\u00a0m farfalla ai Giochi olimpici di Los Angeles 1984."}
{"id": "1469537", "revid": "1788047", "url": "https://it.wikipedia.org/wiki?curid=1469537", "title": "Sobradinho (Bahia)", "text": "Sobradinho \u00e8 un comune del Brasile nello Stato di Bahia, parte della mesoregione di Vale S\u00e3o-Franciscano da Bahia e della microregione di Juazeiro."}
{"id": "1469538", "revid": "46291", "url": "https://it.wikipedia.org/wiki?curid=1469538", "title": "Ancistrocladus", "text": "Ancistrocladus (Wall., 1829) \u00e8 un genere di piante angiosperme appartenente alla famiglia monotipica Ancistrocladaceae.\nTassonomia.\nSecondo il sistema Cronquist la famiglia Ancistrocladaceae appartiene all'ordine Violales, mentre la Classificazione APG II mantiene la famiglia ma l'assegna all'ordine Caryophyllales.\nRecenti analisi biomolecolari e biochimiche suggeriscono che i taxa carnivori appartenenti all'ordine Caryophyllales (le famiglie Droseraceae e Nepenthaceae e le specie \"Drosophyllum lusitanicum\" e \"Triphyophyllum peltatum\") appartengono tutte allo stesso clade, cui apparterrebbero anche le Ancistrocladaceae. Le piante di questa famiglia, per\u00f2, sono tutte non-carnivore.\nL'ipotesi dell'esistenza di una stretta relazione tra questa famiglia e le Dioncophyllaceae, cui appartiene la pianta carnivora \"Triphyophyllum peltatum\", \u00e8 supportata dalla morfologia simile di pollini e piccioli.\nSpecie.\nAl genere \"Ancistrocladus\" appartengono 20 specie:\nMorfologia.\nSono delle liane con uno stelo simpodiale complesso che pu\u00f2 superare i 10 cm di diametro.\nLe foglie nascono da rosette dense e sempreverdi; presentano un picciolo corto e privo di stipole e sulla pagina superiore sono presenti dei tricomi che secernono una sostanza cerosa.\nI fiori sono piccoli e il frutto \u00e8 una noce che spesso porta dei sepali simili a delle ali.\nDistribuzione e habitat.\nVivono nelle zone tropicali dell'Africa, in India occidentale, nel Sud-est asiatico, nel Borneo e a Taiwan.\nUsi.\nL'interesse scientifico nei confronti di questo genere \u00e8 cresciuto considerevolmente perch\u00e9 la liana \"Ancistrocladus korupensis\" \u00e8 considerata un potenziale anti-AIDS a causa del suo altamente efficace meccanismo d'azione contro il virus dell'HIV. Questa pianta \u00e8 stata scoperta in Camerun e il suo principio attivo \u00e8 l'alcaloide michellamine B, che viene estratto dalle foglie mature. Il korupensamine E \u00e8 invece un altro farmaco estratto da questa pianta usato per la cura della malaria.\n\"Ancistrocladus abbreviatus\" \u00e8 stato utilizzato dalla medicina tradizionale del Ghana per curare febbre e morbillo."}
{"id": "1469540", "revid": "287204", "url": "https://it.wikipedia.org/wiki?curid=1469540", "title": "Federa\u00e7\u00e3o Norteriograndense de Futsal", "text": "La Federa\u00e7\u00e3o Norteriograndense de Futsal (conosciuta con l'acronimo di FNFS) \u00e8 un organismo brasiliano che amministra il calcio a 5 nella versione FIFA per lo stato del Rio Grande do Norte.\nTra le pi\u00f9 antiche del Brasile essendo stata fondata il 31 ottobre 1957, la FNFS ha sede nel capoluogo atal ed ha come presidente Clovis Gomes da Costa Filho. La sua selezione non ha mai vinto il Brasileiro de Sele\u00e7\u00f5es de Futsal, ha collezionato due terzi posti nel 1961 e 1965, che sono i migliori piazzamenti della sua storia."}
{"id": "1469545", "revid": "1788047", "url": "https://it.wikipedia.org/wiki?curid=1469545", "title": "Microregione di Juazeiro", "text": "Juazeiro \u00e8 una microregione dello Stato di Bahia in Brasile, appartenente alla mesoregione di Vale S\u00e3o-Franciscano da Bahia.\nComuni.\nComprende 8 municipi:"}
{"id": "1469551", "revid": "26751", "url": "https://it.wikipedia.org/wiki?curid=1469551", "title": "Ancistrocladaceae", "text": ""}
{"id": "1469553", "revid": "287204", "url": "https://it.wikipedia.org/wiki?curid=1469553", "title": "Federa\u00e7\u00e3o de Futsal do Par\u00e1", "text": "La Federa\u00e7\u00e3o de Futsal do Par\u00e1 (conosciuta con l'acronimo di FEFUSPA) \u00e8 un organismo brasiliano che amministra il calcio a 5 nella versione FIFA per lo stato di Par\u00e1.\nFondata il 5 aprile 1988, la FEFUSPA ha sede nel capoluogo Bel\u00e9m ed ha come presidente Paulo Jos\u00e9 da Silva. La sua selezione non ha mai vinto il Brasileiro de Sele\u00e7\u00f5es de Futsal, e non \u00e8 mai giunta sul podio della medesima competizione. Come migliori piazzamenti ha un quarto posto nel 1976 al Brasileiro de Sele\u00e7\u00f5es Juvenil de Futsal ed un terzo posto nell'ultimo Brasileiro de Sele\u00e7\u00f5es Sub-15 de Futsal svoltosi nel 2006."}
{"id": "1469554", "revid": "599013", "url": "https://it.wikipedia.org/wiki?curid=1469554", "title": "Karen Phillips", "text": "Conosciuta dopo il matrimonio anche con il nome di Karen Anne Higgison.\nSpecializzata nella farfalla ha vinto la medaglia d'argento nei 200\u00a0m farfalla alle Olimpiadi di Los Angeles 1984."}
{"id": "1469556", "revid": "118211", "url": "https://it.wikipedia.org/wiki?curid=1469556", "title": "Solcenizin", "text": ""}
{"id": "1469557", "revid": "1788047", "url": "https://it.wikipedia.org/wiki?curid=1469557", "title": "Macurur\u00e9", "text": "Macurur\u00e9 \u00e8 un comune del Brasile nello Stato di Bahia, parte della mesoregione di Vale S\u00e3o-Franciscano da Bahia e della microregione di Paulo Afonso."}
{"id": "1469559", "revid": "1788047", "url": "https://it.wikipedia.org/wiki?curid=1469559", "title": "Paulo Afonso", "text": "Paulo Afonso \u00e8 un comune del Brasile nello Stato di Bahia, parte della mesoregione di Vale S\u00e3o-Franciscano da Bahia e della microregione di Paulo Afonso.\nGeografia fisica.\nIl comune \u00e8 attraversato dal fiume S\u00e3o Francisco che forma delle famose cascate, insieme al suo affluente Moxot\u00f3 alimenta un complesso di centrali idroelettriche che fanno di Paulo Afonso una \"capitale dell'energia\".\nInfrastrutture e trasporti.\nLa citt\u00e0 \u00e8 servita dall'aeroporto di Paulo Alfonso.\nAmministrazione.\nDivenne amministrazione autonoma nel 1958."}
{"id": "1469561", "revid": "287204", "url": "https://it.wikipedia.org/wiki?curid=1469561", "title": "Federa\u00e7\u00e3o Paranaense de Futsal", "text": "La Federa\u00e7\u00e3o Paranaense de Futsal (conosciuta con l'acronimo di FPFS) \u00e8 un organismo brasiliano che amministra il calcio a 5 nella versione FIFA per lo stato di Paran\u00e1.\nTra le pi\u00f9 antiche del Brasile essendo stata fondata il 10 febbraio 1956, la FPFS ha sede nel capoluogo Curitiba ed ha come presidente Firmino Dias Lopes. La sua selezione non ha per\u00f2 mai vinto il Brasileiro de Sele\u00e7\u00f5es de Futsal, giungendo tre volte seconda (1983, 1993, 2005). Meglio \u00e8 andata nel Brasileiro de Sele\u00e7\u00f5es Sub-20 de Futsal dove Paran\u00e1 si \u00e8 laureato campione nel 2004"}
{"id": "1469563", "revid": "322321", "url": "https://it.wikipedia.org/wiki?curid=1469563", "title": "Egidolfo", "text": "\u00c8 stato vescovo di Asti nel IX secolo.\nBiografia.\nL'unica notizia certa di Egidolfo, \u00e8 la sua partecipazione al sinodo di Milano dell'876 indetto dall'arcivescovo Tadone."}
{"id": "1469564", "revid": "1788047", "url": "https://it.wikipedia.org/wiki?curid=1469564", "title": "Rodelas", "text": "Rodelas \u00e8 un comune del Brasile nello Stato di Bahia, parte della mesoregione di Vale S\u00e3o-Franciscano da Bahia e della microregione di Paulo Afonso."}
{"id": "1469565", "revid": "842", "url": "https://it.wikipedia.org/wiki?curid=1469565", "title": "IBM-compatibile", "text": ""}
{"id": "1469566", "revid": "287204", "url": "https://it.wikipedia.org/wiki?curid=1469566", "title": "Federa\u00e7\u00e3o Paraibana de Futsal", "text": "La Federa\u00e7\u00e3o Paraibana de Futsal (conosciuta con l'acronimo di FPFS) \u00e8 un organismo brasiliano che amministra il calcio a 5 nella versione FIFA per lo stato di Para\u00edba.\nFondata il 20 marzo 1964, la FPFS ha sede nel capoluogo Jo\u00e3o Pessoa ed ha come presidente Geraldo Magela das Neves Freire. La sua selezione non ha mai vinto il Brasileiro de Sele\u00e7\u00f5es de Futsal, giungendo come miglior risultato al terzo posto del 1983."}
{"id": "1469568", "revid": "1788047", "url": "https://it.wikipedia.org/wiki?curid=1469568", "title": "Microregione di Paulo Afonso", "text": "Paulo Afonso \u00e8 una microregione dello Stato di Bahia in Brasile, appartenente alla mesoregione di Vale S\u00e3o-Franciscano da Bahia.\nComuni.\nComprende 6 municipi:"}
{"id": "1469574", "revid": "287204", "url": "https://it.wikipedia.org/wiki?curid=1469574", "title": "Federa\u00e7\u00e3o Pernambucana de Futsal", "text": "La Federa\u00e7\u00e3o Pernambucana de Futsal (conosciuta con l'acronimo di FPFS) \u00e8 un organismo brasiliano che amministra il calcio a 5 nella versione FIFA per lo stato di Pernambuco.\nFondata il 10 maggio 1962, la FPFS ha sede nel capoluogo Recife ed ha come presidente Edson Domingues Nogueira. La sua selezione ha un discreto palmar\u00e8s che comprende un Brasileiro de Sele\u00e7\u00f5es de Futsal nel 1993 (a cui si aggiungono un secondo posto nel 1987 ed un terzo nel 1997), un Brasileiro de Sele\u00e7\u00f5es Sub-17 de Futsal nel 2007, e dueBrasileiro de Sele\u00e7\u00f5es Sub-15 de Futsal nel 2006 e 2008."}
{"id": "1469580", "revid": "842", "url": "https://it.wikipedia.org/wiki?curid=1469580", "title": "Taito Corporation", "text": ""}
{"id": "1469581", "revid": "367445", "url": "https://it.wikipedia.org/wiki?curid=1469581", "title": "Fondamenta delle Zattere", "text": "La Fondamenta delle Zattere (in dialetto veneziano \"Fondamenta de le Z\u00e0tare\") \u00e8 una lunga \"fondamenta\" che costituisce il limite meridionale della citt\u00e0 di Venezia.\nSituata nel sestiere di Dorsoduro, si affaccia sul Canale della Giudecca e lo costeggia per la quasi totalit\u00e0 della sua lunghezza, con un percorso lungo all'incirca un chilometro che inizia a ridosso della Stazione Marittima a San Basilio e arriva fino alla Punta della Dogana, dove il Canale della Giudecca sfocia nel Bacino di San Marco.\nEssendo esposta interamente verso sud, \u00e8 molto soleggiata e costituisce una tradizionale meta di passeggiate primaverili ed estive, favorite anche dai bar, dalle gelaterie e dai ristoranti che vi si affacciano.\nStoria.\nSi tratta di una delle zone pi\u00f9 antiche della citt\u00e0. Secondo la tradizione, sarebbe proprio in vicinanza di questa zona che nell'anno 810 avrebbe avuto luogo lo scontro navale tra l'esercito franco agli ordini di Pipino d'Italia, figlio di Carlo Magno e le truppe della nascente Repubblica di Venezia. Favoriti dalla conoscenza dei fondali, i Veneziani, usando imbarcazioni a fondo piatto e prive di bordi, simili quindi a zattere, attirarono i battelli franchi in zone a basso pescaggio, provocandone l'incagliamento e riuscendo quindi a sconfiggerli. L'esito della battaglia pose fine alla guerra e allo stesso tempo sanc\u00ec definitivamente la totale indipendenza della Serenissima Repubblica, che nello stesso anno trasfer\u00ec la sua sede da \"Metamauco\" (Malamocco) a \"Rivo Alto\" (l'odierno sestiere di San Marco) sotto il dogado di Agnello o Angelo Partecipazio, che nell'elenco tradizionale dei dogi \u00e8 il decimo della sequenza ma che molti storici tendono a considerare come l'effettivo primo doge di Venezia a pieno titolo. La \"Fondamenta delle Zattere\" sarebbe stata denominata in questo modo proprio in ricordo di questo episodio storico. Tuttavia, l'episodio storico a cui si fa riferimento ebbe in realt\u00e0 luogo in un altro punto della laguna veneta, nei pressi di Albiola.\nUn'altra ipotesi pi\u00f9 attendibile ricollega il nome all'uso originario di questa lunga riva come punto di arrivo dei carichi di legname e di sale, che nel tratto finale di navigazione lungo il Canale della Giudecca venivano trasportati su zattere. In effetti nell'ultimo tratto della fondamenta verso la Basilica di Santa Maria della Salute sono tuttora presenti le massicce fabbriche dei Magazzini del Sale, chiamati anche \"Saloni\", destinate dalla Repubblica di Venezia allo stoccaggio di questa merce, preziosa per l'epoca. La Fondamenta delle Zattere \u00e8 toponomasticamente suddivisa in quattro tronconi, a partire da San Basilio verso il Bacino di San Marco:"}
{"id": "1469583", "revid": "838137", "url": "https://it.wikipedia.org/wiki?curid=1469583", "title": "Tracy Caulkins", "text": "Specializzata nei misti ha vinto tre medaglie d'oro ai Giochi olimpici di Los Angeles 1984. \u00c8 diventata una dei Membri dell'International Swimming Hall of Fame. Ha detenuto il record mondiale nei 200\u00a0m farfalla, 200\u00a0m e 400\u00a0m misti e nella staffetta 4x100\u00a0m sl.\nNella sua carriera ha vinto 48 titoli nazionali, record superato da Michael Phelps nel 2010."}
{"id": "1469584", "revid": "599013", "url": "https://it.wikipedia.org/wiki?curid=1469584", "title": "Jan Suchop\u00e1rek", "text": "Carriera.\nClub.\nDopo aver giocato nelle giovanili del Poldi Kladno, approd\u00f2 nel 1988 al Dukla Praga. Dal 1991 al 1996 gioc\u00f2 nello , dove si afferm\u00f2 come uno dei migliori difensori cechi in quegli anni.\nDopo il , il calciatore si trasfer\u00ec in Francia allo Strasburgo e nel 1999 pass\u00f2 per circa un milione e mezzo di marchi al Tennis Borussia Berlino, allora militante in 2. Fu\u00dfball-Bundesliga.\nNell'estate del 2000 ritorn\u00f2 in Repubblica Ceca allo Slavia Praga e nel 2003 torn\u00f2 nella squadra della sua citt\u00e0 dove termin\u00f2 la carriera nel 2005.\nNazionale.\nMilit\u00f2 nella nazionale cecoslovacca e in quella ceca, giocando complessivamente 61 gare e segnando 4 reti. Partecip\u00f2 al , dove mise a segno il gol del momentaneo 1-0 contro la nella fase a gironi e ottenne il secondo posto finale nel torneo."}
{"id": "1469586", "revid": "365417", "url": "https://it.wikipedia.org/wiki?curid=1469586", "title": "Decusse (moneta)", "text": "La decusse (in latino \"decussis\") era una moneta romana fusa pari a dieci assi, inserita all'interno del sistema dell'aes signatum e aes grave. \nLa parola viene da \"decem\" e \"as\" cio\u00e8 dieci assi.\nLa moneta aveva come indicazione del valore il segno \u00d7, dieci secondo il sistema di numerazione romano. La moneta ha dato nome al segno omonimo.\nSe ne conoscono solo tre esemplari.\nPesava circa 700 grammi."}
{"id": "1469591", "revid": "287204", "url": "https://it.wikipedia.org/wiki?curid=1469591", "title": "Gabrielle Drake", "text": "Biografia.\nPrimi anni.\nDrake \u00e8 nata a Lahore, nell'India britannica, da Rodney Drake, ingegnere presso la Bombay Burmah Trading Corporation e dalla compositrice Molly Drake. Vissuta in Estremo Oriente in diversi paesi, tra cui in Myanmar, dove nacque il fratello, il cantautore Nick Drake. All'et\u00e0 di otto anni si trasfer\u00ec con la famiglia dalla Birmania in Inghilterra. In seguito ebbe a dire che:\nDurante il viaggio per l'Inghilterra partecip\u00f2, sulla nave, a diverse produzioni teatrali per bambini in cui, come lei stessa ricord\u00f2 in seguito, \"ero una terribile esibizionista\" Frequent\u00f2 il collegio femminile di Edgbaston a Birmingham, la Wycombe Abbey School a High Wycombe e la Royal Academy of Dramatic Art (RADA) di Londra. \nGabrielle Drake ha avuto una lunga carriera recitativa, cominciata a met\u00e0 degli anni '60 ed apparendo successivamente in molti drammi televisivi.\nCarriera cinematografica.\nDrake ottenne visibilit\u00e0 per la prima volta nel 1970 grazie al suo ruolo del tenente Gay Ellis nella serie TV di fantascienza \"UFO\", nella quale la sua divisa era costituita da un abito d'argento con minigonna ed una parrucca viola. Nella serie, il tenente Ellis \u00e8 il comandante della Base Luna della SHADO, la prima linea di difesa della Terra contro i dischi volanti invasori. Drake apparve in circa la met\u00e0 dei 26 episodi prodotti, abbandonando la serie durante una pausa della produzione per perseguire altre opportunit\u00e0 di recitazione.\nNel 1971 Drake apparve in un cortometraggio intitolato \"Crash!\", basato su un capitolo del romanzo \"La mostra delle atrocit\u00e0\" di J. G. Ballard. Nel film, diretto da Harley Cokeliss, Ballard parla delle idee contenute nel suo libro: Drake apparve come il passeggero vittima di un incidente automobilistico. Ballard in seguito svilupp\u00f2 l'idea nel suo romanzo del 1973 \"Crash\". Nella bozza del romanzo Drake veniva citata per nome, ma nella versione definitiva pubblicata fu eliminato qualsiasi riferimento a lei. Nel documentario della BBC \"Synth Britannia\" del 2009 alcune immagini di Ballard e Drake prese dal corto \"Crash!\" furono inserite nel videoclip del brano \"Cars\" (1979) di Gary Numan.\nNei primi anni '70 Drake fu associata al boom dei film sexploitation britannici, apparendo ripetutamente nuda o in topless. Recit\u00f2 la parte di una modella nuda di artista nel film \"Connecting Rooms\" (1970) e fu una delle conquiste di Peter Sellers nel film \"Mi \u00e8 caduta una ragazza nel piatto\". Interpret\u00f2 anche uno dei ruoli principali nella commedia sexy \"Au Pair Girls\" (in italiano \"Le femmine sono fatte per fare l'amore\", 1972) ed appar\u00ec in due film di Derek Ford, \"Suburban Wives\" (1971) e nel suo sequel \"Commuter Husbands\" (1972), in cui interpretava la parte della narratrice che collega tra di loro i pi\u00f9 disparati episodi.\nLe sue prime apparizioni televisive includono \"Agente speciale\" (1967), \"Coronation Street\" (come Inga Olsen nel 1967) e \"Il Santo\" (1968). Nel 1970 In 1970 sostenne un provino per la parte di Jo Grant in \"Doctor Who\", raggiungendo la lista finale delle ultime tre scelte ma non ottenendo la parte.\nDrake ebbe grande visibilit\u00e0 in \"The Brothers\", una serie TV culto della BBC in cui fu parte del cast regolare per le prime quattro stagioni, interpretando il ruolo di Jill, la fidanzata (ed in seguito moglie) di David Hammond. Appar\u00ec anche in un episodio della serie \"Thriller\" di Brian Clemens, in \"Kelly Monteith\" (come moglie di Monteith, nel 1979\u201380), in una versione televisiva di \"L'importanza di chiamarsi Ernesto\" (1985, PBS), in \"Crossroads\" (1985\u201387, nella parte del boss del motel Nicola Freeman) per poi tornare a \"Coronation Street\" nel 2009 nelle vesti di Vanessa. In \"The Inspector Lynley Mysteries\" (2003\u201305) recit\u00f2 la parte della mamma della protagonista.\nL'8 aprile 1987 fu protagonista della monografia dedicata in \"This Is Your Life\".\n\u00c8 apparsa anche in alcune serie televisive britanniche, tra cui \"Coronation Street\", \"The Brothers\", \"The Avengers\", \"Crossroads\" e \"The professionals\". Continua a recitare in teatro ed occasionalmente prende parte a produzioni cinematografiche e televisive. Al cinema i suoi ruoli pi\u00f9 importanti sono stati quelli in \"M'\u00e8 caduta una ragazza nel piatto\" del 1970 ed in \"Au Pair Girls\" del 1972.\nCarriera teatrale.\nDrake debutt\u00f2 in teatro nel 1964 durante la stagione inaugurale del Everyman Theatre di Liverpool, interpretando Cecily ne \"L'importanza di chiamarsi Ernesto\". Nel 1966 entr\u00f2 a far parte del Birmingham Repertory Company ed interpret\u00f2 la regina Isabella nell'Edoardo II di Christopher Marlowe. Ebbe ruoli anche in \"Vite in privato\" (con Ren\u00e9e Asherson), \"The Simpleton of the Unexpected Isles\" (con Linda Marlowe e Patrick Mower), \"La dodicesima notte\" e \"Inadmissible Evidence\". L'anno successivo fu Roxanne in \"Cyrano de Bergerac\" al Open Air Theatre al Regent's Park. Nella stegione 1974\u201375 al Bristol Old Vic recit\u00f2 in \"Cowardy Custard\", un intrattenimento basato su parole e musiche di No\u00ebl Coward. Nel 1975 fu Madeline Bassett nel casto originale londinese del musical \"Jeeves\" di Andrew Lloyd Webber e Alan Ayckbourn. Apparve anche in \"French Without Tears\" la Little Theatre di Bristol. Nel 1978 fu Lavinia, opposta a Simon Callow nel titolo del lavoro, nel \"Titus Andronicus\" di Shakespeare, diretto da Adrian Noble al New Vic, Bristol. Nello stesso anno recit\u00f2 in the Bristol Old Vic e in \"The Provok'd Wife\" di Vanbrugh\nFu diretta da Mike Ockrent in \"Look, No Hans!\", al fianco di David Jason, durante la stagione 1983-84 del Theatre Royal di Bath. Fece una seconda apparizione in \"L'importanza di chiamarsi Ernesto\" al Royalty Theatre di Londra in una produzione diretta da Donald Sinden e nella quale figuravano anche Wendy Hiller, Clive Francis, Phyllida Law e Denis Lawson (1987-88). Nel 1988 ha interpretato la parte di Fiona Foster nel revival di \"How the Other Half Loves\" di Alan Ayckbourn, prima al Greenwich Theatre poi al Duke of York's Theatre. Durante la stagione 1990-91 al Theatre Royal di Bath, recit\u00f2 in \"Risky Kisses\" con Ian Lavender. Nel 1991 recit\u00f2 con Frank Windsor, Patrick Cargill e Mark Curry in \"Charley's Aunt\", produzione ufficiale per il centenario del Mobil Touring Theatre. Nel 1993 ha interpretato il ruolo di Monica in \"Il divo Garry\" di No\u00ebl Coward al Globe Theatre di Londra, in un revival diretto e interpretato da Tom Conti. Insieme a Jeremy Clyde nel 1995 fu protagonista della tourn\u00e9e \"Cavalcade\" del King's Head Theatre, per la regia di Dan Crawford. Nel 1999 \u00e8 stata Vittoria nella produzione di Paul Kerryson \"Il diavolo bianco\" al Haymarket Theatre di Leicester. Nello stesso anno and\u00f2 in tourn\u00e9e con la Oxford Stage Company con il ruolo di Hester Bellboys in \"A Penny for a Song\" di John Whiting insieme a Julian Glover, Jeremy Clyde e Charles Kay. Nel 2002 ha recitato nella parte di Mrs Malaprop nella tourn\u00e9e di \"The Rivals\" con la British Actors' Theatre Company, il cui direttore artistico, Kate O'Mara, aveva recitato insieme a Drake nella serie TV \"The Brothers\".\nFece apparizioni regolari al Royal Exchange Theatre di Manchester, dopo avervi debuttato nel 1979 in una versione non pantomimica di \"Cenerentola\", scritta da Trevor Peacock. Nello stesso anno recit\u00f2 con Sorcha Cusack e Susan Penhaligon nella produzione di Caspar Wrede di \"Il giardino dei ciliegi\". Nel 1986 fu Madame Gobette nella prima inglese di \"Court in the Act\" di Maurice Hennequin, che in seguito interpret\u00f2 all'Yvonne Arnaud Theatre di Guildford, ed al Theatre Royal di Bath, prima di trasferirsi al Phoenix Theatre di Londra (1987). Tra gli altri ruoli interpretati al Royal Exchange si ricordano Mrs Erlynne in \"Il ventaglio di Lady Windermere\" (1996), Anna in \"The Ghost Train Tattoo\" (2000), Fay in \"Loot\" (2001); Lady Bracknell in \"L'importanza di chiamarsi Ernesto\" (2004) e la contessa de la Briere in \"What Every Woman Knows\" (2006). Nel 2001, nello stesso teatro, Drake sostitu\u00ec Patricia Routledge nel ruolo di Mrs Conway durante il periodo delle prove per \"Time and the Conways\" di J. B. Priestley, con la Routledge che fu costretta ad abbandonare per malattia.\n\u00c8 apparsa anche nel suo show personale, \"Dear Scheherazade\", dove interpreta la scrittrice del XIX secolo Elizabeth Gaskell (2005, 2007, 2010). Al Chipping Campden Literature Festival del 2011 insieme a Martin Jarvis lesse degli estratti dalle lettere e dai diari di Robert e Clara Schumann nel recital \"Beloved Clara\". Era apparsa nella stessa pi\u00e8ce negli anni precedenti, sempre con Jarvis e con la pianista Lucy Parham alla Wigmore Hall di Londra.\nVita privata.\nDrake ha contribuito a dare fama al fratello Nick Drake ed alla madre Molly Drake. La si pu\u00f2 sentire accompagnare il fratello in diverse canzoni registrate privatamente e che sono state poi inserite nel 2007 nell'album \"Family Tree\". Dopo la pubblicazione di canzoni scritte e cantate dalla madre, Drake disse \"La sua creativit\u00e0 era una cosa personale ed \u00e8 stata fortunata a poterla sviluppare in un ambiente dove questo suo lato era totalmente accettato. Anzi, mio padre l'ha pure incoraggiata. Era cos\u00ec orgoglioso di lei! Una volta fece 40 miglia per andare a Birmingham e far stampare quattro canzoni su disco.\" Nel 2014 pubblic\u00f2 \"Nick Drake: Remembered for a While\", un libro di memorie sul fratello. Nell'aprile 2018 ritir\u00f2 a Belfast per conto del fratello il \"BBC Radio 2 Folk Awards\".\nAttualmente vive presso la Wenlock Abbey a Much Wenlock, nella contea dello Shropshire, in una casa che costru\u00ec nel 1983 insieme al marito, l'artista sudafricano Louis de Wet, deceduto nel 2018. La ristrutturazione della casa fu portata avanti per molti anni come progetto artistico e nel 2004 la descrisse come \"il pi\u00f9 bel cantiere del mondo\". Nel 2013 Drake ha prodotto \"In the Gaze of the Medusa\", un film diretto da Gavin Bush sul progetto di ristrutturazione ed i disegni del marito per la casa."}
{"id": "1469594", "revid": "104458", "url": "https://it.wikipedia.org/wiki?curid=1469594", "title": "NPWJ", "text": ""}
{"id": "1469596", "revid": "104458", "url": "https://it.wikipedia.org/wiki?curid=1469596", "title": "NPSG", "text": ""}
{"id": "1469599", "revid": "104458", "url": "https://it.wikipedia.org/wiki?curid=1469599", "title": "No peace without justice", "text": ""}
{"id": "1469601", "revid": "61051", "url": "https://it.wikipedia.org/wiki?curid=1469601", "title": "Associazione Calcio Femminile Firenze", "text": "LAssociazione Calcio Femminile Firenze A.S.D. \u00e8 stata una societ\u00e0 di calcio femminile dilettantistica con sede a Firenze. Fondata alla fine degli anni settanta, ha disputato numerose stagioni in Serie A, massimo livello del campionato italiano di calcio femminile, nella quale milita nella sua ultima fase dalla stagione 2010-2011 alla stagione 2014-2015.\nStoria.\nIl Firenze nasce nel 1979 con il nome di Polisportiva Oltrarno Firenze per poi assumere il nome di Firenze nel 1986.\nDopo alcuni anni tra campionati regionali e Serie B nel 1984 arriva la promozione in Serie A, campionato nel quale rimarr\u00e0 fino alla stagione 1992-1993, stagione in cui, nonostante la squadra abbia raggiunto il miglior traguardo di tutta la sua storia classificandosi al 3\u00ba posto, per motivi economici la societ\u00e0 rinuncia alla massima serie per ripartire dalla Serie C.\nNel 2005 ritorna in Serie A. Dopo la salvezza nella stagione 2006-2007, retrocede l'anno successivo nella Serie A2, per poi essere nuovamente promossa in serie A al termine della stagione 2009-2010.\nNel 2015 viene fondata la sezione femminile della ACF Fiorentina raccogliendo l'eredit\u00e0 dello storico club."}
{"id": "1469605", "revid": "78273", "url": "https://it.wikipedia.org/wiki?curid=1469605", "title": "Shawapf", "text": ""}
{"id": "1469616", "revid": "812213", "url": "https://it.wikipedia.org/wiki?curid=1469616", "title": "Joseph Leo Mankiewicz", "text": ""}
{"id": "1469619", "revid": "63945", "url": "https://it.wikipedia.org/wiki?curid=1469619", "title": "Tossicodipendente", "text": ""}
{"id": "1469624", "revid": "339392", "url": "https://it.wikipedia.org/wiki?curid=1469624", "title": "7.62 \u00d7 51 mm NATO", "text": ""}
{"id": "1469629", "revid": "3732", "url": "https://it.wikipedia.org/wiki?curid=1469629", "title": "A Mathematical Theory of Communication", "text": ""}
{"id": "1469634", "revid": "3732", "url": "https://it.wikipedia.org/wiki?curid=1469634", "title": "Communication Theory of Secrecy Systems", "text": ""}
{"id": "1469644", "revid": "712828", "url": "https://it.wikipedia.org/wiki?curid=1469644", "title": "Neon Genesis Evangelion (film)", "text": ""}
{"id": "1469645", "revid": "124931004", "url": "https://it.wikipedia.org/wiki?curid=1469645", "title": "IAC/InterActiveCorp", "text": "La IAC/InterActiveCorp \u00e8 un conglomerato mediatico statunitense che opera in diversi e importanti settori di affari nei settori trasformati da internet, online e offline. IAC ha pi\u00f9 di 60 marchi ed opera in 28 stati con circa 20.000 impiegati.\nL'azienda ha sede a New York. Il quartier generale \u00e8 ospitato dallo IAC Building, opera di Frank Gehry, un edificio degno di nota di Manhattan, che sorge sulla 11th Avenue."}
{"id": "1469646", "revid": "767487", "url": "https://it.wikipedia.org/wiki?curid=1469646", "title": "Mors Syphilitica", "text": "I Mors Syphilitica sono una Darkwave/Gothic band formata a New York City nel 1995, divenendo in seguito una band di culto per questa scena musicale.\nStoria dei Mors Syphilitica.\nI Mors Syphilitica si formarono a New York City nel 1995 da Doc Hammer e la moglie Lisa Hammer dopo lo scioglimento dei Requiem In White.\nLa loro musica combina testi spesso surreali con strumenti inusuali come il mandolino o il banjo e strumenti pi\u00f9 convenzionali come la chitarra. In studio di registrazione, tutti gli strumenti vengono suonati da Doc, mentre nei concerti dal vivo vengono accompagnati da batteristi e bassisti.\nIl loro primo EP, distribuito dalla Sacrum Torch, era stato prodotto in una serie molto limitata, appena 300 copie, ma ebbe un grande successo. Anche i successivi album furono prodotti dalla Sacrum Torch, mentre il loro ultimo lavoro \"Feather and Fate\" venne in seguito distribuito dalla Projekt Records, che diede accesso ai Mors Syphilitica ad un pubblico pi\u00f9 ampio.\nLa band non ha mai concesso molte interviste, preferendo lasciar parlare la loro musica per loro."}
{"id": "1469648", "revid": "1788047", "url": "https://it.wikipedia.org/wiki?curid=1469648", "title": "Maca\u00fabas", "text": "Maca\u00fabas \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Boquira."}
{"id": "1469649", "revid": "1788047", "url": "https://it.wikipedia.org/wiki?curid=1469649", "title": "Novo Horizonte (Bahia)", "text": "Novo Horizonte \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Boquira."}
{"id": "1469651", "revid": "181699", "url": "https://it.wikipedia.org/wiki?curid=1469651", "title": "Sf\u00e2ntu Gheorghe (Covasna)", "text": "Sf\u00e2ntu Gheorghe (in ungherese \"Sepsiszentgy\u00f6rgy\", in tedesco \"Sankt Georgen\") \u00e8 un municipio della Romania di 61.704 abitanti, capoluogo del distretto di Covasna, nella regione storica della Transilvania.\nFanno parte dell'area amministrativa anche le localit\u00e0 di Chilieni e Co\u0219eni.\nLa popolazione \u00e8 costituita per il 75% da persone di origine Sz\u00e9kely e di lingua ungherese.\nMentre la minoranza romena e prevalentemente ortodossa, tra la maggioranza di etnia magiara sono professate la religione cristiana evangelica (Calvinismo) e quella cattolico romana.\nSf\u00e2ntu Gheorghe \u00e8 una delle pi\u00f9 antiche citt\u00e0 della Transilvania, la cui esistenza \u00e8 documentata fin dal 1332. Mentre era parte del Regno d'Ungheria, la citt\u00e0 era un centro economico e amministrativo del comitato di H\u00e1romsz\u00e9k, territorio oggi diviso tra il distretto di Covasna e quello di Bra\u0219ov.\nLo sviluppo economico di Sf\u00e2ntu Gheorghe ebbe inizio nella seconda met\u00e0 del XIX secolo, con l'avviamento di imprese del settore tessile e della fabbricazione di sigarette. La citt\u00e0 entr\u00f2 a far parte della Romania dopo la prima guerra mondiale. Durante la seconda guerra mondiale ritorno a far parte dell'Ungheria per poi passare alla fine della medesima di nuovo alla Romania."}
{"id": "1469652", "revid": "181699", "url": "https://it.wikipedia.org/wiki?curid=1469652", "title": "ACF Firenze", "text": ""}
{"id": "1469654", "revid": "767487", "url": "https://it.wikipedia.org/wiki?curid=1469654", "title": "Oliveira dos Brejinhos", "text": "Oliveira dos Brejinhos \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Boquira."}
{"id": "1469655", "revid": "1788047", "url": "https://it.wikipedia.org/wiki?curid=1469655", "title": "Tanque Novo", "text": "Tanque Novo \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Boquira."}
{"id": "1469656", "revid": "729019", "url": "https://it.wikipedia.org/wiki?curid=1469656", "title": "Ranger 2", "text": "Ranger 2 fu la seconda sonda spaziale statunitense facente parte del Programma Ranger. Il suo obiettivo principale era testare i componenti e le funzioni necessarie per le successive missioni esplorative lunari e spaziali.\nLa sonda.\nRanger 2 apparteneva alla stessa famiglia di Ranger 1, e il progetto era sostanzialmente lo stesso, la sonda consisteva in una base esagonale di 1,5 metri di diametro sulla quale era stato montato un cono di 4 metri di altezza in alluminio. Due pannelli solari erano disposti come due \"ali\" ed erano lunghi ben 5,2 metri, sotto la base esagonale trov\u00f2 posto l'antenna parabolica ad alto guadagno.\nA bordo erano alloggiati diversi strumenti di ricerca come: un telescopio Lyman-alpha, un magnetometro a vapori di rubidio, un analizzatore di elettrostaticit\u00e0, un rilevatore di particelle, due telescopi a coincidenza tripla, un rilevatore di raggi cosmici, un rilevatore di polvere cosmica e un rilevatore di raggi x.\nIl sistema di comunicazione prevedeva, oltre all'antenna ad alto guadagno, anche un'antenna omnidirezionale a guadagno medio e due trasmittenti, uno a 960.1\u00a0MHz e l'altro a 960.05\u00a0MHz.\nL'energia elettrica veniva fornita da 8.680 celle solari sui due pannelli e da una batteria di zinco - argento di 57\u00a0kg. La navigazione e il controllo di assetto erano affidati a sensori solari, terrestri, giroscopi e piccoli razzi per le correzioni. La temperatura era controllata passivamente, con placcature d'oro, alluminio lucido e vernice bianca.\nLa missione.\nIl Ranger 2 fu lanciato il 18 novembre 1961 alle 08:09:00 UTC tramite un razzo vettore Atlas-Agena e fu immesso in un'orbita bassa terrestre di parcheggio. A causa di un malfunzionamento di un giroscopio, il razzo vettore non pot\u00e9 essere riacceso e la sonda non raggiunse mai lo spazio esterno. Rientr\u00f2 bruciando nell'atmosfera il 20 novembre del 1961."}
{"id": "1469658", "revid": "1452073", "url": "https://it.wikipedia.org/wiki?curid=1469658", "title": "Gadiformes", "text": "L'ordine Gadiformes comprende numerose specie di pesci d'acqua dolce, salmastra e salata.\nEtimologia.\nIl nome scientifico Gadiformes deriva dalle parole latine \"gadus\" -merluzzo e \"forma\", e significa appunto a forma di merluzzo. Il nome dell'ordine deriva inoltre dalla famiglia Gadidae."}
{"id": "1469662", "revid": "1788047", "url": "https://it.wikipedia.org/wiki?curid=1469662", "title": "Microregione di Boquira", "text": "Boquira \u00e8 una microregione dello Stato di Bahia in Brasile, appartenente alla mesoregione di Centro-Sul Baiano.\nComuni.\nComprende 11 municipi:"}
{"id": "1469665", "revid": "433605", "url": "https://it.wikipedia.org/wiki?curid=1469665", "title": "Itua\u00e7u", "text": "Itua\u00e7u \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Brumado."}
{"id": "1469667", "revid": "433605", "url": "https://it.wikipedia.org/wiki?curid=1469667", "title": "Maetinga", "text": "Maetinga \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Brumado."}
{"id": "1469668", "revid": "287204", "url": "https://it.wikipedia.org/wiki?curid=1469668", "title": "Gustavo Balsamo-Crivelli", "text": "Biografia.\nIl marchese Balsamo-Crivelli, socialista e giobertiano, fu il direttore de \"Per l'Idea\", supplemento letterario mensile del periodico socialista \"Il Grido del Popolo\" e, dal 13 settembre 1900 al 5 maggio 1903, cur\u00f2 la rubrica \"Idee, uomini, libri\" dell\"Avanti!\", lasciata quando Enrico Ferri assunse la direzione del quotidiano socialista.\nFu tra i fondatori della \"Societ\u00e0 di Cultura\", un circolo culturale frequentato da tutti gli intellettuali torinesi dei primi anni del Novecento, e collabor\u00f2 al quotidiano \"Il Tempo\" e al periodico letterario \"Il campo\". Cur\u00f2 numerose opere di classici italiani e la pubblicazione \"Del primato morale e civile degli italiani\" di Vincenzo Gioberti e, con il filosofo Giovanni Gentile, dei frammenti \"Della riforma cattolica e Della libert\u00e0 cattolica\"."}
{"id": "1469669", "revid": "1788047", "url": "https://it.wikipedia.org/wiki?curid=1469669", "title": "Malhada de Pedras", "text": "Malhada de Pedras \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Brumado."}
{"id": "1469674", "revid": "1649933", "url": "https://it.wikipedia.org/wiki?curid=1469674", "title": "T\u00e2rgu Secuiesc", "text": "T\u00e2rgu Secuiesc (in ungherese \"K\u00e9zdiv\u00e1s\u00e1rhely\", in tedesco \"Szekler Neumarkt\" e in latino \"Novum Forum Siculorum\" riferito ai Siculi di Transilvania) \u00e8 un municipio della Romania di 20.128 abitanti, ubicato nel distretto di Covasna, nella regione storica della Transilvania.\nFa parte dell'area amministrativa anche la localit\u00e0 di Lunga."}
{"id": "1469675", "revid": "287204", "url": "https://it.wikipedia.org/wiki?curid=1469675", "title": "Targu Secuiesc", "text": ""}
{"id": "1469676", "revid": "1788047", "url": "https://it.wikipedia.org/wiki?curid=1469676", "title": "Pirip\u00e1", "text": "Pirip\u00e1 \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Brumado."}
{"id": "1469677", "revid": "767487", "url": "https://it.wikipedia.org/wiki?curid=1469677", "title": "Milano miliardaria", "text": "Milano miliardaria \u00e8 un film del 1951 diretto da Marino Girolami, Marcello Marchesi e Vittorio Metz.\nTrama.\n\u00c8 la storia del tifoso interista Il cav. Luigi Pizzigoni, fotografo milanese, e Peppino Avallone, barbiere napoletano residente a Milano, sono avversari in campo sportivo. Pizzigoni \u00e8 un fiero sostenitore dell'Inter, mentre Peppino fa il tifo per il Napoli. Ogni campionato di calcio d\u00e0 occasione alle pi\u00f9 bizzarre scommesse, finch\u00e9 per la partita Napoli-Inter del campionato 1951, il cav. Luigi scommette addirittura la propria moglie, la bella Vittoria, ammirata da Peppino, contro la bottega del galante barbiere. I due avversari partono cos\u00ec per Napoli dove, sul pi\u00f9 bello arriva Vittoria, a cui la fidanzata di Peppino ha fatto leggere il foglio su cui i due amici hanno siglato la scommessa. Per vendicarsi, Vittoria dice al marito che invertir\u00e0 i termini della scommessa: se vincer\u00e0 l'Inter, si lascer\u00e0 corteggiare da Peppino fino alle estreme conseguenze. L'Inter vince per 3 a 0, il cav. Luigi \u00e8 disperato e i due colombi s'involano verso Sorrento. Qui, Peppino nella camera dell'albergo trover\u00e0 una sorpresa messa in atto dalla sua fidanzata e da Vittoria, mentre il cav. Luigi prometter\u00e0 di non fare pi\u00f9 scommesse."}
{"id": "1469682", "revid": "1788047", "url": "https://it.wikipedia.org/wiki?curid=1469682", "title": "Presidente J\u00e2nio Quadros", "text": "Presidente J\u00e2nio Quadros \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Brumado."}
{"id": "1469683", "revid": "1788047", "url": "https://it.wikipedia.org/wiki?curid=1469683", "title": "Rio do Ant\u00f4nio", "text": "Rio do Ant\u00f4nio \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Brumado."}
{"id": "1469684", "revid": "767487", "url": "https://it.wikipedia.org/wiki?curid=1469684", "title": "Baraolt", "text": "Baraolt (in ungherese \"Bar\u00f3t\") \u00e8 una citt\u00e0 della Romania di 9.606 abitanti, ubicata nel distretto di Covasna, nella regione storica della Transilvania.\nFanno parte dell'area amministrativa anche le localit\u00e0 di:"}
{"id": "1469685", "revid": "1788047", "url": "https://it.wikipedia.org/wiki?curid=1469685", "title": "Tanha\u00e7u", "text": "Tanha\u00e7u \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Brumado."}
{"id": "1469686", "revid": "2037197", "url": "https://it.wikipedia.org/wiki?curid=1469686", "title": "Stazione di Campobasso", "text": "La stazione di Campobasso \u00e8 la stazione ferroviaria principale a servizio della citt\u00e0 di Campobasso, capolinea delle linee per Benevento, Isernia e Termoli. Sono in costruzione altre due fermate a servizio della citt\u00e0, in concomitanza con la nascita della \"metropolitana leggera\" sulla tratta Matrice-Bojano: Campobasso Duca d'Aosta e Campobasso San Michele.\nStoria.\nLa stazione fu inaugurata insieme alla linea per Benevento il 21 settembre 1883.\nIl 1\u00ba gennaio 1994 il deposito locomotive annesso alla stazione venne declassato a rimessa.\nStrutture e impianti.\nLa stazione dispone di un fabbricato viaggiatori, disposto su pi\u00f9 livelli, che ospita la biglietteria, la sala d'attesa, un'edicola, un ristorante e la sede della Polfer. La stazione \u00e8 presenziata, ed \u00e8 quindi presente un locale per la dirigenza del movimento.\nAll'interno si contano 3 binari passanti per il servizio passeggeri: i binari sono serviti da 2 banchine e uniti tra loro tramite un sottopassaggio che collega piazza Vincenzo Cuoco con via dei Novelli, costituendo quindi uno snodo di comunicazione anche col vicino Terminal Bus di piazza Padre Pio da Pietrelcina.\nAltri binari sia passanti sia tronchi sono a servizio dello scalo merci e della rimessa, entrambi dotati di fabbricati indipendenti.\nMovimento.\nLa maggior parte dei viaggiatori si sposta sulla direttrice Campobasso-Venafro, attualmente sospesa per lavori di elettrificazione e sostituita da autoservizi sostitutivi.\nSulla ferrovia Benevento-Campobasso vengono effettuati solamente treni turistici a cura di Fondazione FS, mentre le corse ordinarie sono esclusivamente effettuate con i servizi sostitutivi in autobus.\nDa domenica 9 agosto 2020 \u00e8 ripreso il servizio ordinario, seppur parziale e dopo la sospensione per quasi quattro anni, della relazione Campobasso-Termoli: attualmente sono previste solamente quattro corse con automotrici ALn 663 provenienti dal DL di Benevento e con treni \"Minuetto\" integrate da tre autoservizi sostitutivi\nServizi.\nLa stazione, che RFI classifica nella categoria \"silver\", dispone di:\nCollegamenti esterni.\nStoria e immagini della stazione di Campobasso"}
{"id": "1469687", "revid": "1788047", "url": "https://it.wikipedia.org/wiki?curid=1469687", "title": "Tremedal", "text": "Tremedal \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Brumado."}
{"id": "1469691", "revid": "123249803", "url": "https://it.wikipedia.org/wiki?curid=1469691", "title": "Isaiah Berlin", "text": "\u00c8 considerato uno dei maggiori pensatori liberali del XX secolo. Nato a Riga, Lettonia (allora parte dell'Impero russo), dopo gli studi classici e filosofici, fu la prima persona di ascendenza ebraica ad essere nominato membro nell'elitario All Souls College di Oxford. Durante la Seconda Guerra Mondiale, lavor\u00f2 per il British Diplomatic Service a New York, Washington e Mosca. Fu presidente della Societ\u00e0 Aristotelica dal 1963 al 1964. Dal 1957 al 1967 fu Chichele Professor of Social and Political Thought all'All Souls College di Oxford. Nel 1966 contribu\u00ec alla fondazione del Wolfson College di Oxford e divenne il suo primo presidente. Nel 1957 fu Knight Bachelor e nel 1971 fu insignito con l'Order of Merit. Fu presidente della British Academy dal 1974 al 1978.\nNel 1979 ricevette il \"Jerusalem Prize\" per le sue opere riguardanti la libert\u00e0 individuale nella societ\u00e0. Fu un eccellente saggista, conversatore e narratore. Fu apprezzato traduttore in inglese delle opere di Ivan Turgenev. Dopo essere stato influenzato in un primo momento dalla filosofia analitica, con cui era venuto in contatto negli anni di studio ad Oxford, Berlin abbandon\u00f2 la filosofia pura per dedicarsi a delle ricerche di storia delle idee che ne avrebbero fatto uno dei maggiori saggisti del Novecento. Il contributo di Berlin alla teoria liberale ha avuto influenza duratura, orientando il dibattito contemporaneo. La sua famosa lezione inaugurale del 1958, \"\"Due concetti di libert\u00e0\", in cui egli distingueva tra una forma di libert\u00e0 \"positiva\", come capacit\u00e0 di agire in conformit\u00e0 ai propri valori e scopi \"etici,\" e una \"negativa, \"intesa come assenza di interferenza e costrizioni\", \"da allora in poi ha influenzato le ricerche in campo filosofico e politico sul tema e ha contribuito anche alla creazione di nuove categorie giuridiche.\nI suoi saggi di storia della cultura, tra i quali si ricorda \"The Hedgehog and the Fox\"\", hanno illuminato, nel solco della tradizione liberale, aspetti cruciali della cultura illuministica e romantica, del marxismo, delle dottrine utopiche e del problema dei valori. Delle dottrine utopiche, in linea con Popper, Berlin ha messo in evidenza le pericolose conseguenze sia sul piano individuale, comportando la perdita del principio di responsabilit\u00e0 personale, che sul piano politico, arrivando a trascurare il valore della vita umana per la realizzazione dei presunti \"fini\" della storia. L'interesse per il concetto di libert\u00e0 \u00e8 stato sempre affiancato dall'interesse per la molteplicit\u00e0 di valori che guidano le azioni umane e ne causano la conflittualit\u00e0: l'azione politica, per Berlin, dovr\u00e0 essere orientata al pluralismo di valori, nel tentativo di ridurre la sofferenza umana nel contemperamento delle esigenze dei singoli.\nBiografia.\nIsaiah Berlin era l'unico figlio sopravvissuto di una famiglia ebraica benestante, figlio di Mendel Berlin, commerciante di legname, e diretto discendente di Shneur Zalman (fondatore di Chabad Hasidim), e sua moglie Marie Volshonok. Per parte di madre, Berlin era parente del grande violinista Yehudi Menuhin. Berlin trascorse la sua infanzia a Riga, per trasferirsi poi a Andreapol' (una piccola localit\u00e0 vicino Pskov, che era sostanzialmente una delle propriet\u00e0 della famiglia per i suoi commerci) e infine a San Pietroburgo, dove la famiglia ebbe modo di assistere ai moti di febbraio e alla Rivoluzione di Ottobre del 1917. Questi eventi segnarono profondamente la riflessione politica di Berlin, come ebbe modo lui stesso di ammettere pi\u00f9 volte.\nSentendosi sempre pi\u00f9 oppressa dalla vita sotto il nuovo potere Bolscevico, la famiglia lasci\u00f2 San Pietroburgo tre anni dopo, il 5 ottobre del 1920, per Riga, divenuta capitale della neonata Repubblica di Lettonia; ma l'incontro con il diffuso antisemitismo e difficolt\u00e0 con le autorit\u00e0 lettoni li convinsero a partire per il Regno Unito, nei primi mesi del 1921 (il padre di Isaiah, Mendel, part\u00ec in Gennaio, mentre Isaiah e Marie all'inizio di Febbraio). A Londra, la famiglia risedette nel quartiere di Surbiton, per poi comprare una casa a Holland Park ed infine, sei anni dopo, ad Hampstead. Berlin inizialmente non conosceva nemmeno una parola di inglese, ma lo apprese in meno di un anno.\nBerlin studi\u00f2 dapprima alla Saint Paul's School di Londra e poi al Corpus Christi College di Oxford, dove in un primo momento si dedic\u00f2 allo studio delle \"Literae Humaniores\", un severo corso di studio focalizzato sulle lingue classiche, la storia antica e la filosofia. Si laure\u00f2 con lode e ottenne il \"John Locke Prize\" per la sua performance negli esami di filosofia, superando il suo compagno di studi, Alfred Jules Ayer. A questo punto dei suoi studi, Berlin si trov\u00f2 a considerare numerose possibilit\u00e0 di carriera, fra cui, per un breve periodo, la possibilit\u00e0 di intraprendere l'avvocatura. L'evento decisivo fu un colloquio per il \"Manchester Guardian\", diretto da C. P. Scott, al quale Berlin partecip\u00f2 su consiglio del presidente del Corpus Christi College. Scott stava cercando un classicista, interessato di politica estera, per collaborare con la sua testata; requisito fondamentale era una naturale capacit\u00e0 di scrivere. Scott chiese a Berlin se aveva questa capacit\u00e0; Berlin rispose di no: fu di conseguenza rifiutato e i dubbi circa la sua carriera futura furono sciolti.\nBerlin decise dunque di prendere una seconda laurea ad Oxford, questa volta dedicandosi allo studio di \"Philosophy, Politics &amp; Economics\", un corso, al tempo, di recente introduzione. Dopo la laurea fu nominato \"tutor\" del New College di Oxford e ben presto ottenne anche una borsa di studio per studiare nell'istituzione pi\u00f9 prestigiosa dell'Universit\u00e0 di Oxford, l'All Souls College. Berlin partecip\u00f2 all'esame, per sua stessa ammissione, senza sapere nulla riguardo all'All Souls e al suo funzionamento, ma qui ebbe modo di incontrare figure chiave del mondo culturale, e in particolare politico, di quegli anni.\nMentre Berlin era ancora uno studente, si leg\u00f2 in amicizia con Ayer (con il quale condivideva una rivalit\u00e0 amichevole), Stuart Hampshire, Richard Wollheim, Maurice Bowra, Stephen Spender, J. L. Austin e Nicolas Nabokov. Nel 1940, present\u00f2 un saggio ad una conferenza, cui partecipava anche Ludwig Wittgenstein, alla Cambridge University. Wittgenstein dissent\u00ec con Berlin riguardo alle soluzioni proposte, ma lo lod\u00f2 per la sua onest\u00e0 e integrit\u00e0 intellettuale. Berlin sarebbe rimasto ad Oxford per il resto della sua vita, ad eccezione di un periodo trascorso negli Stati Uniti d'America, lavorando per il British Information Service, a New York, dal 1940 al 1942 e poi per l'ambasciata del Regno Unito a Washington DC, e a Mosca fino al 1946. Per il suo servizio, ottenne il cavalierato del Regno Britannico. Berlin parlava correttamente Russo, Inglese e conosceva il Francese, il Tedesco e l'Italiano, oltre al Latino e al Greco antico. Gli incontri avvenuti con la poetessa Anna Akhmatova, a Leningrado, nel novembre del 1945 e nel gennaio del 1946, lasciarono un segno profondo in entrambi (l'Akhmatova dedic\u00f2 alcune sue poesie proprio a questi incontri).\nNel 1956, Berlin spos\u00f2 Aline Halban Gunzbourg, che non solo era la precedente sposa di un suo collega ad Oxford e vincitrice del campionato francese femminile di golf, ma proveniva, da parte del padre, da una famiglia aristocratica russa, esiliata a seguito dei moti di Ottobre, e, da parte di madre, da una famiglia ebraica di banchieri e commercianti di petrolio, famiglia che aveva ottenuto anche titoli nobiliari e viveva a Parigi (sua madre era Yvonne Deutsch de la Meurthe, nipote di Henri Deutsch de la Meurthe). \nNel 1959 Berlin fu eletto membro straniero onorario dell'American Academy of Arts and Sciences. Fu uno dei protagonisti, inoltre, della fondazione, nel 1966, di un nuovo college ad Oxford, per \"graduate students\", il Wolfson. Il College fu fondato per essere un centro di eccellenza, in cui, a differenza di molti altri college ad Oxford, vi fosse anche un forte senso egualitario e democratico. Berlin fu anche membro del Founding Council del Rothermere American Institute dell'Oxford University. Come Berlin rivel\u00f2 in seguito, quando gli fu richiesto di valutare le credenziali accademiche di Isaac Deutscher, Berlin si oppose alla sua promozione, per le profonde simpatie comuniste del candidato.\nBerlin mor\u00ec ad Oxford nel 1997, all'et\u00e0 di 88 anni. Fu sepolto nel Wolvercote Cemetery. In occasione della sua morte, comparve un articolo sul \"The Independent\" in cui si legge: \"fu un uomo di straordinarie capacit\u00e0 intellettuali, con un raro dono di riuscire a comprendere una vasta variet\u00e0 di sentimenti umani, di speranze e di timori, e una prodigiosa capacit\u00e0 energica di amare la vita, le persone in tutte le loro variet\u00e0, le loro idee e idiosincrasie, la letteratura, la musica, l'arte\". E nella prima pagina del New York Times \"la sua fu una vita esuberante colma di gioia, la gioia del pensiero, della musica, dei buoni amici... Il motivo che corre lungo tutta la sua opera \u00e8 la preoccupazione per la libert\u00e0 e la dignit\u00e0 dell'essere umano... Sir Isaiah Berlin emanava felicit\u00e0 di vivere\".\nOpere.\n\"Due concetti di libert\u00e0\".\nBerlin \u00e8 particolarmente noto per il suo saggio \"Due concetti di libert\u00e0\", risalente al 1958 come testo della lezione inaugurale tenuta dall'autore al momento in cui fu chiamato a ricoprire la cattedra di Teoria politica a Oxford. Egli defin\u00ec il concetto di libert\u00e0 \"negativa\" come assenza di limitazioni o interferenze nei riguardi di ci\u00f2 che un soggetto \u00e8 capace di fare (\"libert\u00e0 da\"). Maggiore \"libert\u00e0 negativa\" significa minori restrizioni delle possibili azioni del soggetto. Berlin associ\u00f2 la libert\u00e0 \"positiva\" con l'idea di padronanza di se stessi, ovvero la capacit\u00e0 di auto-determinazione, essere padroni del proprio destino. Nonostante Berlin ritenesse i due concetti di libert\u00e0 quali legittimi e validi ideali umani, di fatto la storia insegna che il concetto positivo di libert\u00e0 si \u00e8 mostrato particolarmente suscettibile di abusi in politica.\nBerlin sostenne che sotto l'influenza di Jean-Jacques Rousseau, Immanuel Kant e Georg Wilhelm Friedrich Hegel (tutti sostenitori del concetto positivo di libert\u00e0 \"libert\u00e0 di\"), i filosofi europei della politica spesso hanno posto sullo stesso piano la libert\u00e0 e le forme di disciplina o imposizione politica. Tutto ci\u00f2 divenne politicamente pericoloso allorch\u00e9 nel XIX secolo le nozioni di libert\u00e0 positiva vennero usate per difendere il nazionalismo, l'auto-determinazione e l'idea comunista del controllo collettivo sul destino degli uomini. Berlin afferm\u00f2 che l'adesione a tale linea di pensiero avrebbe paradossalmente trasformate le richieste di libert\u00e0 in richieste di controllo e disciplina collettiva \u2014 ritenute necessarie per l'\"auto-controllo\" o auto-determinazione delle nazioni, delle classi sociali, delle comunit\u00e0 democratiche e, addirittura, dell'umanit\u00e0 intera. Quindi, per Berlin, esiste un'elettiva affinit\u00e0 tra libert\u00e0 positiva e totalitarismo.\nPer contro, la libert\u00e0 negativa rappresenta una diversa, forse pi\u00f9 sicura, interpretazione del concetto di libert\u00e0. Coloro che proposero questo concetto (vedi Jeremy Bentham e John Stuart Mill) sostennero che la restrizione e la disciplina erano l'antitesi della libert\u00e0 e per questo furono (e lo sono i contemporanei) meno propensi a confondere libert\u00e0 e restrizione come invece fanno i moderni filosofi portavoce del moderno totalitarismo.\nAltre opere.\nIl saggio di Berlin dal titolo \"Historical Inevitability\" (1953) focalizzava una controversia sorta nell'ambito della filosofia della storia. Secondo Berlin, la scelta da fare \u00e8 tra la credenza secondo cui \"le vite di interi popoli e delle societ\u00e0 siano state influenzate in modo decisivo da parte di straordinari individui\" o, viceversa, ritenere che tutto ci\u00f2 che accade non \u00e8 altro che il risultato di forze estranee all'uomo e ignare delle sue intenzioni. Berlin \u00e8 anche conosciuto per i suoi scritti sulla storia intellettuale della Russia, raccolti principalmente in \"Russian Thinkers\" (1978), un libro in cui l'autore concentra la propria attenzione sulla Russia dell'Ottocento e di tale periodo sa darci una descrizione viva della situazione storica, politica e culturale, elaborando un'avvincente e veridica storia dell\"'intelligencija\" russa.\nGli scritti critici di Berlin sull'Illuminismo, per i quali Berlin usava il termine Contro-Illuminismo e in particolar modo quelli sul Romanticismo, hanno contribuito a propugnare una teoria etica che il filosofo defin\u00ec \"pluralismo dei valori\". Per Berlin, i valori sono delle creazioni dell'umanit\u00e0 e non dei prodotti della natura da scoprire, tuttavia egli sostenne anche che la natura umana \u00e8 tale che certi valori - per esempio, l'importanza della libert\u00e0 individuale - resteranno effettivi attraverso tutte le culture, e ci\u00f2 \u00e8 quanto Berlin voleva intendere usando il termine \"pluralismo oggettivo\". Con questa definizione del pluralismo dei valori, il filosofo sostenne l'idea che i valori morali possono essere allo stesso tempo validi e inconciliabili e quindi possono entrare in conflitto al punto di non poterne trovare una soluzione senza un riferimento a particolari contesti decisionali. Quando i valori sono in contrasto reciproco, ci\u00f2 non vuol dire che uno sia pi\u00f9 importante dell'altro. Il mantenere una promessa pu\u00f2 essere in contrasto con il perseguimento della verit\u00e0; la libert\u00e0 pu\u00f2 non coincidere con la giustizia sociale. I conflitti d'ordine morale sono \"un'intrinseca, irremovibile parte della vita umana ... Questi contrasti fra valori fanno parte della loro e della nostra essenza\".\nPrima di passare alla sezione Bibliografia \u00e8 bene precisare alcuni punti per il lettore che desideri incontrare Isaiah Berlin, superbo saggista della storia intellettuale dell'uomo. La mancanza di un \"opus magnum\" in cui venga esposta una teoria berliniana \u00e8 da attribuire a due fattori, innanzitutto alla sua particolare comunicativa che lo portava a trasmettere il suo pensiero attraverso conferenze che spesso non venivano neanche stampate e mediante molteplici saggi che invece erano disseminati in disparate pubblicazioni. In secondo luogo, \u00e8 da tener presente il suo profondo credo nel pluralismo quale fondamento dei valori liberali intesi nel loro senso pi\u00f9 classico. Berlin tracci\u00f2 una netta distinzione tra \"monisti\", cio\u00e8 i pensatori che pongono a guida della loro vita un singolo principio dell'agire dell'uomo e della sua storia, e \"pluralisti\", cio\u00e8 i pensatori che credono nella molteplicit\u00e0 di concetti, ugualmente validi se pur a volte reciprocamente incompatibili, sul come vivere ed evitano di imporre all'umanit\u00e0 un'immagine onnicomprensiva della realt\u00e0. Come ben sanno gli appassionati degli scritti berliniani, bisogna ancora una volta esser grati al curatore Henry Hardy, il benemerito studioso che ha sempre avuto grandissima familiarit\u00e0 con gli scritti di Berlin provvedendo a pubblicarne diverse raccolte."}
{"id": "1469718", "revid": "1788047", "url": "https://it.wikipedia.org/wiki?curid=1469718", "title": "Microregione di Brumado", "text": "Brumado \u00e8 una microregione dello Stato di Bahia in Brasile, appartenente alla mesoregione di Centro-Sul Baiano.\nComuni.\nComprende 14 municipi:"}
{"id": "1469720", "revid": "125065149", "url": "https://it.wikipedia.org/wiki?curid=1469720", "title": "Torino Women", "text": "Il Torino Women Associazione Sportiva Dilettantistica, meglio noto come Torino Women, \u00e8 una societ\u00e0 italiana di calcio femminile con sede a Pianezza, nella citt\u00e0 metropolitana di Torino. Milita in Eccellenza, quarto livello del campionato italiano di calcio femminile. Ha disputato 27 campionati consecutivi di Serie A dal 1986-1987 al 2012-2013. Il Torino ha vinto 4 Scudetti Primavera (2005-2006, 2006-2007, 2010-2011 e 2011-2012), categoria di cui detiene il record di titoli a livello nazionale.\nStoria.\nIl Torino nasce a Venaria Reale nel settembre del 1981. Denominato inizialmente A.C.F. Virgilio Maroso, con colori sociali bianco, rosso e giallo, la societ\u00e0 inizia la sua avventura dalla Serie D Piemontese nella stagione 1981-1982. In quattro anni ottiene la promozione in Serie A. Nella massima serie la societ\u00e0 cambia denominazione in \"Torino Calcio Femminile\" dopo aver richiesto ed ottenuto dal l'autorizzazione all'uso dello stemma e dei colori sociali. \u00c8 il 1985 e da allora le Granata sono state presenti stabilmente nel campionato di Serie A nazionale per le 27 stagioni successive.\nIl periodo di maggior grandezza della societ\u00e0 lo si ha sotto la presidenza di Cosimo Bersano: nei primi anni del nuovo millennio, quando la squadra viene rinforzata con calciatrici di primo piano come Tatiana Zorri, Patrizia Panico, Raffaella Manieri, Silvia Fuselli e molte altre, lottando per scudetto e coppa nazionale e sfiorando la vittoria tricolore per tre stagioni di fila, perdendo anche una finale di Coppa Italia ed una di Supercoppa Italiana. Il Torino diventa nel frattempo il punto di riferimento per quanto riguarda lo sviluppo del Settore Giovanile in Italia lanciando in serie giovani talenti in prima squadra, tra i quali spiccano i nomi di Barbara Bonansea, Cecilia Salvai, Marta Carissimi e Michela Franco. Il presidente Bersano lascia la guida della societ\u00e0 dopo la stagione 2005-2006.\nDopo l'ottimo piazzamento in campionato nella stagione 2011-2012 sotto la guida del tecnico Licio Russo, la societ\u00e0, colpita da una forte crisi economica, decide di ridimensionare i propri obiettivi e si affida alla rosa capace di vincere lo scudetto Primavera nel mese di giugno battendo in finale il Firenze: vengono cos\u00ec cedute sia giocatrici di primo piano come Tatiana Zorri, Simona Sodini, Elisabetta Parodi e Manuela Bosi, sia le giovani gi\u00e0 affermate come Barbara Bonansea, Cecilia Salvai e Michela Franco, assieme ad altre calciatrici. In panchina viene chiamato l'esordiente Eraldo Nicco, a cui viene richiesta la salvezza con la squadra pi\u00f9 giovane dell'intero campionato di Serie A, con un'et\u00e0 media di 16 anni e mezzo. La calciatrice pi\u00f9 anziana in rosa \u00e8 Francesca Coluccio, classe 1990. A fine stagione, il Toro \u00e8 retrocesso in Serie B per la prima volta nella sua storia; era l'ultima societ\u00e0 rimasta a non essere mai retrocessa dalla massima divisione.\nColori.\nDal 1985 i colori sociali sono il granata."}
{"id": "1469721", "revid": "2136684", "url": "https://it.wikipedia.org/wiki?curid=1469721", "title": "Ferrovia Firenze-Roma", "text": "La ferrovia Firenze-Roma \u00e8 una linea ferroviaria italiana che collega il capoluogo toscano alla capitale d'Italia. La ferrovia \u00e8 anche nota con l'aggiunta nel nome della specificazione di Linea Lenta (LL), per distinguerla dalla \"Direttissima (DD)\", con la cui denominazione si indica la linea Firenze-Roma dedicata ai treni ad alta velocit\u00e0: le due ferrovie seguono un percorso molto simile e si intersecano tra di loro in pi\u00f9 punti, costituendo un importante asse di collegamento ferroviario tra Italia settentrionale e centrale.\nStoria.\nLe origini.\nLe origini progettuali della linea risalgono ai primordi dello sviluppo ferroviario in Italia, molti anni prima della proclamazione dell'Unit\u00e0 d'Italia. Ci\u00f2 appare ben evidente nel tortuoso tracciato della ferrovia, per certi versi irrazionale se visto con la logica odierna: la linea in discorso nacque infatti dall'unione di pi\u00f9 tratte costruite in tempi differenti e con modalit\u00e0 e fini divergenti. Ad accentuare ulteriormente la sinuosit\u00e0 del percorso fu la presenza, lungo di esso, di un ostacolo naturale di non scarsa rilevanza come l'Appennino tosco-romagnolo nei dintorni di Firenze; al contempo, la frontiera con lo Stato Pontificio impediva il raggiungimento di Roma. Peraltro, la mancanza di comunicazioni efficienti rendeva impraticabile il collegamento diretto fra la capitale dell'allora Granducato di Toscana e la citt\u00e0 eterna, distanti in linea d'aria 232 chilometri. All'epoca le comunicazioni ferroviarie erano infatti distribuite secondo la direttrice frontiera francese-Ducato di Savoia-Piacenza-Bologna-Ancona, diramandosi in seguito verso Roma e verso Brindisi. Lo stesso Regno delle Due Sicilie prediligeva la costruzione di linee trasversali, il cui tracciato si estendeva da ovest verso est in direzione di Termoli, Foggia e Brindisi.\nIl primo tratto di quella che in futuro sarebbe divenuta la ferrovia Firenze-Roma collegava Foligno a Roma passando per Orte: lo Stato Pontificio, appena entrato nel pontificato di papa Pio IX, autorizz\u00f2 con notificazione della Segreteria di Stato del 7 novembre 1846 la costruzione di una linea ferroviaria che avrebbe collegato Roma al porto di Ancona, con l'intento di raggiungere successivamente anche Bologna e Modena, per poi allacciarsi alle strade ferrate del Regno Lombardo-Veneto, allora alle dipendenze dell'Impero austriaco. Il tracciato scelto fu quello passante per Orte che proseguiva verso il valico di Fossato di Vico e raggiungeva Ancona dopo quasi 300 chilometri di binari. La linea fu battezzata \"ferrovia Pio Centrale\" in onore del papa; la relativa concessione fu rilasciata nel maggio 1856, mentre la costruzione si protrasse per dieci anni e culmin\u00f2 con l'inaugurazione il 29 aprile 1866. Tuttavia, gi\u00e0 dal 1865 l'esercizio era stato avviato nelle tratte precedentemente ultimate, gestito dalla \"Societ\u00e0 per le Strade Ferrate Romane\".\nLa realizzazione.\nLa costruzione della ferrovia Pio Centrale spinse il Granducato di Toscana a investire nella realizzazione di un collegamento rapido tra Firenze e la citt\u00e0 eterna, collegandosi proprio alla nuova linea ferroviaria. Fu scelto il percorso pi\u00f9 agevole, che seguiva la valle del fiume Arno fino ad Arezzo, prendendo in seguito per Perugia e raggiungendo infine la frontiera con lo Stato Pontificio. La concessione venne stipulata nel 1859 dal governo granducale e confermata il 24 marzo 1860 dal Governo provvisorio della Toscana. La societ\u00e0 costituita dai banchieri livornesi Pietro Augusto Adami e Adriano Lemmi ottenne una riconferma con il decreto dittatoriale firmato da Giuseppe Garibardi a Caserta il 25 settembre 1860. Con la proclamazione del Regno d'Italia, la legge n\u00ba 96 del 7 luglio 1861 approv\u00f2 la concessione definitiva, rilasciata alla \"Societ\u00e0 Anonima delle Strade Ferrate Livornesi\", che nel frattempo aveva gi\u00e0 iniziato i lavori di costruzione della \"strada ferrata da Firenze per Arezzo fino all'incontro di quella da Roma ad Ancona\".\nIl primo tratto di binario, lungo poco meno di 20 chilometri, fu aperto all'esercizio il 20 settembre 1862 e collegava la stazione di Firenze Santa Maria Novella a Pontassieve. Tre anni dopo, con la , si cerc\u00f2 di riordinare l'assetto societario delle ferrovie dell'Italia centrale: la \"Societ\u00e0 per la Strada Ferrata Centrale Toscana\", che eserciva in concessione la linea Empoli-Chiusi, fu accorpata alla \"Societ\u00e0 per le Strade Ferrate Livornesi\", dando vita alla \"Societ\u00e0 per le Strade Ferrate Romane\". Nei primi mesi del 1866 la tratta Firenze-Pontassieve fu allungata fino a Montevarchi, mentre il 16 marzo i treni giunsero a Terontola; infine, nel dicembre seguente i binari furono attestati presso Foligno e qui furono allacciati alla ferrovia Roma-Ancona. La nuova ferrovia era particolarmente lunga e tortuosa, ma risult\u00f2 da subito cruciale per le citt\u00e0 e localit\u00e0 che attraversava, molte delle quali risolsero grazie ad essa i problemi di isolamento logistico di cui soffrivano.\nGli sviluppi.\nNel frattempo, il 2 novembre 1864 era stato inaugurato l'ultimo tratto della ferrovia Porrettana, che univa Firenze direttamente a Bologna soppiantando il malagevole servizio di diligenza tra le due citt\u00e0 e riducendo i tempi di percorrenza dalle 14 ore necessarie sul percorso stradale alle 5 impiegate via treno: ci\u00f2 confer\u00ec alla linea Firenze-Foligno un ruolo di primaria importanza per gli spostamenti fra l'Italia settentrionale e centrale. Tale posizione fu definitivamente consolidata dal trasferimento della capitale del Regno d'Italia da Torino a Firenze nel 1865, quando la ferrovia aveva gi\u00e0 assunto un rilievo nazionale ed i suoi impianti si stavano rivelando del tutto insufficienti a sostenere il traffico deviato dalla direttrice Roma-Ancona. Nel 1871, con lo spostamento della capitale italiana da Firenze a Roma, l'asse ferroviario tra le due citt\u00e0 era ormai divenuto portante nella rete ferroviaria nazionale. L'itinerario attraversava territori e paesaggi molto suggestivi, ma l'eccessiva tortuosit\u00e0 del tracciato dovuta, fra l'altro, all'orografia sfavorevole penalizzava fortemente i tempi di percorrenza: negli anni Settanta del XIX secolo un treno diretto partito da Firenze alle 8:05 arrivava a Roma alle 17:40, dopo oltre 9 ore e mezza di viaggio e ben 372 chilometri percorsi.\nA pochi anni dall'apertura integrale della linea si cominci\u00f2 dunque a studiare i primi miglioramenti del tracciato: il 15 novembre 1875 fu aperta una variante fra le stazioni di Orte e Terontola che, passando per Chiusi e condividendo parte del tracciato con la preesistente ferrovia Centrale Toscana, accorciava il tragitto di 58 chilometri, pur relegando la linea originaria passante per Perugia ad un ambito decisamente ridotto, tagliando il capoluogo umbro fuori dalla direttrice nazionale. Con la legge n\u00ba 3048 del 27 aprile 1885, che promosse un nuovo riordino societario delle ferrovie, la concessione della linea Firenze-Roma fu assegnata alla \"Societ\u00e0 Italiana per le Strade Ferrate Meridionali\", che negli anni svilupp\u00f2 e ammodern\u00f2 la linea raddoppiando a tratte il singolo binario che la componeva. Con la statalizzazione delle ferrovie italiane, avvenuta nel 1905, la gestione della ferrovia pass\u00f2 a \"Ferrovie dello Stato\", che nel 1935 attiv\u00f2 l'elettrificazione a 3000 volt a corrente continua su tutto il tracciato.\nL'avvento della Direttissima.\nNonostante gli interventi la ferrovia rimaneva una linea poco scorrevole che non permetteva, ad eccezione che in alcuni tratti, il superamento dei 100 km/h: nel secondo dopoguerra si mise dunque mano ad un progetto di potenziamento dell'infrastruttura, in verit\u00e0 gi\u00e0 in parte elaborato prima della guerra, che prevedeva il quadruplicamento di alcune porzioni di binario ormai al limite della saturazione. Negli anni Sessanta del Novecento, visto il notevole successo che la linea continuava a riscuotere, a tale ipotesi si prefer\u00ec tuttavia la costruzione \"ex novo\" di una seconda ferrovia, tecnologicamente all'avanguardia e dotata di una serie di interconnessioni con la linea storica, di cui avrebbe ricalcato a grandi linee il percorso pur risultando maggiormente rettilinea e scorrevole. La nuova ferrovia avrebbe cos\u00ec consentito l'instradamento veloce dei treni e, allo stesso tempo, il raggiungimento delle stazioni intermedie in comune con il binario originario.\nLa nuova ferrovia Firenze-Roma, denominata \"Direttissima\" per distinguerla dalla \"Linea Lenta\" originaria, fu costruita fra il 1970 e il 1992 e permise di alleggerire non di poco il traffico sulla linea storica, esonerandola da quasi tutti i collegamenti diretti tra Firenze e Roma. Il 29 maggio 1996 fu attivato il quadruplicamento di binario sulla Linea Lenta fra la stazione di Firenze Campo di Marte e il bivio di Rovezzano, punto d'origine della Direttissima. Il 4 dicembre 2011 sono state soppresse le stazioni di Baschi e Bassano in Teverina.\nCaratteristiche.\nPercorso.\nLa ferrovia collega le stazioni di Firenze Santa Maria Novella e Roma Termini, seguendo un percorso lungo 314 km: uscito da Firenze in direzione est, il binario volge verso sud all'altezza di Pontassieve, segue la valle del fiume Arno e raggiunge Arezzo, per poi proseguire verso Castiglion Fiorentino, Cortona e Terontola. Qui, affiancando la sponda occidentale del lago Trasimeno, avanza verso Chiusi e Citt\u00e0 della Pieve, per poi incontrare il fiume Tevere e seguirne il corso sino alle porte di Roma, attraversando Orvieto, Orte e Monterotondo. Il tracciato si caratterizza per essere particolarmente tortuoso, soprattutto a causa della presenza lungo di esso di cinque grandi anse, situate nei pressi di Pontassieve, Arezzo, Ficulle, Orte e Fara Sabina. Numerose curve di raggio talvolta molto ridotto impongono limiti di velocit\u00e0 non superiori a 95-105 km/h per quasi met\u00e0 dell'intero percorso.\nLa linea \u00e8 quasi interamente a doppio binario e totalmente elettrificata a 3000 V a corrente continua; in particolare, il tratto di binario tra lo scalo di Firenze Campo di Marte e il bivio di Rovezzano risulta quadruplicato. Lungo il proprio percorso la ferrovia \u00e8 dotata di alcuni punti di interconnessione con la linea Direttissima, di seguito elencati:\nL'integrazione funzionale realizzata fra i tracciati della ferrovia Direttissima Firenze-Roma e la ferrovia Firenze-Roma Linea Lenta, del tutto differenti quanto a concezione e caratteristiche, ben rappresenta il concetto di linea ad alta velocit\u00e0/alta capacit\u00e0 (AV/AC): si tratta di un sistema molto flessibile che rende possibile, a seconda delle esigenze, il trasferimento di convogli indifferentemente dall'una all'altra ferrovia, entrambe abilitate alla circolazione promiscua di treni di ogni categoria. Tale sistema \u00e8 particolarmente utile ai fini della sicurezza della circolazione ed evita l'interruzione di questa in casi di inagibilit\u00e0 dell'una o dell'altra linea.\nSecondo il Prospetto Informativo di Rete del 2010 il tratto di binario fra le stazioni di Orte e Settebagni risulta congestionato.\nTabella delle velocit\u00e0 massime.\nDi seguito sono elencate le velocit\u00e0 massime, espresse in km/h, raggiungibili sulla ferrovia per i ranghi A, B, C e P, con riferimento alla circolazione sul binario legale di sinistra. Sul \"Fascicolo Linea 92\" (op. cit.) ad opera di Rete Ferroviaria Italiana (RFI), attuale gestore dell'infrastruttura, \u00e8 possibile consultare la descrizione completa dei dati presentati."}
{"id": "1469722", "revid": "729019", "url": "https://it.wikipedia.org/wiki?curid=1469722", "title": "Stazione di Aosta Istituto", "text": "La stazione di Aosta Istituto (in francese: \"gare d'Aoste Institut\") \u00e8 una fermata ferroviaria di Aosta, situata nella zona sud-ovest, in corrispondenza dell'istituto per geometri \"Jules Brocherel\", tra via Chamb\u00e9ry e via Grand Eyvia; l'impianto si trova lungo la linea Aosta - Pr\u00e9-Saint-Didier, la cui gestione \u00e8 affidata a Rete Ferroviaria Italiana.\nStoria.\nLa fermata di Aosta Istituto venne attivata il 15 dicembre 2002.\nLa Regione Valle d'Aosta ha sospeso l'esercizio sulla linea da Aosta a partire dal 24 dicembre 2015.\nCaratteristiche.\nLa fermata non dispone di fabbricato viaggiatori, ma \u00e8 costituita unicamente da un marciapiede a servizio dell'unico binario passante.\nMovimento.\nIl servizio era costituito da treni regionali effettuati da Trenitalia nell'ambito del contratto di servizio stipulato con la Regione Valle d'Aosta."}
{"id": "1469723", "revid": "880789", "url": "https://it.wikipedia.org/wiki?curid=1469723", "title": "Bob Bishop", "text": ""}
{"id": "1469724", "revid": "729019", "url": "https://it.wikipedia.org/wiki?curid=1469724", "title": "Stazione di Aosta Viale Europa", "text": "La stazione di Aosta viale Europa (in francese: \"gare d'Aoste Avenue d'Europe\") \u00e8 una fermata ferroviaria di Aosta, situata nella zona ovest, in corrispondenza del quartiere Europa, tra via Sinaia e viale Piccolo San Bernardo; l'impianto si trova lungo la linea Aosta - Pr\u00e9 Saint Didier, la cui gestione \u00e8 affidata a Rete Ferroviaria Italiana.\nStoria.\nLa fermata di Aosta Viale Europa venne attivata il 15 dicembre 2002.\nLa Regione Valle d'Aosta ha sospeso l'esercizio sulla linea da Aosta a partire dal 24 dicembre 2015.\nCaratteristiche.\nLa fermata non dispone di fabbricato viaggiatori, ma \u00e8 costituita unicamente da un marciapiede a servizio dell'unico binario passante.\nMovimento.\nIl servizio era costituito da treni regionali effettuati da Trenitalia nell'ambito del contratto di servizio stipulato con la Regione Valle d'Aosta."}
{"id": "1469728", "revid": "767487", "url": "https://it.wikipedia.org/wiki?curid=1469728", "title": "Mors Syphilitica (album)", "text": "Mors Syphilitica \u00e8 il primo album dei Mors Syphilitica."}
{"id": "1469729", "revid": "486946", "url": "https://it.wikipedia.org/wiki?curid=1469729", "title": "ACF Torino", "text": ""}
{"id": "1469757", "revid": "101768", "url": "https://it.wikipedia.org/wiki?curid=1469757", "title": "Cima Presanella", "text": "Cima Presanella (3558 ) \u00e8 una montagna delle Alpi Retiche meridionali, ed \u00e8 la vetta pi\u00f9 alta che si trova completamente in territorio trentino e dell'omonimo gruppo e delle Alpi dell'Adamello e della Presanella.\nPrime ascensioni.\nLa prima ascensione alpinistica alla cima della Presanella \u00e8 avvenuta il 25 agosto 1864 da una cordata composta dagli alpinisti D. W. Freshfield, M. Beachcroft e I. D. Walker, con Francois Devouassoud, guida di Chamonix, e B. Delpero, portatore di Vermiglio. La spedizione si mosse da Vermiglio e conquist\u00f2, oltre alla vetta principale, anche le altre due cime che l'affiancano, Cima Gabbiolo e Cima di Vermiglio.\nUn altro alpinista rimasto famoso, il boemo Julius von Payer, assieme alla guida alpina Girolamo Botteri, il 17 settembre 1864 (ossia il giorno seguente la conquista da parte sua della vetta dell'Adamello) tent\u00f2 l'assalto alla Cima Presanella, convinto di effettuare, come per l'Adamello, la prima ascensione assoluta. Arrivato in cima, con condizioni atmosferiche non particolarmente favorevoli, Payer scopr\u00ec con sua grande amarezza che la cordata di Freshfield l'aveva preceduto.\nItinerari.\nLe vie normali di salita alla vetta della Cima Presanella, sono tre: una dal versante rivolto verso la Val di Sole, le altre due dal versante che guarda la Val Genova e la Val Nambrone. Tutte e tre sono percorribili solo da alpinisti esperti e dotati della necessaria attrezzatura. Le pi\u00f9 frequentate sono la via normale Est-Sud-Est e la via normale dal versante Ovest.\nNumerosi altri itinerari di maggior difficolt\u00e0 sono stati tracciati sulla parete est, sulla cresta nord est e sulla parete nord.\nLa Grande Guerra.\nDurante la prima guerra mondiale, la cresta \"passo Gabbiolo (3377 m) - Ago di Nardis (3289 m) - Croz delle Baracche (3100 m) - Cima Tamal\u00e8 (2582 m)\", che delimita a ovest la val Nardis, fu presidiata dagli austriaci. Le postazioni erano rifornite con una teleferica che da Pinzolo saliva con tre tronchi fino a quota 3244\u00a0m, sulla cresta est dell'Ago. Nei pressi della cima della Presanella, fu eretto un baracchino dal quale si fornivano telefonicamente informazioni per il puntamento ai due obici dell'Ago di Nardis. La piccola costruzione \u00e8 stata in seguito schiacciata e distrutta dal ghiaccio.\nNell'estate 2000, alle pendici di Punta Botteri, in alta Val Nardis, \u00e8 riaffiorato dal ghiaccio un cannone austriaco da 10,4\u00a0cm modello 1915 di fabbricazione Skoda. Il cannone, non pi\u00f9 trattenuto dal ghiaccio, rischiava di scivolare lungo il ripido pendio. Il Servizio Beni Culturali della Provincia Autonoma di Trento ha quindi organizzato una complessa operazione di recupero: il 12 agosto 2003, con la collaborazione delle guide alpine, del Museo della Guerra Bianca in Adamello, degli artificieri della Guardia di Finanza, il cannone - del peso di 32 quintali - \u00e8 stato trasferito con un elicottero al passo del Tonale e quindi a Trento, per il restauro.\nLa collocazione definitiva del cannone \u00e8 stata oggetto di polemiche tra chi, come la SAT e il Parco naturale Adamello Brenta, proponeva di ricollocarlo nei pressi del luogo di ritrovamento, e chi proponeva di collocarlo presso il museo della guerra di Rovereto o comunque in area abitata - anche questa a sua volta oggetto di discussioni. Nel 2006, anche per mantenere il reperto in ambiente protetto, si \u00e8 deciso che dopo il restauro il \"Cannone della Presanella\" sia esposto al pubblico a Giustino (TN), nel cui territorio comunale \u00e8 avvenuto il ritrovamento.\nBibliografia.\nDante Ongari, \"Presanella, Guida dei Monti d'Italia\", Milano, Club Alpino Italiano e Touring Club Italiano, 1978"}
{"id": "1469767", "revid": "73843", "url": "https://it.wikipedia.org/wiki?curid=1469767", "title": "Lago di Doberd\u00f2", "text": "Il lago di Doberd\u00f2 (sloveno: \"Doberdobsko jezero\"), \u00e8 un lago dell'Italia. Si trova nel comune di Doberd\u00f2 del Lago (\"Doberdob\") in provincia di Gorizia, nella regione Friuli-Venezia Giulia all'interno della riserva naturale dei Laghi di Doberd\u00f2 e Pietrarossa.\nDescrizione.\nSi tratta di un raro esempio di lago carsico privo di fiumi superficiali che fungano da immissari e da emissari: un altro esempio di lago \"sui generis\" \u00e8 quello di Cerknica, nella Carniola interna. \nLe acque affluiscono in esso attraverso delle risorgive e fiumi sotterranei oltre all'apporto pluviale; il deflusso viene invece garantito da cavit\u00e0 sotterranee ed evaporazione.\nL'idrologia del lago di Doberd\u00f2 \u00e8 stata oggetto di diversi studi e ricerche."}
{"id": "1469769", "revid": "486946", "url": "https://it.wikipedia.org/wiki?curid=1469769", "title": "Departement of Defence", "text": ""}
{"id": "1469776", "revid": "1149807", "url": "https://it.wikipedia.org/wiki?curid=1469776", "title": "New Red Archives", "text": "La New Red Archives \u00e8 un'etichetta indipendente statunitense fondata a San Francisco nel 1987 da Nicky Garratt, chitarrista della band UK Subs.\nOriginariamente nata per produrre solamente dischi in vinile, oggi distribuisce in tutto il mondo sia vinili che compact disc di genere punk rock ed hardcore."}
{"id": "1469780", "revid": "107999700", "url": "https://it.wikipedia.org/wiki?curid=1469780", "title": "Persia Woolley", "text": "\u00c8 famosa per una trilogia sulla regina Ginevra, di cui in Italia \u00e8 stato pubblicato solo il primo volume.\nNe \u00e8 stata fatta anche una versione cinematografica, diffusa su supporto DVD, ma che ha avuto scarsa risonanza."}
{"id": "1469781", "revid": "2091899", "url": "https://it.wikipedia.org/wiki?curid=1469781", "title": "DNTP", "text": "DNTP (o dNTP) \u00e8 una sigla che indica un generico deossinucleoside trifosfato.\nLa sua struttura \u00e8 analoga a quella dei nucleotidi solitamente incorporati nella doppia elica di DNA. Per la precisione si tratta della forma di nucleotide che la DNA polimerasi utilizza nella formazione della catena. Durante la reazione di polimerizzazione, infatti, il nucleoside trifosfato viene privato di due fosfati, e quindi incorporato come nucleotide monofosfato.\nI gruppi fosforici sono legati l'uno all'altro in modo lineare. Quello adiacente al nucleoside (zucchero pi\u00f9 base) si trova legato con un legame estere al 5' del deossiriboso.\nL'idrolisi del pirofosfato, separato dal nucleotide monofosfato, in fase di polimerizzazione rende possibile energeticamente la formazione del legame 5'-3' per condensazione ed esterificazione dell'ossidrile sul 3' del nucleotide trifosfato successivo. Si forma in questo modo un ponte fosfodiestere tra il 5' di un nucleoside e il 3' del successivo."}
{"id": "1469784", "revid": "122745334", "url": "https://it.wikipedia.org/wiki?curid=1469784", "title": "Sistema Ferroviario Metropolitano Regionale", "text": "Il Sistema Ferroviario Metropolitano Regionale (SFMR) \u00e8 un progetto, attuato solo in minima parte, finanziato principalmente da Regione del Veneto, che prevede l'attivazione di un servizio ferroviario regionale/suburbano ad elevata frequenza (ogni 15/30 minuti) con orario cadenzato lungo alcune linee ferroviarie nella Regione del Veneto. La rete ferroviaria sfrutta le ferrovie gi\u00e0 esistenti integrate da nuove tratte e da nuove stazioni in corso di realizzazione, in progetto o gi\u00e0 realizzate. Il progetto \u00e8 integrato da interventi di riqualificazione della rete stradale (ad esempio l'eliminazione dei passaggi a livello) e dalla riorganizzazione del trasporto automobilistico pubblico.. Nel 2018 la Regione ha passato la gestione a RFI ritenendolo economicamente irrealizzabile.\nStoria.\nL'SFMR nasce il 4 febbraio 1988 quando viene firmato un \"protocollo di intesa\" tra la Regione del Veneto, l'Ente Ferrovie dello Stato e il Ministero dei Trasporti \u2013 Direzione Generale della\nMotorizzazione Civile e dei Trasporti in Concessione. Il \"protocollo\" prevedeva \"l'adeguamento a standard metropolitano delle linee ferroviarie e dei nodi di interscambio per realizzare un efficiente sistema integrato di trasporto pubblico\".\nL'SFMR \u00e8 stato inserito nel 1989 nel piano regionale dei trasporti, \u00e8 stato approvato nel 1990 mentre l'approvazione del progetto esecutivo \u00e8 avvenuta nel 1999.\nAlla fine del 2009 pi\u00f9 di 20 treni Stadler Rail vengono acquistati dalla Regione Veneto (il contratto definitivo \u00e8 stato per\u00f2 firmato nel dicembre 2010 a causa di ricorsi al TAR).\nNel marzo del 2010 \u00e8 stato approvato l'\"Atto aggiuntivo al contratto di gestione\" tra la Regione del Veneto e Sistemi Territoriali per finanziare alcune corse aggiuntive, dal 13 giugno 2010, rispetto al precedente orario, lungo la tratta Mira Buse-Mestre effettuate con gli elettrotreni FLIRT. Il servizio non \u00e8 comunque quello SFMR (che prevede corse cadenzate con due treni per ora). Le corse sono state soppresse dal 15 dicembre 2013 con deliberazione di Giunta regionale n. 2627 del 30.12.2013..\nCon DGR n\u00b0 1450 del 13 settembre 2011 viene istituito un \"tavolo di lavoro\" relativo allo schema di orario cadenzato. Le risultanze del \"tavolo di lavoro\" sono state approvate con DGR 2842 del 28 dicembre 2012 e pubblicate nel bur n\u00b0 20 del 26 febbraio 2013\nAl 2013 sono state costruite nuove stazioni ferroviarie, sono state ristrutturate stazioni ferroviarie, sono stati realizzati parcheggi di scambio, sono stati chiusi passaggi a livello (sostituiti da sottopassi o cavalcavia), \u00e8 stato realizzato il quadruplicamento della linea Padova-Mestre, \u00e8 stata elettrificata la linea Mira Buse-Venezia Mestre, \u00e8 stata raddoppiata la tratta tra Camposampiero e Castelfranco Veneto, \u00e8 stata in parte riattivata la Linea dei Bivi ed \u00e8 in parte completata la riorganizzazione del nodo di Venezia Mestre. Nessun servizio SFMR \u00e8 entrato in servizio.\nIl 15 dicembre 2013 \u00e8 entrato in vigore il nuovo orario ferroviario. Rispetto al precedente prevede un cadenzamento totale di tutte le linee del Veneto e un aumento generale delle corse (in un giorno infrasettimanale) ma con una riduzione dell'arco di servizio. Inoltre sono entrati in servizio i primi treni ordinati alla fine del 2009. Tuttavia l'introduzione di questo orario non \u00e8 stato pubblicizzato come SFMR; lo slogan utilizzato \u00e8 stato: \"nuovo orario cadenzato, si cambia per migliorare: pi\u00f9 velocit\u00e0 e frequenza\".\nNel 2018 la Regione ha passato la gestione a RFI ritenendolo economicamente irrealizzabile.\nGli obiettivi e gli interventi.\nInoltre l'SFMR sar\u00e0 un supporto, secondo la \"Regione Veneto\", sostenibile sul piano sociale, fisico-ambientale ed economico per rispondere all'aumento della domanda di mobilit\u00e0 nel Veneto e sar\u00e0 caratterizzato dall'efficacia del sistema e dall'attrativit\u00e0.\nPer raggiungere questi obiettivi sono in corso di realizzazione o allo studio i seguenti elementi:\nPer rendere immediatamente riconoscibili le stazioni e le fermate SFMR esse saranno tutte dotate di pensiline unificate.\nLe stazioni di Venezia Mestre, Venezia Santa Lucia, Padova, Treviso, Mogliano V.to, Camposampiero e Castelfranco Veneto non saranno dotate delle nuove pensiline unificate in quanto gi\u00e0 presenti pensiline anche se di diverso tipo. Nel caso della stazione di Venezia Santa Lucia alcuni binari, quelli appartenenti al cosiddetto \"Fascio Sacca\", non saranno dotati di alcun tipo di pensilina.\nLe altre stazioni situate nel Comune di Venezia saranno realizzate con uno stile \"a botte\" come quello di Venezia Mestre Ospedale.\nIl concetto del servizio ferroviario metropolitano.\nComplementare a tutto ci\u00f2 sar\u00e0 sia la riorganizzazione delle autolinee, che dovranno favorire l'interscambio gomma/rotaia, sia l'adozione di un sistema tariffario comune a tutte le aziende di trasporto interessate.\nLe previsioni di variazione della ripartizione modale (cio\u00e8 della percentuale di utenti che cambier\u00e0 sistema di trasporto) prevede un aumento dei passeggeri su treno del 74,2%, una riduzione dei viaggiatori su auto del 7,7% e una riduzione dei viaggiatori su bus del 32,3%. Altre previsioni prevedono che il 18% degli attuali spostamenti automobilistici privati avverr\u00e0 con treni SFMR.\nLa prima fase.\nGli interventi.\nInterventi infrastrutturali importanti.\nNodo di Venezia.\nVenezia Mestre.\nIl progetto SFMR prevede per il nodo di Venezia una profonda ristrutturazione che permetter\u00e0 una potenzialit\u00e0 di 750 treni al giorno.\nInnanzitutto, il fascio viaggiatori della stazione di Venezia Mestre \u00e8 passato da nove a tredici binari passanti dotati di marciapiede. Sono stati inoltre realizzati due ulteriori binari tronchi (per le corse che non proseguiranno per Venezia Santa Lucia), non ancora utilizzati. Queste modifiche consentiranno di assegnare ad ogni linea dei binari dedicati, senza che vi siano incroci tra pi\u00f9 linee.\n\u00c8 stato inoltre attivato l'SCC (Sistema di Comando e Controllo), che gestisce tutte le linee del Veneto Centrale, e l'ACC (Apparato Centrale Computerizzato).\nInoltre la stazione \u00e8 in corso di ristrutturazione a cura di Grandi Stazioni.\nVenezia Porto Marghera.\nLa stazione sar\u00e0 ristrutturata. Tuttavia, al 2012 non sono disponibili finanziamenti.\nVenezia Santa Lucia.\nLa stazione \u00e8 al 2012 in ristrutturazione nell'ambito dei lavori di Grandi Stazioni. Per lo sviluppo di SFMR \u00e8 stato adeguato il fascio Sacca.\nLinea dei Bivi.\nLa novit\u00e0 pi\u00f9 importante consiste nella riattivazione parziale della Linea dei Bivi, chiusa dal 1993. La parte in corso di riattivazione va dal Bivio Marocco, posto sulla ferrovia Venezia-Udine, fino all'ex Bivio Mirano, compreso il raccordo ex Doppio Bivio Orgnano - Bivio Spinea, proveniente dalla Ferrovia della Valsugana.\nAnzich\u00e9 confluire sulla ferrovia Milano-Venezia in direzione del capoluogo lombardo, la rinata Linea dei Bivi imbocca un viadotto in curva, soprannominato Scavalco di Maerne, che la porta a superare i quattro binari della linea per Milano, a cui poi si affianca entrando nella stazione di Venezia Mestre. Ci\u00f2 permette di separare gli itinerari dei treni delle linee per Trento e Milano, creando, inoltre, un secondo percorso alternativo per i treni della linea per Udine.\nIl tratto ex Doppio Bivio Orgnano - Scavalco di Maerne - Venezia Mestre \u00e8 stato inaugurato ufficialmente il 30 maggio 2008; l'attivazione \u00e8 seguita il 10 giugno. Dal 7 giugno \u00e8 stata perci\u00f2 abbandonata la tratta della Ferrovia della Valsugana dal Gruppo Scambi AV/AC (ex Quadrivio Catene) all'ex Doppio Bivio Orgnano, comprendente anche la fermata di Venezia Asseggiano; la sede sar\u00e0 riutilizzata come pista ciclabile.\nMateriale rotabile.\nIl materiale rotabile utilizzato previsto sar\u00e0 composto da 20 elettrotreni ETR 340 (tipo FLIRT) e da 2 GTW 4/12 della Stadler Rail, ordinati dalla Regione Veneto alla fine del 2009, in aggiunta a 2 GTW 4/12, ai 2 GTW 2/6 e a 2 FLIRT precedentemente acquistati. Sono entrati in servizio commerciale gradualmente a partire dal dicembre 2013, e sono affidati a Trenitalia in comodato d'uso.\nLe linee.\nLinea 1.\nTra Mestre e il capolinea esterno il progetto contiene due nuove fermate:\nEra prevista la costruzione di una quarta stazione (\"Venezia Mestre Fradeletto-Carpenedo\") in sostituzione di quella di Mestre-Carpenedo ma nel 2010 \u00e8 stato deciso di ristrutturare l'attuale. Inoltre la fermata posta nei pressi del \"quadrivio Gazzera\", confluenza delle linee ferroviarie Venezia-Trieste (utilizzata dalla linea 1) e Venezia-Udine (utilizzata dalla linea 2 Venezia-Treviso), inizialmente doveva servire entrambe le linee; in seguito a richieste di Rete Ferroviaria Italiana la fermata servir\u00e0 solo la linea per Treviso-(Udine).\nVenezia Mestre via Olimpia.\nLa stazione di Venezia Mestre Via Olimpia \u00e8 una fermata ferroviaria in costruzione, inserita nel piano del Sistema Ferroviario Metropolitano Regionale del Veneto; sar\u00e0 dotata di due binari, pensiline e banchine rialzate per ottenere un accesso a raso alle carrozze dei treni. I lavori sono iniziati il 3 settembre 2009 (inizialmente previsti per il 10 luglio 2009, ma sono slittati a causa di un ricorso respinto al TAR da parte di una delle ditte che aveva partecipato alla gara); la posa simbolica della prima pietra \u00e8 avvenuta il 24 settembre 2009.\nI lavori sono stati appaltati al \"Consorzio Veneto Cooperativo (Coveco)\", societ\u00e0 della \"Lega delle Cooperative\".\nIl costo di costruzione di questa fermata (complessivo anche dei lavori per la stazione di Venezia Mestre Gazzera in quanto appartenente allo stesso appalto) \u00e8 di \u20ac 37.000.000. La fermata sar\u00e0 posta tra le stazioni di Venezia Mestre Gazzera e Venezia Mestre Fradeletto-Carpenedo della linea ferroviaria Venezia-Trieste; pertanto, questa fermata servir\u00e0 la linea 1 del Servizio Ferroviario Metropolitano.\nIl nome della stazione non \u00e8 ancora definito e il Comune di Venezia la indica talvolta come \"Via Olimpia\", altre volte come \"Olimpia-Mestre Centro\". Altre fonti affermano che la fermata sar\u00e0 chiamata \"Olimpia/Mestre Centro\".\nI lavori della fermata prevedono inoltre la realizzazione di un parcheggio scambiatore e interventi alla viabilit\u00e0 locale.\nDati parcheggio:\nLa posizione di questa fermata \u00e8 strategica per servire il centro di Mestre: si trover\u00e0, infatti, a soli 400 metri dal nuovo centro di Mestre, in costruzione, che sta sorgendo al posto del dismesso ospedale \"Umberto I\" in via Circonvallazione. Sar\u00e0 inoltre collegata al percorso ciclo-pedonale tra il futuro Parco del Marzenego e via Olimpia.\nL'architettura di questa fermata differir\u00e0 da quella delle nuove fermate del progetto SFMR (per esempio Gaggio Porta Est), risultando pi\u00f9 simile allo styling di Venezia Mestre Ospedale con la caratteristica doppia volta a botte. Questa fermata sar\u00e0 resa ancora pi\u00f9 specifica dalla sua posizione, in corrispondenza del fiume Marzenego e nelle vicinanze di fabbricati di civile abitazione..\nLinea 2.\nIl progetto SFMR prevede su tale tratta tre nuove fermate, nell'ordine:\nOltre a queste nuove fermate, sono state risistemate le stazioni di Mogliano Veneto e Preganziol.\nVenezia Mestre Gazzera.\nLa \"stazione di Venezia Mestre Gazzera\" \u00e8 una fermata in costruzione prevista nel piano del Sistema Ferroviario Metropolitano Regionale veneto; sar\u00e0 dotata di pensiline e banchine rialzate per ottenere un accesso a raso alle carrozze dei treni. I lavori sono iniziati il 3 settembre 2009 (inizialmente dovevano iniziare il 10 luglio 2009 ma sono slittati a causa di un ricorso respinto\nal TAR da parte di una delle ditte che avevano partecipato alla gara);\nla posa simbolica della prima pietra \u00e8 avvenuta il 24 settembre 2009.\nI lavori sono stati appaltati al \"Consorzio veneto cooperativo (Coveco)\", societ\u00e0 della \"Lega delle cooperative\".\nIl costo di costruzione di questa fermata, complessivo anche dei lavori per la stazione di Venezia Mestre Via Olimpia in quanto appartenente allo stesso appalto, \u00e8 di circa \u20ac 37.000.000. La fermata sar\u00e0 posta presso la confluenza (il cosiddetto \"ex Quadrivio Gazzera\") delle linee ferroviarie Venezia \u2013 Udine e Venezia \u2013 Trieste. Inizialmente questa fermata doveva servire anche la linea 1 (ferrovia Venezia-Trieste) ma in seguito a richieste di Rete Ferroviaria Italiana la fermata sar\u00e0 ad uso esclusivo della linea 2 (Venezia-Udine).\nI lavori della fermata prevedono inoltre il completamento del parcheggio scambiatore gi\u00e0 parzialmente realizzato dal Comune di Venezia, interventi alla viabilit\u00e0 locale con la costruzione di un sottopasso stradale funzionale alla chiusura dei due passaggi a livello di via Gazzera Alta e la realizzazione di una nuova viabilit\u00e0 di collegamento tra la Castellana e via Brendole.\nDati del parcheggio:\nLinea 3.\nLungo questa linea \u00e8 stato quadruplicato il binario tra Venezia Mestre e Padova nell'ambito dell'Alta Velocit\u00e0: i due nuovi binari, conosciuti nel loro insieme come \"Linea AV/AC\" ed attivati il 30 dicembre 2006, sono atti alla velocit\u00e0 massima di 220 km/h e non attraversano alcuna fermata o stazione. Queste, invece, sono presenti sui due binari della \"Linea Storica\" che saranno quindi riservati ai treni del SFMR. Lungo la linea sono stati eliminati tutti i passaggi a livello.\nPi\u00f9 specificamente, il progetto del SFMR prevede la costruzione di due nuove fermate nella periferia padovana: \"Busa di Vigonza\", in sostituzione della fermata di Ponte di Brenta, e \"Padova San Lazzaro\". La prima fermata \u00e8 stata attivata il 13 dicembre 2015; sorge subito ad est del ponte sul Brenta e, rispetto alla vicina Ponte di Brenta posizionata al termine di una stradina chiusa, sar\u00e0 di pi\u00f9 facile accesso. La fermata di San Lazzaro invece al momento \u00e8 solo sulla carta; sorger\u00e0 presso l'omonimo quartiere tra i segnali di partenza e protezione esterni della stazione di Padova. Secondo i progetti dovrebbe essere aperta per la fine del 2013.\n\u00c8 prevista anche la ristrutturazione delle restanti tre stazioni intermedie (Mira-Mirano, Dolo, Vigonza-Pianiga).\nLa capacit\u00e0 della linea ferroviaria (riferita ai solo due binari della linea storica) \u00e8 di 235 treni/giorno. Su detta linea con l'introduzione del SFMR si prevede il passaggio da 61 a 115 treni/giorno, con il numero di passeggeri/giorno che dovrebbe passare dagli attuali 15.000 ai 24.000.\nLinea 4.\nTra Castelfranco Veneto e Camposampiero il servizio verr\u00e0 svolto lungo la linea Calalzo-Padova.\nIl rimanente tratto tra Camposampiero e Padova utilizzer\u00e0 il tratto comune alle linee Bassano del Grappa-Padova e Calalzo \u2013 Padova.\n\u00c8 stata la prima tratta su cui sono cominciati i lavori di adeguamento che prevedevano il raddoppio delle due tratte rimaste a binario unico, ovvero il ponte sul Brenta presso Vigodarzere e i 12\u00a0km tra Camposampiero e Castelfranco Veneto. Il raddoppio della seconda porzione \u00e8 stato completato in tempi brevi, dato che \u00e8 attivo fin dal 2001. Per quanto riguarda lo scavalco del Brenta, al momento \u00e8 stato completato solo il terrapieno della rampa meridionale del nuovo ponte, posto a circa 50\u00a0m pi\u00f9 ad ovest di quello attuale.\nNel frattempo sono state restaurate tutte le stazioni intermedie (Vigodarzere, Campodarsego, San Giorgio delle Pertiche e Camposampiero) dotandole di nuovi parcheggi nonch\u00e9 di nuove pensiline e marciapiedi.\nLinea 5.\n. Altre stime recenti prevedono una frequenza di un treno ogni venti minuti negli orari di punta e di un treno ogni mezz'ora negli orari di morbida.\n\u00c8 stata aggiunta, come da progetto, una nuova stazione denominata \"Venezia Mestre Porta Ovest\". Essa \u00e8 posta nei pressi dell'uscita di Mira-Oriago dell'A57-tangenziale di Mestre ed \u00e8 stata attivata il 25 febbraio 2008.\nNel frattempo sono state ristrutturate le stazioni di Oriago e di Mira Buse. Presso quest'ultima sono stati aggiunti due nuovi binari tronchi da dedicare specificatamente ai treni del SFMR.\nNel marzo del 2010 \u00e8 stato approvato l'\u201cAtto aggiuntivo al contratto di gestione\u201d tra la Regione Veneto e Sistemi Territoriali per finanziare alcune corse aggiuntive, dal 13 giugno 2010, rispetto al precedente orario, lungo la linea Mira Buse-Mestre effettuate con gli elettrotreni FLIRT. Il servizio non \u00e8 comunque quello SFMR (che prevede corse cadenzate con due treni per ora).\nLinea 6.\nLa linea 6 collegher\u00e0 Venezia con Castelfranco Veneto percorrendo la riattivata Linea dei Bivi lungo la quale \u00e8 presente la nuova fermata di \"Spinea\" posta subito prima del \"Bivio/Posto Comunicazione Spinea\". Dopo il bivio, imboccato in deviata, i treni riprenderanno la linea storica per Castelfranco all'ex Doppio Bivio Orgnano.\nL'intera tratta da Venezia Mestre a Maerne di Martellago \u00e8 dotata di doppio binario che in futuro sar\u00e0 esteso fino a Castelfranco. Nel frattempo, sempre in previsione del SFMR, il 12 settembre 2005 \u00e8 stata attivata la nuova fermata di Trebaseleghe.\nLe stazioni intermedie (Maerne di Martellago, Salzano-Robegano, Noale-Scorz\u00e8, Piombino Dese e Resana) sono state ristrutturate e adeguate agli standard SFMR (pensiline, parcheggio di scambio, banchine rialzate).\nLe fasi successive.\nNell'aprile 2008 \u00e8 stata finanziata la seconda fase di espansione del SFMR che coinvolge le linee Quarto d'Altino \u2013 Portogruaro (il costo previsto per questa linea \u00e8 pari a \u20ac 140.000.000,00),\nTreviso \u2013 Conegliano, Castelfranco Veneto \u2013 Vicenza (con probabile riattivazione della fermata di Lisiera) e Padova \u2013 Monselice (con probabile nuova fermata di Padova Brusegana). I finanziamenti, gi\u00e0 stanziati, tuttavia sono stati dirottati per la ricostruzione dell'Abruzzo, a causa del terremoto del 2009.\nIl 28 agosto 2009 l'ATI composta da \"Lf Costruzioni, Paccagnan e Servizi funzioni ambientali\" si \u00e8 aggiudicata l'appalto, del valore di oltre 12 milioni di euro, per la costruzione della nuova stazione di San Don\u00e0 di Piave (leggermente spostata di 450 metri rispetto all'attuale) e la ristrutturazione dell'attuale stazione di Portogruaro, entrambe della linea Quarto d'Altino-Portogruaro.\nI lavori per entrambe le stazioni dureranno 630 giorni a partire dall'inizio dei lavori a settembre 2009.\nDopodich\u00e9, sempre in base ai finanziamenti disponibili, la rete si allargher\u00e0 con la terza fase fino a comprendere tutte le linee ferroviarie comprese nel poligono formato da Portogruaro, Conegliano, Montebelluna, Bassano del Grappa, Schio, Vicenza, Rovigo e Chioggia. Infine, a lungo termine \u00e8 pianificata anche una quarta ed ultima fase di espansione verso Verona,\nTrento e Calalzo (sia via Feltre che via Vittorio Veneto) andando a coprire la quasi totalit\u00e0 della rete ferroviaria regionale."}
{"id": "1469785", "revid": "38120", "url": "https://it.wikipedia.org/wiki?curid=1469785", "title": "Regina Ginevra", "text": ""}
{"id": "1469788", "revid": "729019", "url": "https://it.wikipedia.org/wiki?curid=1469788", "title": "Stazione di Pietrelcina", "text": "La stazione di Pietrelcina \u00e8 la stazione ferroviaria della cittadina di Pietrelcina, anche se questa si trova ad una certa distanza dalla linea ferroviaria. La stazione, , si trova sulla ferrovia Benevento - Campobasso.\nStrutture e impianti.\nLa stazione presenta un fabbricato viaggiatori su due livelli che risulta chiuso.\nAll'interno si contano 2 binari passanti, serviti da due banchine e uniti tramite una passerella sugli stessi. \u00c8 presente anche un binario tronco a servizio dello scalo merci oramai inutilizzato e in stato di abbandono."}
{"id": "1469794", "revid": "767487", "url": "https://it.wikipedia.org/wiki?curid=1469794", "title": "Bellezze in bicicletta", "text": "Bellezze in bicicletta \u00e8 un film del 1951 diretto da Carlo Campogalliani.\nTrama.\nDue giovani ed avvenenti ragazze di Roma, Delia e Silvana, che vogliono diventare ballerine della compagnia di Tot\u00f2, si dirigono verso Milano, venendo cos\u00ec coinvolte in una serie di peripezie. Mentre sono in viaggio sulla Via Cassia (allora non esisteva ancora l'Autostrada del Sole), il pullman su cui si trovano viene fermato a causa di uno sciopero degli autoferrotramvieri e sono dunque costrette a scendere rifugiandosi presso un contadino vicino Acquapendente, ma l'atmosfera losca della casa le induce a fuggire. Arrivati ad Acquapendente vengono a sapere che la compagnia di Tot\u00f2 si esibisce in un paesino non molto distante di nome Vetrollo (nome fittizio). Raggiunto Vetrollo si dirigono al teatro dove si annuncia la serata con Tot\u00f2, ma in realt\u00e0 si tratta di una truffa perch\u00e9 chi si esibisce \u00e8 solo un sosia del comico napoletano. L'inganno viene scoperto e le due giovani, ancora con i succinti costumi di scena, devono di nuovo darsi ad una fuga precipitosa.\nArrivano cos\u00ec davanti ad una caserma dove, blandendo l'ingenua sentinella Pinozzo, trovano riparo per la notte, ma la mattina dopo sono scambiate per reclute. Altra fuga, stavolta in bicicletta, sino ad un paese dove incontrano Giulio. Alla sera si fermano in un albergo, ma qui vengono raggiunte da Aroldo, il fidanzato di Delia, che vuole riportarla a casa. Le ragazze scappano e si fermano in una villa abbandonata, dove incontrano due ladri paurosi, che mettono in fuga fingendosi fantasmi.\nGiungono finalmente a Bologna, dove apprendono che nel frattempo la compagnia di Tot\u00f2 \u00e8 stata sciolta. Decidono allora di iscriversi ad una gara ciclistica femminile con arrivo a Milano., ma non essendo allenate, restano indietro. Incontrano di nuovo il soldato Pinozzo che d\u00e0 loro un passaggio su un camion militare sino all'arrivo. Vincono cos\u00ec la gara ed il premio di milione di lire pi\u00f9 un corredo matrimoniale. Delia potr\u00e0 cos\u00ec sposare Aroldo, mentre Silvana si unir\u00e0 con Giulio. Sar\u00e0 quindi il duplice matrimonio, e non un lavoro da ballerine, a concludere la loro avventura.\nIl successo commerciale.\nIl film ebbe un ottimo successo al botteghino, incassando circa 400 milioni di lire. In tal modo \"Bellezze in bicicletta\" si classific\u00f2 intorno al 10\u00ba posto tra i 120 film italiani prodotti nel 1951, anno in cui i primi posti della classifica furono occupati dai \u201cmel\u00f2\u201d di Raffaello Matarazzo, lasciando indietro opere molto pi\u00f9 \u201ctitolate\u201d, ad esempio \"Stromboli\" di Rossellini, che non super\u00f2 il 20\u00ba posto.\n\u00ab\"Bellezze in bicicletta\" \u2013 ha ricordato la Pampanini - ottenne un successo clamoroso. Non si aspirava a nessun modello particolare, era una via di mezzo tra il commerciale ed il divertente, tenuti su da un certo tono. Piacque perch\u00e9 c'era dentro di tutto, lo sport, bellissime ragazze. Tanta allegria, ingenuit\u00e0, spensieratezza. Cost\u00f2 al produttore solo 250 milioni\u00bb.\nUn esito economico cos\u00ec positivo indusse la produzione a proporre l'anno successivo la realizzazione di un \"sequel\" con il titolo \"Bellezze in motoscooter\". \u00abRifiutai \u2013 ricorda ancora la Pampanini \u2013 perch\u00e9 non trovavo giusto ripetere la stessa formula\u00bb. Il film, realizzato egualmente (con attrici diverse), non ebbe per\u00f2 un analogo riscontro di pubblico, fermandosi a soli 158 milioni di incasso.\nCritica e Commenti.\nI giudizi contemporanei.\n\u00abFilmetto di tutto riposo - scrisse \"La Stampa\", rimpinzato di equivoci, dilettantesco, in cui prevalgono la barzelletta e la smorfia\u00bb. Analogo, anche se pi\u00f9 articolato, il giudizio del \"Corriere della Sera\" che defin\u00ec il film \u00abuno dei tanti che combinano comicit\u00e0 maschile e gambe femminili, secondo una formula che non d\u00e0 luogo ad alcun rilievo in sede di giudizio d'arte. Attendersi che pellicole simili esprimano un concetto \u00e8 come aspettarsi che un gatto ruggisca\u00bb.\nMeno severo e pi\u00f9 benevolo il giudizio di Ettore Fecchi: \u00abSe tutto il film si fosse mantenuto sullo stesso ritmo del primo tempo, sarebbe stato un piccolo capolavoro. Ci sono brio ed una ricerca intelligente di \"gags\" che non abbiamo riscontrato in altre pellicole; c'\u00e8 una logica il che, anche per un film brillante, \u00e8 indubbiamente un pregio. Ci sono due giovani attrici che hanno dato veramente prova di maturit\u00e0...\u00bb\nI commenti successivi.\nA distanza di anni il film, giudicato in prospettiva rispetto al periodo in cui fu prodotto, fu rivalutato con giudizi di maggiore simpatia. \u00abUna delle commedie pi\u00f9 ariose dell'epoca - ha scritto Enrico Giacovelli, che testimonia con il suo successo di pubblico una formula vincente di quegli anni: i film di attrici, o di canzoni, con partecipazioni speciali di comici maschi. Sono gli anni dei film di variet\u00e0, che vorrebbero cantarne le luci ed invece ne evidenziano le ombre\u00bb.\n\u00abLe biciclette di Desichiana memoria \u2013 ha osservato Gianni Canova mettendo in relazione l'evolversi del cinema con quello delle condizioni sociali - sembrano appartenere gi\u00e0 ad un altro tempo. Le aspiranti ballerine Delia e Silvana ricorrono ad esse per inseguire il loro sogno di fama e successo. L'anno dopo la due ruote \u00e8 gi\u00e0 sostituita dallo scooter. L'animazione frenetica e la deambulazione frammentata del racconto riflettono l'eccitazione di un corpo sociale\u00bb.\nNello \u00abspirito di \u00abimprovvisazione indiavolata\u00bb di \"Bellezze in bicicletta\" un posto particolare fu occupato tra gli interpreti anche da Carlo Croccolo che nel 1951 apparve in ben 9 pellicole, con una continua riproposizione dei suoi personaggi macchiettistici da parte delle produzioni in base a quella che Spinazzola ha definito una politica da \u00ablimone spremuto\u00bb."}
{"id": "1469796", "revid": "767487", "url": "https://it.wikipedia.org/wiki?curid=1469796", "title": "Le avventure del piccolo tostapane", "text": "Le avventure del piccolo tostapane (\"The Brave Little Toaster\") \u00e8 un film d'animazione di Jerry Rees del 1987, tratto dal racconto di Thomas Disch \"Il coraggioso piccolo tostapane. Una favola per elettrodomestici\" (\"The Brave Little Toaster\", 1980).\nProdotto dalla Hyperion Pictures e distribuito dalla Walt Disney Pictures, venne presentato al Sundance Film Festival nel 1988. Venne distribuito solo nel 1991 in VHS negli USA. In Italia \u00e8 stato visto esclusivamente in TV, venendo trasmesso per la prima volta il 27 giugno 1996 su Rai 3.\nMolti laureati della CalArts, inclusi personaggi importanti del Rinascimento Disney e i membri originali della Pixar Animation Studios, sono stati coinvolti in questo film.\nNe esistono due sequel, disponibili per l'home video solo negli USA e che Italia sono stati trasmessi da TELE+: \"Il piccolo tostapane va a scuola\" (1997) e \"Il piccolo tostapane va su Marte\" (1998).\nTrama.\nToaster \u00e8 il capo di una banda di elettrodomestici composta da una radio, una lampada di nome \"Lampy\", una coperta di nome \"Blanky\" e un aspirapolvere di nome \"Kirby\" che appartengono al loro \"padrone\"; un ragazzo di nome Rob. Aspettano ogni giorno al cottage di Rob il suo ritorno con un crescente senso di abbandono. Il secondo giorno di Luglio, gli elettrodomestici sono devastati nell'apprendere che un agente immobiliare sta vendendo la casa. Non volendo accettare il fatto che il Maestro li avrebbe abbandonati, Toaster decide che il gruppo deve uscire e trovare Rob. Gli apparecchi collegano una batteria dell'auto a una sedia da ufficio tirata da Kirby e si lanciano nel mondo seguendo il segnale radio trasmesso dalla citt\u00e0 in cui Rob si \u00e8 trasferito.\nDistribuzione.\nLa prima del film \u00e8 stata al Wadsworth Theatre di Los Angeles il 13 luglio 1987. Con l'aiuto del produttore, il film \u00e8 stato presentato in anteprima in vari festival, tra cui la Los Angeles International Animation Celebration nel 1987 e il Sundance Film Festival nel 1988.\nHa fatto la storia come il \"primo film d'animazione mai esposto al Sundance\", ed \u00e8 rimasto l'unico fino all'uscita di Waking Life nel 2001.\nAnche se, a volte, si pensa che il film non sia stato distribuito nelle sale cinematografiche perch\u00e9 non \u00e8 riuscito a trovare un distributore, in realt\u00e0 il distributore cinematografico d'essai Skouras Pictures ha assunto i diritti di distribuzione per l'uscita cinematografica, e avrebbe fatto proiezioni serali, notando che il pubblico erano perlopi\u00f9 studenti del college e adulti che bambini.\nDisney, che aveva investito nei diritti di video e televisione, secondo Rees non voleva la concorrenza, quindi ha spostato la data di uscita e gli ha impedito di avere un successo finanziario nei cinema, costringendo Skouras a ritirare il loro accordo. Il film \u00e8 stato presentato per la prima volta su Disney Channel il 27 febbraio 1988. Per compensare, Hyperion ha continuato il suo piano di far entrare nel film in vari festival, ed \u00e8 riuscito a distribuire il film per un periodo limitato in alcune sale degli Stati Uniti, ad esempio \u00e8 stato proiettato per due settimane al New York's Film Forum nel maggio 1989, e a Washington DC nel marzo 1990. Ci\u00f2 contribu\u00ec a dare al film un grande seguito e il titolo come film di culto.\nRees pensa che la maggior parte delle persone abbia scoperto il film attraverso la diffusione su Disney Channel o attraverso le uscite in home video. Nel luglio 1991, Buena Vista Home video ha acquistato i diritti video nordamericani e ha distribuito il film in formato home video e LaserDisc attraverso la sua etichetta Walt Disney Home Video. Nel Regno Unito, i nastri VHS sono stati rilasciati con PolyGram Video (anni '90) e Carlton Video (anni 2000).\nLa VHS della Disney \u00e8 stata ristampata dagli anni '90 in poi e ha goduto di popolarit\u00e0 nel noleggio. Il DVD \u00e8 stato rilasciato nel settembre 2003, per allinearsi con il 15\u00ba anniversario del film. Nel Regno Unito, Prism Leisure Corporation era responsabile della distribuzione. La loro licenza \u00e8 scaduta, ma il disco pu\u00f2 ancora essere trovato sui siti di shopping del Regno Unito.\nTemi.\nIl regista Jerry Rees ha descritto che il messaggio principale del film \u00e8: \"cosa si prova ad essere un apparecchio, che si sente bene quando sei utile e ad aiutare le persone...\"? Ha anche spiegato che i temi del film includevano \"la paura di essere abbandonati e il desiderio di ricongiungersi con qualcuno che ami...\" - le forze opposte di sentirsi inutili e la gioia della redenzione. Un'altra nozione importante era quella di \"valutare le cose del passato e portarle... nel futuro\", sia in termini di oggetti che di relazioni. Tutti i personaggi principali hanno personalit\u00e0 che sono colpi di scena unici sulle funzionalit\u00e0 degli apparecchi.\nBlanky \u00e8 una coperta di sicurezza elettrica ma non \u00e8 sicura senza il suo proprietario, Lampy \u00e8 mentalmente fioco, Kirby dovrebbe contenere tutto all'interno ma ha un esaurimento nervoso, Toaster \u00e8 caloroso e riflessivo, quindi pu\u00f2 facilmente entrare in empatia, e Radio \u00e8 costantemente accesa e divertente. Ha la filosofia che nonostante siano inanimati, ognuno di loro simboleggiava le cose che effettivamente le persone provano. Come base per scrivere la storia, Rees ha pensato che i personaggi sarebbero stati felici solo se fossero stati usati dal Maestro. Di conseguenza, un aspetto importante del film riguarda gli oggetti inanimati che diventano vivi quando non li osservi.\nA differenza di altri film dell'epoca, \"Le avventure del piccolo tostapane\" \u00e8 stato in grado di includere contenuti oscuri, spaventosi, taglienti o audaci grazie al fatto di essere un film indipendente. Sono stati in grado di esplorare luoghi \"non sarebbe divertente se\" consentiti dalla Disney. Rifiutarono la falsa dicotomia di essere spinti o eccessivamente sinceri, invece incorporarono entrambi gli elementi poich\u00e9 \u00e8 cos\u00ec che funzionano le conversazioni reali.\nRiconoscimenti.\nSebbene il premio al Sundance Film Festival sia andato a \"Heat and Sunlight\" di Rob Nilsson, prima della cerimonia di premiazione, Rees afferma che i giudici gli hanno detto che consideravano \"Le avventure del piccolo tostapane\" il miglior film ma non potevano assegnare il premio a un cartone animato poich\u00e9 ritenevano che la gente non avrebbe preso il festival seriamente dopo.\nEredit\u00e0.\nQuesto film \u00e8 unico in quanto ha attirato una notevole quantit\u00e0 di talenti da fonti vecchie e nuove. Molti membri del cast e della troupe hanno avuto carriere di successo nel settore dell'animazione. Il co-sceneggiatore Joe Ranft \u00e8 diventato supervisore alla sceneggiatura presso la Pixar, mentre gli animatori Glen Keane, Kirk Wise e Kevin Lima hanno continuato ad animare e co-dirigere film del Rinascimento Disney, come La sirenetta, La bella e la bestia, Aladdin, Pocahontas, Il Gobbo di Notre-Dame e Tarzan. Keane avrebbe anche continuato a produrre il film d'animazione del 2010 Rapunzel - L'intreccio della torre. L'animatore degli effetti Mark Dindal ha diretto Le Follie Dell'Imperatore e Chicken Little - Amici per le penne della Disney, cos\u00ec come il film della Warner Bros. Cats Don't Dance. Il disegnatore dei personaggi Rob Minkoff ha diretto Il Re Leone, Stuart Little - Un topolino in gamba, Stuart Little 2 e Mr. Peabody &amp; Sherman. Dopo aver diretto il film Bella, bionda... e dice sempre s\u00ec nel 1991 senza successo, Jerry Rees ora dirige i film del parco a tema Disney. I doppiatori Jon Lovitz e Phil Hartman si sono fatti strada in serie animate come I Simpson. Molti hanno notato che questo film condivide somiglianze con il franchise di Toy Story, ideato da John Lasseter. Rees la vide come \"l'evoluzione degli obiettivi degli oggetti inanimati\". \n\"Le avventure del piccolo tostapane\" ha avuto due sequel dieci anni dopo: \"Il piccolo tostapane va a scuola\" (1997) e \"Il piccolo tostapane va su Marte\" (1998). Il secondo (Marte) \u00e8 basato sul sequel della novella di Disch, mentre il primo (va a scuola) \u00e8 una storia completamente nuova. Gran parte del cast si riun\u00ec, ma ci fu un nuovo regista e una nuova squadra. Rees not\u00f2 che il film originale era fatto di puro amore e non pensato come un film per bambini o un prodotto, e che aveva sentito che il nuovo approccio era un'impresa pi\u00f9 commerciale. Deanna Oliver sentiva che, nonostante Ramirez fosse un regista di talento che gestiva il franchise con cura, il progetto fossemolto forzato. N\u00e9 Rees n\u00e9 Oliver hanno visto i sequel finiti. Waterman Entertainment ha pianificato un remake, ma non \u00e8 mai stato prodotto.\nNonostante la sua uscita limitata, il seguito come film di culto ha visto il cast e la troupe ottenere un sostanziale riconoscimento in tutto il mondo. Rees ha ricordato una situazione in cui una persona che stava facendo un progetto online con lui gli ha inviato messaggi su IMDb, scoprendo il suo lavoro su \"Le avventure del piccolo tostapane\" e spiegando quanto profondamente il film lo avesse colpito a causa dell'insegnamento delle lezioni di vita. Ha apprezzato questa reazione genuina da parte di una persona reale. Oliver \u00e8 andato alla cerimonia di schieramento in Afghanistan per suo figlio nel giugno 2010 e ha ricevuto una fan art da uno dei soldati. L'opinione generale tra le persone che hanno lavorato al film come Tom Wilhite e Donald Kushner \u00e8 che l'originale \u00e8 quello che ha avuto seguito ed \u00e8 diventato film di culto a differenza dei sequel. Rees ha affermato che quando i suoi futuri amici della Pixar hanno visto il film, lo hanno apprezzato nonostante l'animazione a causa dei pesanti vincoli finanziari e temporali. "}
{"id": "1469799", "revid": "767487", "url": "https://it.wikipedia.org/wiki?curid=1469799", "title": "Joey Vera", "text": "Biografia.\nDurante la sua carriera ha militato principalmente nelle seguenti band:"}
{"id": "1469802", "revid": "729019", "url": "https://it.wikipedia.org/wiki?curid=1469802", "title": "Tranvia Este-Sant'Elena", "text": "La tranvia Este-Sant'Elena nacque agli inizi del XX secolo con l'obiettivo principale di collegare la citt\u00e0 di Este con la sua stazione, posta lungo la ferrovia Mantova-Monselice, e con quella di Sant'Elena, sita sulla ferrovia Padova-Bologna.\nStoria.\nLa linea venne inaugurata il 15 luglio 1906.\nRealizzata a scartamento normale con rotaie tipo Vignoles e Phoenix, la tranvia elettrificata alla tensione continua di 550 V, fornita da una piccola centrale idroelettrica costruita nel 1895 a Battaglia Terme e che dal 1896 alimentava anche l'illuminazione pubblica di Este.\nL'impianto svolse regolare servizio a cura del comune di Este, pur penalizzata da proventi non in grado di sostenere le spese: secondo una statistica del 1905-1906, per ogni 100 Lire \"di prodotto\" venivano spese 105,24 Lire.\nDopo neanche trent'anni di attivit\u00e0 la linea cess\u00f2 di funzionare, soppressa nel 1934.\nPercorso.\nIl deposito venne stabilito ad Este nei pressi della chiesa di San Francesco in via Massimo d'Azeglio. Da qui proseguiva per via Vittorio Emanuele, piazza Vittorio Emanuele, via Principe Umberto e via Principe Amedeo.\nLa linea si diramava dunque in due tronchi: uno proseguiva fino al termine di via Principe Amedeo terminando di fronte alla stazione di Este, l'altro invece piegava per via Cesare Battisti, sottopassava la ferrovia ed imboccava le vie Deserto e stazione di Sant'Elena, impianto in prossimit\u00e0 del quale faceva capolinea.\nLa lunghezza da via Massimo d'Azeglio a Sant'Elena era di circa 6,5\u00a0km mentre la diramazione per la stazione di Este era lunga 300\u00a0m.\nL'orario del 1911 prevedeva 17 corse, tutte transitanti per la stazione di Este, con tempo di percorrenza di 25 minuti; la prima corsa partiva da via Massimo d'Azeglio alle 5:09, l'ultima arrivava alle 1:00. Una coppia in tarda mattinata era limitata tra piazza Vittorio Emanuele e Sant'Elena.\nMateriale rotabile.\nPer il servizio vennero acquistate 2 elettromotrici tranviarie a 2 assi dal 26\u00a0kW e 2 da 53\u00a0kW con due rimorchi al traino.\nPochi i documenti fotografici che ritraggono i tram bidirezionali a due assi con cassa a sei moduli e dotati di asta e rotella."}
{"id": "1469803", "revid": "729019", "url": "https://it.wikipedia.org/wiki?curid=1469803", "title": "Ranger 3", "text": "Ranger 3 fu una sonda spaziale statunitense che fu lanciata con l'intenzione di raggiungere la Luna.\nLa sonda.\nRanger 3 apparteneva alla seconda generazione di sonde del Programma Ranger. Il veicolo di base era alto 3,1 metri e consisteva in una capsula lunare ricoperta di balsa per limitare i danni derivanti dall'impatto con la superficie lunare, mentre la base, di forma esagonale di 1,5 metri di diametro accoglieva l'antenna parabolica ad alto guadagno e due pannelli solari erano disposti come due \"ali\" ed erano lunghi ben 5,2 metri. L'energia elettrica veniva fornita da 8.680 celle solari poste sui due pannelli e da una batteria di zinco - argento di 57\u00a0kg. Possedeva un motore principale pi\u00f9 un retrorazzo frenante. Il controllo della sonda era affidato ad un computer a stato solido montato a bordo, mentre da terra riceveva i vari comandi da eseguire. \nIl sistema di comunicazione prevedeva, oltre all'antenna ad alto guadagno, anche un'antenna omnidirezionale a guadagno medio e due trasmittenti, uno a 960,1\u00a0MHz e l'altro a 960,05\u00a0MHz.\nLa navigazione e il controllo di assetto erano affidati a sensori solari e terrestri. La temperatura era controllata passivamente, con placcature d'oro, alluminio lucido e vernice bianca.\nA bordo erano alloggiati i seguenti strumenti scientifici:\nIl sismometro, chiamato \"Tonto\", era chiuso in una capsula e possedeva un trasmettitore di 50\u00a0mW, un'antenna orientabile e 6 batterie che avrebbero dovuto alimentarlo per 30 giorni. Era progettato per sopportare un urto con la superfici lunare fino a 130/160\u00a0km/h.\nLa missione.\nRanger 3 fu lanciato il 26 gennaio del 1962 alle 20:30:00 UTC tramite il razzo vettore Atlas-Agena. Questa volta la sonda riusc\u00ec a lasciare l'orbita bassa terrestre ed inizi\u00f2 il suo viaggio verso la Luna. Al momento della separazione della capsula dal vettore ci fu un malfunzionamento del booster principale e Ranger 3 acquis\u00ec troppa velocit\u00e0. Fu inviato il comando per frenare, ma questa manovra fece perdere la rotta e l'allineamento con la Terra. Non fu pi\u00f9 possibile correggere la navigazione e la sonda manc\u00f2 la Luna di appena 36.800\u00a0km il 28 gennaio. Comunque alcune immagini che la sonda aveva eseguito furono acquisite in maniera fortuita dal centro di controllo."}
{"id": "1469805", "revid": "1543377", "url": "https://it.wikipedia.org/wiki?curid=1469805", "title": "Brocchinia reducta", "text": "Brocchinia reducta \u00e8 una pianta appartenente alla famiglia delle Bromeliacee. Come poche altre specie di questa famiglia, \u00e8 una pianta carnivora.\nMorfologia.\nCome tutte le Bromeliacee, forma, per mezzo delle sue foglie sovrapposte, delle urne capaci di raccogliere l'acqua piovana. Le foglie che circondano l'urna sono ricoperte di squame lisce e cerose, che riflettono i raggi ultravioletti.\nCarnivorosit\u00e0.\nPoich\u00e9 molti insetti sono attratti dagli ultravioletti, le foglie di questa pianta fungono da esca per essi. L'acqua contenuta all'interno delle urne, inoltre, emette un odore dolciastro capace di attirare formiche ed altri insetti.\nIl rivestimento liscio e ceroso delle foglie impedisce alle prede di trovare punti di appoggio; questo fa s\u00ec che esse scivolino all'interno dell'urna, dove annegano.\n\u00c8 stato discusso il fatto che \"B. reducta\" non fosse una pianta carnivora in senso stretto, poich\u00e9 non era mai stata dimostrata la produzione di enzimi digestivi da parte della pianta. Nel 2005 invece, \u00e8 stato dimostrato che la pianta produce una fosfatasi e quindi che essa pu\u00f2 essere considerata pianta carnivora a tutti gli effetti. Gli enzimi ed i batteri presenti nell'acqua delle urne digeriscono gli insetti intrappolati e rilasciano i nutrienti che vengono assorbiti dalle foglie.\nDistribuzione e habitat.\n\u00c8 nativa del Venezuela meridionale e della Guyana e vive in suoli poveri di nutrienti.\nCresce soprattutto sui tepui dell'altopiano Gran Sabana condividendo questo habitat con altre specie di piante carnivore come Heliamphora."}
{"id": "1469806", "revid": "767487", "url": "https://it.wikipedia.org/wiki?curid=1469806", "title": "Abbiamo vinto!", "text": "Abbiamo vinto! \u00e8 un film del genere satirico del 1951 diretto da Robert Adolf Stemmle.\nTrama.\nAugusto Fabriano, un pittore, dopo avere passato diversi anni da esule all'estero durante il regime fascista, accumulando una discreta fortuna, dopo il 25 luglio 1943 rientra in Italia. All'euforia iniziale, giunge ben presto l'armistizio dell'8 settembre, e viene accolto da Pasquale Nardecchi, un professore suo parente, sposato con una figlia, il quale per evitare il peggio lo fa alloggiare nella soffitta della casa; Augusto, per riconoscenza, gli affida tutti i suoi risparmi da utilizzare una volta finito il conflitto, ma Pasquale viene convinto dal fidanzato di sua figlia, Giorgio Silvestri, a prestargli una parte del denaro per cominciare a lavorare in una tipografia di sua propriet\u00e0 con la finalit\u00e0 di sistemarsi nella carriera e di sposarsi.\nLe cose non vanno per\u00f2 per il verso giusto; la guerra non termina e i familiari devono spendere tutte le rimanenti sostanze di Augusto. Rimasti senza soldi, Pasquale, la moglie Amalia e la figlia Elsa decidono di fornire informazioni non veritiere sull'andamento del conflitto attraverso false trasmissioni radiofoniche, e volantini fatti stampare apposta da Giorgio. Dopo la liberazione, all'arrivo degli alleati, al pittore viene fatto credere che in realt\u00e0 sono stati i tedeschi, e non gli americani, ad aver vinto la guerra. Il gioco pericoloso continua fino a quando Elsa decide di recarsi nella soffitta per raccontare tutta la verit\u00e0 ad Augusto; costui, quando scende dopo moltissimo tempo nel piano inferiore, trova i suoi parenti ancora vestiti con la divisa della milizia. Alcuni soldati statunitensi, avvisati sugli eventi strani che accadono nella casa, riescono ad entrare nell'appartamento, e mettono agli arresti tutti i componenti della famiglia.\nDopo diverse incomprensioni e litigi, arriva la chiarificazione finale; Giorgio ed Elsa si sposeranno, l'intera famiglia riprender\u00e0 possesso del loro appartamento ma Augusto preferir\u00e0 tornare a vivere per conto suo, ricominciando tutto da capo e non lamentandosi pi\u00f9 di tanto per la perdita dei suoi risparmi, sostenendo che \u00e8 ben pi\u00f9 importante aver riconquistato la libert\u00e0.\nProduzione.\nVenne girato negli studi I.C.E.T. di Milano. \u00c8 il film d'esordio, come interprete, di Mario Carotenuto.\nDistribuzione.\nIscritto al P.R.C. con il n. 979, venne presentato alla Commissione di Revisione Cinematografica il 28 dicembre 1950. Ottiene il visto di censura n. 9.234 il 19 gennaio 1951."}
{"id": "1469810", "revid": "154639", "url": "https://it.wikipedia.org/wiki?curid=1469810", "title": "Hedwig Conrad-Martius", "text": "Biografia.\nHedwig Martius fu tra le prime donne in Germania a iniziare uno studio universitario. Di origine ebraica, ma convertitasi al protestantesimo, dapprima studi\u00f2 letteratura e storia a Rostock e a Friburgo in Brisgovia, poi dal 1909/1910 filosofia a Monaco di Baviera con Moritz Geiger. Nel semestre invernale 1911/1912 si trasfer\u00ec all'Universit\u00e0 di Gottinga, dove entr\u00f2 a far parte della cerchia di studenti di Edmund Husserl. Successivamente Edith Stein e Gerda Walther (a Friburgo) seguirono il suo esempio.\nPresto si mise alla guida della neonata \"Societ\u00e0 Filosofica\", una cerchia di cui fecero parte Theodor Conrad, come fondatore, Alexandre Koyr\u00e9, Fritz Kaufmann, Dietrich von Hildebrand, Jean Hering, Winthrop Bell e successivamente anche Edith Stein.\nLe sue attivit\u00e0 di ricerca furono temporaneamente bloccate da una proibizione di pubblicare sotto il regime nazista. Dopo la seconda guerra mondiale Hedwig Conrad-Martius pot\u00e9 dedicarsi di nuovo liberamente alla filosofia e nel 1949 divenne docente e nel 1955 professoressa onoraria a Monaco.\nPensiero.\nRealontologie.\nHedwig Conrad-Martius ritenne che lo sviluppo di una fenomenologia trascendentale idealista del tardo Husserl non fosse adatta per il fenomeno del reale e quindi svilupp\u00f2 una propria posizione che chiam\u00f2 \"fenomenologia ontologica\".\nLa sua \"Realontologie\" divenne il fondamento per le sue successive ricerche sulla filosofia naturale, la cosmologia, e le ricerche riguardo a spazio e tempo.\nLa tesi fondamentale della sua fenomenologia ontologica \u00e8: \"Im Wahrnehmen der sich zeigenden Dinge (\u03c6\u03b1\u03b9\u03bd\u03cc\u03bc\u03b5\u03bd\u03bf\u03bd - etwas, das sich zeigt - Ph\u00e4nomen) erkennen wir sie\". (Nella percezione degli oggetti che si manifestano (\u03c6\u03b1\u03b9\u03bd\u03cc\u03bc\u03b5\u03bd\u03bf\u03bd - qualcosa, che si manifesta - fenomeno) li riconosciamo)\nSpazio e Tempo.\nConrad-Martius sviluppa la sua posizione riguardo alla natura in discussione con le scienze naturali del suo tempo, specie la fisica, tenendo conto dei risultati conseguiti dalla teoria della relativit\u00e0 e della meccanica quantistica.\nEssa scrive: \"\"Der gekr\u00fcmmte Weltraum ist zwar endlich, aber unbegrenzt\"\u201c (Lo spazio curvato \u00e8 finito, ma senza limite) e definisce cos\u00ec in base all'analogia dello spazio tridimensionale con la superficie bidimensionale di una sfera, illimitata, ma finita. In quest senso per\u00f2 bisogna pensare lo spazio tridimensionale con una dimensione aggiuntiva. (Alexandra Elisabeth Pfeiffer, \"Hedwig Conrad-Martius\", S. 117).\nSecondo Conrad-Martius ci sono tre possibili relazioni tra tempo e mondo:\nDa ci\u00f2 Conrad-Martius deduce che anche il tempo pu\u00f2 considerarsi solo come finito se viene considerato come ciclicamente conchiuso in se stesso, visto che una concezione \"lineare\" di tempo procederebbe in infinito. Come ciclico il tempo diventa invece finito, ma illimitato.\nA differenza dallo spazio il tempo per\u00f2 si muove, la sua essenza \u00e8 basata sul movimento fondatore dell'essere - se si muove ciclicamente, quindi, pu\u00f2 continuare un ciclo infinito."}
{"id": "1469820", "revid": "767487", "url": "https://it.wikipedia.org/wiki?curid=1469820", "title": "Come scopersi l'America", "text": "Come scopersi l'America \u00e8 un film del 1949 diretto da Carlo Borghesio.\nTrama.\nNon riuscendo a trovare lavoro in Italia, Cristoforo parte per l'America del sud con Gaetano, un simpatico truffatore. Arrivato a destinazione tenta la fortuna in compagnia di Lisa che aveva conosciuto durante la traversata."}
{"id": "1469821", "revid": "309289", "url": "https://it.wikipedia.org/wiki?curid=1469821", "title": "Susuman", "text": "Susuman \u00e8 una cittadina della Russia asiatica, situata nell'Estremo nordest siberiano, nell'Oblast' di Magadan, sul fiume \"B\u00ebr\u00ebl\u00ebch\", 650 km a nordovest del capoluogo; \u00e8 il capoluogo del distretto omonimo.\nFondata nel 1938 intorno ad un \"sovchoz\", divenne citt\u00e0 nel 1964. Il crollo dell'Unione Sovietica ha portato ad un collasso della citt\u00e0, che in pochi anni ha visto pi\u00f9 che dimezzarsi la popolazione.\nSociet\u00e0.\nEvoluzione demografica.\n\"Fonte: mojgorod.ru\""}
{"id": "1469825", "revid": "819238", "url": "https://it.wikipedia.org/wiki?curid=1469825", "title": "Cave di Fantiscritti", "text": "Le cave di Fantiscritti sono delle cave di marmo bianco situate nel comune di Carrara. Il museo \u00e8 stato creato quaranta anni fa da Walter Danesi. \nIl nome delle cave \u00e8 dovuto ad un bassorilievo di epoca romana (III d.C.), scolpito su una parete di roccia e raffigurante tre divinit\u00e0 (\"fanti\") con sotto di esse una dedica in latino (\"scritti\"). \nDa diversi anni, a causa dell'elevato impatto paesaggistico ed ambientale in un territorio ricco di biodiversit\u00e0 e geodiversit\u00e0 come quello delle Alpi Apuane, la filiera del marmo \u00e8 oggetto di un'aspra battaglia ambientalista per la chiusura delle cave.\nInfrastrutture.\nEra presente una stazione ferroviaria costruita per la linea della ferrovia Marmifera Privata di Carrara. Dismessa dal 1964, \u00e8 stata riutilizzata per il \"Museo delle Cave\" ed \u00e8 spesso palcoscenico e scenario per l'esibizione di artisti.\nVi \u00e8 anche un carroponte storico presente dall'Ottocento, usato per caricare il marmo prima sui convogli della Marmifera, poi sui camion che trasportano il marmo fino a Marina di Carrara."}
