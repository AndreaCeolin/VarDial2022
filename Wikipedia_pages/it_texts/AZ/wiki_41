{"id": "4949691", "revid": "1543377", "url": "https://it.wikipedia.org/wiki?curid=4949691", "title": "Musica classica", "text": "Col termine musica classica ci si riferisce alla musica colta, sacra e profana, composta o avente radici nel contesto della cultura occidentale. Essa abbraccia approssimativamente un arco di tempo che comincia dall'XI secolo e si estende fino al XX secolo o, a seconda delle convenzioni, fino all'et\u00e0 contemporanea. Tale periodo include, in particolare, il periodo caratterizzato dallo sviluppo e impiego prevalente dell'armonia tonale, codificata tra il XVII e il XIX secolo. In contesti pi\u00f9 specializzati il termine \"musica classica\" pu\u00f2 essere anche riferito, in senso pi\u00f9 restrittivo, al periodo musicale detto Classicismo, ma nel linguaggio comune l'espressione \u00e8 intesa nel suo significato pi\u00f9 esteso (in opposizione a \"musica leggera\" o a \"musica popolare\").\nI confini della categoria sono sfumati e opinabili, in quanto il marchio di classicit\u00e0 viene in genere assegnato dai posteri; dunque, ci\u00f2 che oggi si definisce \"classico\" non lo era necessariamente ai tempi in cui venne composto. In particolare, a seconda dei contesti il concetto di \"musica classica\" pu\u00f2 includere o no la musica colta contemporanea. L'indicazione di \"musica classica\" in riferimento alla musica colta europea appare agli inizi del XIX secolo, allo scopo di \"canonizzare\" il periodo che va da Bach a Beethoven, passando per H\u00e4ndel e Mozart, come l'epoca d'oro della musica e i primi riferimenti a tale utilizzo, secondo quanto riportato nell\"'Oxford English Dictionary\", risalgono intorno al 1836.\nUna caratteristica importante della musica colta europea \u00e8 l'abbandono della tradizione orale e l'introduzione di un sistema di notazione musicale, sviluppato gradualmente a partire dal IX secolo. Nel corso del tempo l'improvvisazione e l'ornamentazione estemporanea o ad libitum, di uso comune fino al XVII e XVIII secolo, hanno gradualmente perso spazio nell'esecuzione del repertorio scritto, nel quale la volont\u00e0 del compositore, trasferita nella notazione, viene interpretata nei limiti della composizione stessa, senza pi\u00f9 concedere spazio a modifiche arbitrarie della musica da parte degli esecutori.\nCaratteristiche.\nData l'estremamente ampia variet\u00e0 di forme, stili, generi e periodi storici generalmente percepiti come \"musica classica\", \u00e8 difficile individuare delle caratteristiche comuni che possano caratterizzare tutte le opere di questo tipo. Le descrizioni pi\u00f9 tipiche sono vaghe e di vario genere, facendo magari riferimento alla prospettiva storica (qualcosa \"composto molto tempo addietro\", una dichiarazione piuttosto discutibile se si considera lo stesso concetto di musica classica contemporanea). Tuttavia, ci sono caratteristiche che la musica classica condivide con pochi o nessun altro genere di musica. Tra le caratteristiche determinanti, vi sono l'adozione di un sistema di notazione musicale che ha permesso il passaggio dalla tradizione orale alla letteratura scritta, alterando profondamente la trasmissione della musica e cambiando radicalmente sia il modo di studiare e comunicare sia quello di trasmettere ai posteri il repertorio. Altro punto chiave, reso possibile dal passaggio dalla cultura musicale orale a quella scritta, \u00e8 lo sviluppo di un'armonia solida e metodica che rende possibile la costruzione di composizioni musicali di dimensioni e complessit\u00e0 notevoli, senza precedenti e non comparabili con le altre culture musicali, grazie anche all'introduzione della tecnica della modulazione e la sua applicazione alla costruzione del discorso musicale, permettendo maggiore variet\u00e0.\nLetteratura.\nUna caratteristica fondamentale della musica classica occidentale \u00e8 l'abbandono, a partire dal IX secolo, della tradizione orale, che caratterizzava la musica dell'antichit\u00e0 e che continua a caratterizzare la musica popolare e quella di molte culture non europee. Il repertorio \u00e8 messo per iscritto in notazione musicale, con la creazione di una parte musicale o spartito per ogni strumento e, nella musica d'insieme, di una partitura che permetta di osservare insieme le parti di tutti gli strumenti. Questa notazione, in genere, determina con precisione ritmo e intonazione, e, dove sono coinvolti due o pi\u00f9 musicisti (sia cantanti che strumentisti), specifica come sono coordinate le diverse parti individuali. La notazione della musica, oltre a preservare nel tempo le opere, ha permesso di creare composizioni con un elevato livello di complessit\u00e0: la musica contrappuntistica, come ad esempio nelle fughe di Bach, raggiunge una straordinaria elaborazione con la combinazione di molte linee melodiche che, pur essendo chiaramente distinte, si incastrano perfettamente sia sul piano ritmico che armonico. Ci\u00f2 ha permesso anche lo sviluppo di una coerente logica armonica che sarebbe impossibile portare a simili livelli di complessit\u00e0 improvvisando.\nStrumentazione.\nGli strumenti utilizzati pi\u00f9 comunemente nel repertorio della musica classica sono stati in buona parte inventati prima della met\u00e0 del XIX secolo (spesso molto prima), e hanno sviluppato la loro forma moderna tra XVI e XIX secolo. Gli strumenti pi\u00f9 comuni sono presenti nell'orchestra o nella banda, insieme a numerosi altri strumenti ad uso principalmente solistico (come il pianoforte, il clavicembalo e l'organo). L'orchestra sinfonica \u00e8 la formazione musicale d'insieme pi\u00f9 conosciuta al grande pubblico per l'esecuzione della musica classica e comprende le famiglie degli archi, fiati (legni e ottoni) e percussioni. La banda \u00e8 un altro complesso musicale che spesso esegue musica classica; \u00e8 composta da strumenti appartenenti alle famiglie dei legni, ottoni e percussioni. Essa ha in genere una variet\u00e0 pi\u00f9 ampia (soprattutto tra gli ottoni) e una maggiore quantit\u00e0 di strumenti a fiato rispetto all'orchestra, ma non ha una sezione di archi.\nAlla fine dell'Ottocento i compositori hanno iniziato ad interessarsi a culture popolari o extraeuropee e a volte hanno introdotto suoni di strumenti provenienti da altre culture musicali, come il gamelan. Anche gli strumenti elettrofoni, come la chitarra elettrica e le onde Martenot, possono essere presenti nel repertorio del XX e XXI secolo. Sia compositori di musica classica che di musica pop hanno sperimentato, negli ultimi decenni, l'introduzione di strumenti elettronici come il sintetizzatore, e tecniche digitali, come l'uso di campioni o di suoni generati dal computer.\nOrganico.\nIn base all'organico, a grandi linee si distingue generalmente la musica a strumento solo (o non accompagnato), la musica da camera, che prevede invece un organico d'insieme generalmente non molto esteso, nel quale ogni strumento conserva un ruolo individuale, e la musica sinfonica, ovvero quella per orchestra.\nI generi cameristici variano molto a seconda della dimensione e del tipo di organico; \u00e8 molto comune incontrare uno strumento melodico insieme ad uno strumento polifonico (es. flauto e pianoforte o violino e pianoforte), gruppi di tre, quattro o cinque strumenti, con o senza pianoforte, che possono essere timbricamente molto omogenei, magari appartenenti alla stessa famiglia (es. trio o quartetto d'archi), o meno.\nIn alcune composizioni pu\u00f2 essere presente un solista, ovvero uno strumento dal ruolo nettamente preminente. Il solista pu\u00f2 essere accompagnato da altri strumenti (generalmente polifonici, come il clavicembalo o il pianoforte) o dall'orchestra. Esempi di questo tipo sono il concerto, nel quale il solista si contrappone a un'orchestra o a un altro ensemble (ad esempio, archi e basso continuo nei concerti barocchi); esistono concerti nei quali sono presenti pi\u00f9 solisti che dialogano fra loro e con l'orchestra (noti esempi sono il concerto per due violini di Bach o il concerto per violino e violoncello di Brahms). Il concerto grosso, popolare nel barocco, prevedeva la contrapposizione tra l'insieme (detto \"tutti\" o \"ripieno\" o \"concerto grosso\") e un ristretto gruppo di solisti (generalmente due violini e violoncello o due violini, viola e violoncello, detto \"concertino\").\nL'orchestra.\nFino al Rinascimento non esistevano strumenti di taglia bassa e nella musica medievale gli strumenti erano divisi in due categorie: quelli pi\u00f9 sonori, maggiormente adatti per l'uso all'aperto o nelle chiese, e gli strumenti meno sonori, destinati all'uso in interni. Inizialmente gli strumenti erano deputati solo a raddoppiare o accompagnare le voci, e i primi ensemble strumentali considerabili come proto-orchestre nascono nel XVI secolo, di composizione molto eterogenea e impiegati nel servizio liturgico o nell'accompagnamento di balli e per l'intrattenimento. Il termine \"orchestra\" (gi\u00e0 usato fin dai greci antichi per indicare il livello pi\u00f9 basso del palco nei teatri, destinato al coro) torn\u00f2 in uso nel Rinascimento per indicare la zona antistante il palco teatrale, nella quale venivano usualmente collocati i musicisti, e il termine inizi\u00f2 ad essere usato anche per indicare la compagine strumentale negli anni Settanta del Seicento.\nL'orchestra barocca era spesso composta da soli archi e strumenti delegati ad eseguire il basso continuo (clavicembalo, chitarrone, arciliuto, tiorba), cui potevano aggiungersi fiati, sia come parti di raddoppio ad libitum che come parti reali, solitamente flauti, oboi, corni, a volte con trombe e timpani. Negli anni Trenta e Quaranta del Settecento nasce l'orchestra nel moderno senso del termine, con gli archi stabilmente affiancati da fiati, tipicamente due oboi, due corni e uno o due fagotti, nella musica pi\u00f9 solenne a volte anche trombe e tromboni; potevano essere presenti anche i timpani e il flauto, spesso suonato da un oboista. Durante il Classicismo, negli ultimi due decenni del Settecento, gli strumenti precedentemente presenti ad libitum, come flauti, clarinetti, trombe e percussioni, entrano a far parte dell'organico stabile dell'orchestra. Con il Romanticismo le dimensioni dell'orchestra aumentano progressivamente e nel secondo quarto dell'Ottocento scompaiono le tastiere impiegate nella realizzazione del basso continuo. Aumentano sia il numero degli elementi in ogni sezione degli archi sia il numero e la variet\u00e0 dei fiati e delle percussioni, fino a raggiungere il gigantismo delle orchestre wagneriane e mahleriane.\nLo sviluppo dell'intonazione.\nCollegato allo sviluppo degli strumenti vi \u00e8 il problema della costruzione delle scale sulle quali la loro intonazione debba essere modellata. Mentre infatti alcuni strumenti (come gli archi) hanno la possibilit\u00e0 di intonare liberamente e quindi adattarsi a ogni genere di scala (tonale e non), in altri strumenti l'intonazione pu\u00f2 essere cambiata solo con l'accordatura (es. clavicembalo, arpa, pianoforte) o addirittura pu\u00f2 essere legata alla costruzione (es. molti strumenti a fiato).\nUn ulteriore problema \u00e8 sorto con lo sviluppo dell'armonia tonale e successivamente la pratica della modulazione, ovvero il passaggio fra tonalit\u00e0 diverse nella stessa composizione: l'intonazione naturale, prevedendo toni e semitoni di ampiezza non costante, non si presta facilmente a tale pratica, richiedendo su alcuni strumenti (clavicembalo o liuto, ad esempio) di modificare l'accordatura per poter cambiare tonalit\u00e0. I teorici musicali hanno quindi studiato nuove scale e temperamenti (ovvero modifiche dell'ampiezza delle quinte e quarte rispetto alla loro intonazione naturale) che fornissero delle soluzioni di compromesso tra la perfezione dell'intonazione degli intervalli (che fosse pi\u00f9 vicina possibile alla loro intonazione naturale) e la maggiore omogeneit\u00e0 possibile degli intervalli stessi all'interno della scala, per consentire le modulazioni.\nIl temperamento equabile si afferm\u00f2 gradualmente durante i secoli XVIII e XIX, tuttavia i differenti temperamenti storici vengono spesso usati nell'esecuzione filologica della musica antica. Ad esempio, nell'interpretazione storicamente informata di musica antica e barocca si impiegano spesso il temperamento mesotonico o i temperamenti Werckmeister.\nForme.\nIn musica si chiama forma l'organizzazione degli elementi musicali in una composizione o parte di composizione. Dietro ogni atto compositivo, dal pi\u00f9 piccolo al pi\u00f9 grande, si rinviene infatti una tendenza all'organizzazione, anche se questo non implica che l'attivit\u00e0 compositiva possa essere ridotta a una meccanica applicazione di schemi prestabiliti. Lo studio della forma musicale \u00e8 di interesse pedagogico pi\u00f9 che analitico o critico, e nelle opere di una certa complessit\u00e0 in genere si considerano diversi aspetti dell'organizzazione formale. Ad esempio, Felix Salzer propone una distinzione fra \"struttura\" nel senso dell'analisi schenkeriana melodica e armonica, \"forma\" nel senso di organizzazione e suddivisione di tale struttura in sezioni della composizione e nelle relazioni che scaturiscono fra tali sezioni, e \"design\" nel senso di organizzazione superficiale del materiale ritmico e tematico.\nMentre gli stili pi\u00f9 popolari si basano soprattutto su forme semplici, come le danze o la forma canzone, la musica classica ha sviluppato una gran numero di generi e forme altamente sofisticati di musica vocale e strumentale. Le composizioni possono avere una varia organizzazione interna del materiale musicale e i compositori classici spesso aspirano a permeare la loro musica con un rapporto molto complesso tra i contenuti emozionali e gli strumenti intellettuali con cui si ottengono. Molti dei lavori pi\u00f9 apprezzati di musica classica fanno uso dello sviluppo musicale, il processo attraverso il quale un'idea musicale o motivo viene riproposta ed elaborata in contesti differenti. Una composizione di musica classica tipicamente pu\u00f2 essere vista come un discorso, nel quale elementi musicali di senso autonomo (idee musicali, temi, frasi) vengono elaborati per formare un percorso musicale pi\u00f9 ampio. Esempi di forma o di strutturazione di una composizione o parte di essa sono la forma sonata, la forma Lied, il rond\u00f2 o la fuga.\nComplessit\u00e0.\nLe composizioni del repertorio classico sviluppano una complessit\u00e0 artistica spesso notevole, che nasce dalla volont\u00e0 di trasmettere un discorso emotivo articolato e si concretizza con la ricerca e applicazione di tecniche e procedimenti compositivi non banali, come l'attenzione alla costruzione del fraseggio e dell'armonizzazione, l'uso di modulazioni (cambio di tonalit\u00e0), lo sviluppo tematico e il contrappunto. La costruzione porta quindi allo sviluppo di svariate forme e strutture musicali, accennate nella precedente sezione. Le composizioni pi\u00f9 complesse, come la sonata, la sinfonia, il concerto, l'opera o l'oratorio, sono costituite in genere da una gerarchia di unit\u00e0 pi\u00f9 piccole, in ordine di complessit\u00e0 crescente da incisi, frasi musicali, periodi, sezioni e movimenti (generalmente nella musica strumentale) o atti (nell'opera e nel teatro musicale, spesso ma non sempre a loro volta suddivisibili in scene, eventualmente scomponibili in pezzi chiusi, ad esempio recitativi, ariosi o arie) fino a risalire alla composizione nella sua interezza.\nLa crescente complessit\u00e0 della musica ha fatto nascere l'esigenza di studiarne logicamente le componenti e le relazioni fra esse, portando alla nascita di una disciplina nota come analisi musicale. L'analisi di una composizione mira a raggiungere una maggiore comprensione della musica tramite lo studio formale delle sue strutture e ha grandissima utilit\u00e0 non solo nella didattica compositiva (insegnando modelli sui quali basarsi per strutturare le proprie idee musicali) e interpretativa (aiutando l'esecutore a capire il funzionamento interno di una composizione e permettendo quindi di esprimerla al meglio), ma anche nell'ascolto, permettendo di seguire in maniera molto pi\u00f9 chiara il discorso musicale e di apprezzarne le sottigliezze. L'analisi musicale nasce come disciplina sistematica e rigorosa a partire dalla fine dell'Ottocento, ma i principali concetti analitici sono ben precedenti, si rinvengono gi\u00e0 nel Seicento e si sono gradualmente sviluppati nel seguito.\nPer soddisfare le necessit\u00e0 tecniche e di espressivit\u00e0 musicale richieste dalla complessit\u00e0 delle composizioni, gli esecutori della musica classica devono raggiungere standard elevati di maestria tecnica. Si richiede un notevole livello di conoscenza della scrittura musicale, una buona lettura a prima vista, capacit\u00e0 ed esperienza nel suonare in ensemble, conoscenza approfondita dei principi di tonalit\u00e0 e armonia, conoscenza della prassi esecutiva e familiarit\u00e0 con lo stile e il linguaggio musicale inerente ad un determinato compositore, periodo o stile musicale. Tutto ci\u00f2 si riflette nella necessit\u00e0 da parte dei musicisti classici di molto studio, articolato in un lungo percorso formativo, e di una elevata scolarizzazione, generalmente in misura molto maggiore rispetto ai musicisti che praticano generi \"popolari\". Questo ha portato nel corso della storia alla nascita e allo sviluppo di scuole di alta formazione, tra cui i conservatori, dedicate allo studio della musica classica.\nStoria.\nLa storia della musica classica copre un lungo arco temporale, durante il quale c'\u00e8 stata una continua evoluzione dello stile musicale e delle tecniche esecutive. Convenzionalmente si individuano dei periodi storici sufficientemente caratterizzati, tuttavia tale ripartizione (come sempre nella storiografia) \u00e8 solo formale. L'evoluzione \u00e8 stata continua e graduale e spesso disomogenea dal punto di vista geografico, per cui qualsiasi paletto temporale \u00e8 da considerarsi puramente indicativo. Inoltre stili diversi spesso si distinguono sotto diversi aspetti e principi.\nUn'altra questione importante nella visione della storia della musica classica \u00e8 la tendenza a focalizzare l'attenzione su un numero limitato di compositori e di figure musicali, arrivando talvolta ad identificare interi stili o periodi in pochi nomi. Anche questa ovviamente \u00e8 una tendenza riduttiva, in quanto i \"grandi\" compositori, per quanto siano eccellenti sul profilo estetico e abbiano ricoperto un ruolo di notevole importanza nell'evoluzione della musica, sono solo la punta di un panorama musicale molto pi\u00f9 complesso, popolato di molte altre figure meno note al pubblico ma anch'esse di grande importanza storica, e nel quale si trova moltissima altra produzione musicale di eccellente qualit\u00e0 legata a nomi molto meno celebrati.\nIl punto centrale \u00e8 legato al fatto che la moderna visione della musica classica non deriva linearmente dall'importanza artistica o storica, ma \u00e8 filtrata dalle modalit\u00e0 sociali tramite le quali la musica stessa passa alla massa degli ascoltatori, in primo luogo l'istituzione del concerto pubblico, affermatosi nell'Ottocento. Per tale motivo il \"repertorio celebre\" odierno non riflette necessariamente l'importanza storica e la qualit\u00e0 estetica della musica, ma riflette soprattutto la musica che poteva essere inserita nei programmi da concerto ottocenteschi, ulteriormente filtrata dall'apprezzamento della borghesia che costituiva il pubblico di tali concerti. Per tale motivo ad esempio Beethoven \u00e8 enormemente pi\u00f9 noto di Desprez, nonostante la qualit\u00e0 artistica e l'importanza storica della musica di quest'ultimo non siano affatto inferiori a quella di Beethoven; la produzione del grande fiammingo infatti \u00e8 essenzialmente polifonia sacra e, in misura minore, profana, che non trovava posto nel repertorio da concerto ottocentesco che ha invece consacrato al grande pubblico Beethoven e altri nomi eccellenti.\nLa visione della musica \u00e8 quindi condizionata dalla storia della ricezione della musica stessa, e varia nel tempo anche in seguito all'evoluzione dei contesti sociali nei quali la musica si inseriva, spesso in maniera molto precisa e funzionale. Quindi per l'evoluzione del panorama religioso la raffinatissima polifonia sacra rinascimentale rimane poco conosciuta, analogamente per la trasformazione del teatro da salotto mondano e sfarzo delle corti a moderna sala da concerto si \u00e8 perso l'interesse per il teatro d'opera del Seicento e, salvo poche eccezioni, del Settecento. Nel corso del Novecento tuttavia si \u00e8 sviluppata tantissimo la storiografia musicale e, soprattutto a partire dagli anni Sessanta/Settanta, la filologia musicale e lo studio della prassi esecutiva storica, grazie alle quali moltissima musica del passato \u00e8 stata studiata e viene nuovamente eseguita e registrata.\nPer motivi analoghi, l'importanza e la celebrit\u00e0 dei compositori \u00e8 mutata notevolmente nel corso del tempo, non deve quindi stupire che anche quelli che oggi sono reputati i nomi pi\u00f9 grandi della storia venissero visti in maniera notevolmente diversa in passato, e analogamente grandi nomi del passato oggi siano stati notevolmente ridimensionati. Ad esempio la musica di Bach, gi\u00e0 fuori moda negli ultimi anni della sua vita, \u00e8 stata dimenticata e dopo la sua morte era nota e studiata solo come interesse teorico e formale da una limitata cerchia di eruditi, ed \u00e8 stata riscoperta e riportata all'attenzione del grande pubblico solo nel 1829, quando Felix Mendelssohn diresse una esecuzione della Passione secondo Matteo: la sua musica infatti, dopo essere stata dimenticata per il venir meno della sua funzione ecclesiastica e cortigiana, ha trovato una nuova collocazione nel contesto delle nuove tendenze del Romanticismo, che le ha dato nuova vita nelle sale da concerto. Analogamente, dei tre nomi che oggi quasi identificano il Classicismo, ovvero Haydn, Mozart e Beethoven, solo il primo sarebbe stato riconosciuto a tali vertici da un pubblico dell'epoca, essendo celebrato come il pi\u00f9 grande compositore vivente dei suoi tempi, mentre a Mozart con buona probabilit\u00e0 sarebbe stato anteposto ad esempio Salieri e a Beethoven Rossini.\nLegame con la musica dell'antichit\u00e0.\nSi hanno conoscenze molto ridotte della musica dell'antichit\u00e0, in quanto l'assenza di una tradizione scritta ha impedito la trasmissione del repertorio. Gli studi si basano quindi su fonti indirette per studiare la musica e il suo ruolo culturale e sociale. Spesso la musica era considerata alla stregua di un bene effimero di consumo, a differenza di altre forme d'arte, e mancava la stessa volont\u00e0 di strutturare un repertorio e tramandarlo. A livello ipotetico, Burgh (2006) studia e suggerisce la possibile influenza della musica antica sulla musica classica occidentale, risalendo fino alla musica dell'antico Egitto, considerando la scrittura chironomica e l'antica orchestra egizia, che risalgono al 2.695 a.C.\nMesopotamia.\nPer quanto riguarda le culture mesopotamiche, non sono rimaste molte testimonianze dirette della loro cultura musicale. Bassorilievi, tavolette e rinvenimenti archeologici forniscono alcune informazioni sugli strumenti in uso, principalmente flauti, arpe piuttosto evolute, percussioni e lire che potevano raggiungere dimensioni gigantesche. I musicisti sumeri e babilonesi erano suddivisi in due caste, i \"nar\" erano addetti alle musiche di celebrazione e lode, e i \"gala\" alle musiche di lamentazione. \u00c8 testimoniato l'importante ruolo della musica nella religione, con inni e canti accompagnati da strumenti nella liturgia. In alcuni testi sacri giunti ai giorni nostri alcune iscrizioni sono interpretate come indicazioni musicali relative al canto responsoriale e all'accompagnamento. Alcuni testi citano i nomi degli strumenti e informazioni relative all'accordatura, e un testo \u00e8 stato interpretato come notazione musicale dell'accompagnamento di un inno.\nLa cultura mesopotamica ha avuto un influsso significativo sulla cultura occidentale, riconosciuto anche dagli autori greci e latini, e nella pratica dei canti salmodici mesopotamici si pu\u00f2 intravedere un germe delle pratiche liturgiche ebraiche e cristiane, nelle quali si ritrovano le radici lontane della musica colta occidentale. Un'altra influenza, anche se ovviamente indiretta e non legata alla musica dell'antichit\u00e0, \u00e8 dovuta al fatto che molti musicisti sono stati ispirati nelle loro composizioni dalla riscoperta della cultura mesopotamica, come H\u00e4ndel, Rossini, Verdi, Prokof'ev e Martin\u016f.\nAntichi ebrei.\nLa musica rivestiva un ruolo importante nella cultura ebraica, e testimonianze significative provengono dalla Bibbia. Nella Genesi e in altri libri successivi si trovano informazioni sugli strumenti musicali in uso presso gli ebrei, distinti in tre categorie: corni e trombe, prerogativa della classe sacerdotale, cordofoni (lire e cetre) usati dai musicisti al servizio del Tempio, e altri aerofoni, come flauti e zufoli, usati dal popolo. La Bibbia riporta anche testimonianze del simbolismo musicale religioso, come il suono del sofar, associato alla manifestazione divina (ad esempio nel sacrificio di Isacco o nella manifestazione sul monte Sinai), o l'impiego di complessi musicali grandiosi nelle celebrazioni pi\u00f9 solenni, come il trasporto dell'Arca a Gerusalemme o la consacrazione del Tempio. Altra testimonianza molto significativa \u00e8 il Salmo 137, nel periodo della cattivit\u00e0 babilonese. Con la nascita delle sinagoghe, il culto era incentrato sulla lettura intonata dei salmi, detta cantillazione, trasmessa anche alla liturgia cristiana antica e nella quale affonda le proprie radici la monodia liturgica medievale, che \u00e8 fra le basi della musica colta europea.\nAntica Grecia.\nTracce significative sono state lasciate dalla cultura greca, nella quale la musica rivestiva un ruolo significativo. I greci hanno sviluppato una raffinata teoria filosofica della musica, studiando gli intervalli e costruendo scale. Tale interesse era soprattutto teorico e speculativo e c'era una certa distinzione con la musica d'uso. I greci hanno infatti sviluppato un sistema di notazione musicale basato sulle lettere dell'alfabeto, che per\u00f2 era di utilit\u00e0 meramente pratica e veniva infatti impiegato nella musica di consumo, ma non studiato e trattato dai teorici, motivo per il quale di esso rimangono pochissime conoscenze e solo un limitato numero di frammenti, a differenza delle teorie speculative, trasmesse ai posteri. Due tra i principali strumenti della musica greca erano l'aulos, strumento aerofono ad ancia associato a Pan e al culto orgiastico, e la lyra, cordofono associato ad Apollo e alla razionalit\u00e0.\nLa dicotomia fra il dionisiaco e l'apollineo che caratterizza diversi aspetti della cultura greca si ritrova quindi anche nella musica, emblematizzate dai miti legati a tali strumenti. Secondo la leggenda l'aulos sarebbe stato infatti inventato da Atena e il suo suono doveva simulare l'atroce lamento di Medusa, da lei trasformata da magnifica fanciulla in creatura mostruosa. Specchiandosi la dea constat\u00f2 quanto brutta fosse l'espressione del suo bellissimo viso nello sforzo del suonare e gett\u00f2 via lo strumento che venne raccolto da Marsia, il cui deforme aspetto di satiro invece non poteva certo peggiorare di molto. La lyra invece sarebbe stata inventata da Ermes il quale, dopo aver rubato una mandria di vacche al dio Apollo, trov\u00f2 una tartaruga. Con il suo guscio come cassa costru\u00ec lo strumento, con il cui suono prodigioso pot\u00e9 accompagnare il canto. Apollo fu talmente colpito dalla bellezza di tale musica da accettare la lyra da Ermes in riparazione per la mandria di vacche. Marsia sfid\u00f2 poi Apollo, tentando con la musica di ergersi al livello degli dei, ma quest'ultimo poteva associare al suono della sua lyra la razionalit\u00e0 della parola, preclusa invece allo strumento a fiato, vincendo in questo modo la sfida e condannando Marsia alla decorticazione. Tale mito mostra anche un altro legame, per certi aspetti paradossale, tra apollineo e dionisiaco, in quanto l'aulos, strumento associato all'orgiasmo, sarebbe stato inventato dalla dea della ragione, mentre lo strumento per eccellenza della razionalit\u00e0, la lyra, sarebbe stato ideato dal dio del sogno.\nTale racconto mitico riflette la concezione musicale dicotomica dei greci, nella quale la musica aveva un ruolo importante sia nell'estasi orgiastica sia nella declamazione della poesia, massima espressione di razionalit\u00e0. La musica greca era basata sulle \"harmoniai\" (o \"modi\"), a ciascuna delle quali era associata una scala e un insieme di elementi ritmici e melodie tradizionali, e a ciascuna di esse era anche associato un effetto sull'animo umano (\"ethos\"). Ad esempio l'armonia dorica era associata alla virt\u00f9 e alla compostezza, mentre quella frigia era associata alla frenesia e all'entusiasmo orgiastico. Questo effetto era tenuto in grande considerazione, e Platone suggeriva quale dovesse essere l'uso educativo e quale quello diseducativo, e dunque bandito, della musica nella sua Repubblica, mentre Aristotele teorizzava la \"catarsi omeopatica\", che prevedeva l'impiego dell'ethos negativo per epurare omeopaticamente l'anima.\nMusica medievale e rinascimentale.\nIl periodo medievale comprende musica da dopo la caduta dell'Impero Romano, a circa il 1400. Il canto monofonico, chiamato anche gregoriano o canto gregoriano, era la forma dominante fino a circa il 1100. La polifonia (pi\u00f9 voci), si svilupp\u00f2 dal canto monofonico, dal tardo medioevo al rinascimento, sfociando nel complesso mottetto. Il periodo rinascimentale \u00e8 andato dal 1400 al 1600 circa ed \u00e8 stato caratterizzato da un maggiore uso della strumentazione, pi\u00f9 linee melodiche intrecciate, e l'uso dei primi strumenti bassi. Si diffuse l'utilizzo della danza come forma di socializzazione e cominciarono a standardizzarsi forme musicali appropriate per accompagnare la danza.\n\u00c8 in questo periodo che inizia a formarsi la notazione di musica su un pentagramma e di altri elementi di notazione. Questa invenzione rese possibile la separazione della composizione di un brano musicale dalla sua trasmissione; senza musica scritta, la trasmissione era orale, ed era soggetta a cambiamenti ogni volta che veniva trasmessa ad altri esecutori. Con una partitura musicale, l'opera musicale poteva essere eseguita senza la presenza del compositore. L'invenzione della stampa a caratteri mobili, nel XV secolo, apport\u00f2 conseguenze di vasta portata sulla conservazione e la trasmissione della musica.\nFra i tipici strumenti a corda del primo periodo vi furono l'arpa, il liuto, la viella, la ribeca e il salterio, mentre fra gli strumenti a fiato il flauto diritto e traversio, la bombarda (progenitore dell'oboe), la tromba e la cornamusa. Esistevano anche dei semplici organi ma erano in gran parte confinati alle chiese, anche se ne esistevano variet\u00e0 portatili. Pi\u00f9 tardi, nel periodo, vennero realizzate le prime versioni di strumenti a tastiera come il clavicordo e il clavicembalo. Le viole da gamba apparvero nel XV secolo e le viole da braccio solo nel secolo successivo.\nL'epoca dell'armonia tonale.\nIl periodo della pratica comune \u00e8 quello in cui presero forma molte delle idee che compongono la musica classica occidentale, venendo standardizzate e codificate. Ebbe inizio con l'epoca barocca, che va dal 1600 circa alla met\u00e0 del XVIII secolo. Segu\u00ec il periodo del classicismo, che termin\u00f2 all'incirca intorno al 1820. L'epoca romantica si svilupp\u00f2 nel XIX secolo, terminando intorno al 1910.\nMusica barocca.\nLa musica barocca \u00e8 caratterizzata dall'uso di complesso contrappunto tonale e dall'uso del basso continuo. La musica \u00e8 diventata pi\u00f9 complessa rispetto alle canzoni dei periodi precedenti. L'inizio della forma sonata scatur\u00ec dalla canzona, di fatto una nozione pi\u00f9 formalizzata di tema e variazioni.\nDurante l'epoca barocca, la musica per tastiera, suonata sul clavicembalo e sull'organo divenne sempre pi\u00f9 popolare, e la famiglia dei violini e degli strumenti a corda assunse la forma generalmente presente al giorno d'oggi. L'opera, come dramma musicale messo in scena, inizi\u00f2 a differenziarsi da precedenti forme musicali e drammatiche, e le forme vocali, come la cantata e l'oratorio divennero pi\u00f9 comuni. I cantanti iniziarono ad aggiungere abbellimenti alle linee melodiche. Gli ensemble strumentali cominciarono a distinguersi e a standardizzarsi per dimensione, dando origine alle prime orchestre, con musica da camera scritta per piccoli gruppi di strumenti in cui le parti erano interpretati da singoli strumenti (anzich\u00e9 masse orchestrali). Si diffuse il concerto come veicolo per le esecuzioni di solista accompagnato da un'orchestra, anche se il rapporto tra solista e orchestra era relativamente semplice.\nI compositori iniziarono a utilizzare modulazioni sempre pi\u00f9 complesse e a scrivere brani in tonalit\u00e0 con molte alterazioni, incompatibili con il temperamento mesotonico in uso nel Rinascimento. A livello teorico, vari autori (a iniziare da Simone Stevino, 1605) iniziarono a sostenere l'adozione del temperamento equabile, che tuttavia era praticamente impossibile da realizzare esattamente nell'accordatura degli strumenti a tastiera. Nella pratica musicale si diffusero piuttosto i cosiddetti \"buoni temperamenti\" (Andreas Werckmeister, 1686) che permettevano di suonare in qualsiasi tonalit\u00e0, con gradi di consonanza degli accordi principali leggermente diversi a seconda della tonalit\u00e0 e dello schema di accordatura adottato. Questo rese possibile la pubblicazione di raccolte di brani scritti programmaticamente in tutte le tonalit\u00e0, la pi\u00f9 celebre delle quali \u00e8 il Clavicembalo ben temperato di Johann Sebastian Bach.\nClassicismo.\nIl periodo del classicismo musicale, da circa il 1750 al 1820, stabil\u00ec molte delle norme di composizione, presentazione e stile, e fu quello in cui il pianoforte divent\u00f2 lo strumento a tastiera predominante. Le forze \"di base\" necessari per un'orchestra diventarono un po' pi\u00f9 standardizzate (anche se sarebbero cresciute a seguito di una gamma pi\u00f9 ampia di strumenti sviluppata nei secoli successivi). La musica da camera crebbe fino a includere gruppi con 8 o 10 esecutori per la serenata. L'opera continu\u00f2 a svilupparsi, secondo gli stili regionali dell'opera italiana, francese e tedesca. L'opera buffa vide aumentare la sua popolarit\u00e0, la sinfonia divenne una vera e propria forma musicale e il concerto venne sviluppato come veicolo per mettere in mostra le doti di virtuosit\u00e0 del solista. Le orchestre non richiedevano pi\u00f9 la presenza di un clavicembalo (che aveva fatto parte del continuo \"tradizionale\" nel periodo barocco) ed erano spesso dirette dal primo violino chiamato konzertmeister.\nGli strumenti a fiato divennero pi\u00f9 raffinati. Mentre gli strumenti ad ancia doppia come l'oboe e il fagotto vennero in qualche modo standardizzati nel periodo barocco, il clarinetto e la famiglia degli strumenti ad ancia singola, non vennero ampiamente utilizzati fino a Mozart che ampli\u00f2 il suo ruolo nell'orchestra da camera e nelle impostazioni del concerto.\nMusica romantica.\nLa musica del periodo romantico, da circa il primo decennio del XIX secolo alla met\u00e0 del XX secolo, \u00e8 stata caratterizzata da una maggiore attenzione alla linea melodica estesa, cos\u00ec come agli elementi espressivi ed emotivi, in parallelo al romanticismo in altra forme artistiche. Le forme musicali hanno cominciato a creare una rottura rispetto a quelle del classicismo (anche se quelle erano state oggetto di codifica), con pezzi in forma libera, come notturno, fantasie e preludi composti secondo delle linee che ignoravano o minimizzavano l'esposizione e lo sviluppo dei temi. La musica divenne pi\u00f9 cromatica, dissonante, e timbricamente colorata, con tensioni (rispetto alle norme accettate dalle vecchie forme) su tonalit\u00e0 crescenti. Il lied giunse a maturit\u00e0, come fece il Grand op\u00e9ra, alla fine trasceso da Richard Wagner nel ciclo del Ring.\nNel XIX secolo le istituzioni musicali si affrancarono dal controllo di ricchi mecenati, e compositori e musicisti poterono costruirsi una vita autonoma dall'influenza della nobilt\u00e0. Il crescente interesse per la musica, da parte della classe media in tutta l'Europa occidentale, stimol\u00f2 la creazione di organizzazioni per l'insegnamento, l'esecuzione e la conservazione della musica. Il pianoforte, che raggiunse la sua costruzione moderna in questo periodo (in parte grazie ai progressi industriali in metallurgia) divenne molto popolare presso la classe media, le cui richieste fecero nascere un gran numero di costruttori di pianoforte. Inoltre questo strumento, per via della sua grande capacit\u00e0 espressiva, fu il pi\u00f9 utilizzato dai compositori dell'epoca, poich\u00e9 il principale intento dei musicisti di allora era quello di dare una grande mutevolezza di suoni e di emozioni, facendo del pianoforte lo strumento principe di quel periodo. Molte orchestre sinfoniche datano la loro fondazione in questa epoca. Alcuni musicisti e compositori furono le stelle del XIX secolo; Franz Liszt e Niccol\u00f2 Paganini, furono sia virtuosi del loro strumento che compositori.\nLe famiglie di strumenti utilizzati, specie in orchestra, andarono incontro ad un incremento. Iniziarono ad apparire una vasta gamma di strumenti a percussione. Gli ottoni assunsero ruoli pi\u00f9 important; l'introduzione della valvola rotativa rese possibile suonare una pi\u00f9 ampia gamma di note. La dimensione dell'orchestra (in genere circa quaranta elementi in epoca classica) crebbe fino a raggiungere e superare il centinaio di musicisti. La \"Sinfonia n. 8\" di Gustav Mahler (1906), per esempio, venne eseguita da pi\u00f9 di 150 strumentisti e da un coro di pi\u00f9 di 400 cantanti.\nLe idee e le istituzioni culturali europee cominciarono a seguire l'espansione coloniale in altre parti del mondo. Ci fu anche un aumento, soprattutto verso la fine del periodo, del nazionalismo in musica (eco, in alcuni casi, dei sentimenti politici del tempo), in quanto compositori come Edvard Grieg, Nikolai Rimsky-Korsakov e Anton\u00edn Dvo\u0159\u00e1k inserirono nelle loro composizioni temi tradizionali delle loro terre.\nMusica moderna e contemporanea.\nL'inizio del XX secolo vede una diffusa crisi politica, sociale e culturale, che porta alla Prima guerra mondiale. Il crollo del mondo del XIX secolo trova un corrispettivo nel crollo dell'impianto tonale tradizionale. Nasce la musica moderna, in cui i compositori, in vario modo, respingono i valori tradizionali della pratica comune, come la tonalit\u00e0, la melodia e la struttura. Pur nella grande variet\u00e0 di tendenze creative, le esperienze pi\u00f9 influenti da principio furono in Francia quelle di Claude Debussy, Maurice Ravel e del cosiddetto Gruppo dei Sei; e a Vienna, dagli anni Venti, la teoria dodecafonica elaborata da Arnold Sch\u00f6nberg e proseguita dai suoi discepoli Alban Berg e Anton Webern. Le tecniche compositive sviluppate da Olivier Messiaen costituirono un modello e fonte di ispirazione per molti musicisti appartenenti alle correnti di avanguardia a partire dal secondo dopoguerra: tra questi, Pierre Boulez, Luigi Nono e Karlheinz Stockhausen. A partire dagli anni Cinquanta, si inizi\u00f2 a sperimentare da un lato l'utilizzo dell'elettronica (vedi Stockhausen), dall'altro da parte musicisti come John Cage si fece strada un nuovo principio che introduceva nelle composizioni elementi di casualit\u00e0 (musica aleatoria). A partire dagli anni Sessanta le tendenze e gli stili si moltiplicano, mentre sono molte le personalit\u00e0 eclettiche difficilmente riconducibili ad una specifica corrente.\nSignificato della notazione scritta.\nVisione modernista del significato della composizione.\nLe visioni moderniste sostengono che la musica classica \u00e8 considerata soprattutto una \"tradizione musicale scritta\", conservata in notazione musicale, invece di essere trasmessa oralmente, a memoria. Mentre ci sono differenze tra le particolari interpretazioni di un'opera classica, un pezzo di musica classica \u00e8 generalmente ritenuto trascendere qualsiasi interpretazione. L'uso della notazione musicale \u00e8 un metodo efficace per trasmettere la musica classica, in quanto la musica scritta contiene le istruzioni tecniche per l'esecuzione delle opere.\nLa partitura scritta, comunque, di solito non contiene istruzioni esplicite su come interpretare il pezzo in termini di esecuzione, a parte le indicazioni per le dinamiche, il tempo e l'espressione (in una certa misura). Questo \u00e8 lasciato alla discrezione degli esecutori, che sono guidati dalla loro esperienza personale, dall'educazione musicale, dalla conoscenza del linguaggio dell'opera, dai loro gusti artistici personali, e dall'accumulo di pratiche esecutive storiche.\nCritiche alla visione modernista.\nAlcuni critici esprimono il parere che \u00e8 solo dalla met\u00e0 del XIX secolo, e soprattutto nel XX secolo, lo spartito ha cominciato ad avere un alto significato. In precedenza, l'improvvisazione, la flessibilit\u00e0 ritmica, la deviazione dalla partitura e la tradizione orale sulla esecuzione erano parte integrante dello stile della musica. Nel XX secolo, questa tradizione orale e di trasmissione delle caratteristiche stilistiche nella musica classica \u00e8 definitivamente scomparsa. Oggi i musicisti usano lo spartito per eseguire la musica ma, nonostante questo, vi sono notevoli controversie su come eseguire i pezzi. \nAlcune citazioni che mettono in risalto questa critica della sopravvalutazione modernista dello spartito:\nImprovvisazione.\nUn tempo l'improvvisazione giocava un ruolo importante nella musica classica. Un esempio residuo di questa tradizione improvvisatoria nella musica classica pu\u00f2 essere ascoltato nella cadenza, un passaggio presente soprattutto nel concerto, progettato per consentire ad interpreti qualificati di esporre il loro virtuosismo sullo strumento. Tradizionalmente questa era improvvisata dall'esecutore; tuttavia, \u00e8 spesso scritta in anticipo per (o occasionalmente da) l'esecutore. L'improvvisazione \u00e8 un aspetto importante nelle esecuzioni autentiche di opere di epoca barocca e del bel canto (in particolare nelle opere di Vincenzo Bellini), ed \u00e8 meglio esemplificato dall'aria con da capo, una forma adottata, in genere, da cantanti famosi e che prevede l'esecuzione di variazioni della materia tematica l'aria nella sezione di ricapitolazione (sezione 'B' / la parte \"da capo\"). Un esempio \u00e8 la \"complessa variazione, anche se pre-scritta\" cantata dal soprano Beverly Sills, \"Da tempeste il legno infranto\" dall'opera \"Giulio Cesare\" di H\u00e4ndel.\nLa sua trasmissione scritta, insieme alla venerazione professata per certe opere classiche, ha portato l'aspettativa degli ascoltatori a pensare che gli esecutori riusciranno a rendere un'opera musicale in un modo tale da riprodurre in dettaglio le intenzioni originali del compositore. Nel corso del XIX secolo i dettagli che i compositori inserivano nello loro partiture erano generalmente aumentati. Eppure la tendenza odierna \u00e8 opposta - ammirazione di artisti che eseguono nuove \"interpretazioni\" del lavoro del compositore - e non \u00e8 insolito per un compositore lodare un esecutore per aver ottenuto una migliore realizzazione rispetto all'intento originale del compositore. Gli interpreti di musica classica spesso raggiungono alta reputazione per la loro musicalit\u00e0, anche se non hanno mai composto un pezzo in vita loro. In generale tuttavia, sono i compositori che vengono ricordati pi\u00f9 degli esecutori.\nIl primato della partitura scritta dal compositore ha portato anche oggi, a un ruolo relativamente minore svolto dalla improvvisazione nella musica classica, in netto contrasto con la prassi dei musicisti che hanno vissuto durante l'epoca barocca, classica e romantica. L'Improvvisazione nell'esecuzione di musica classica, che era comune sia durante l'epoca barocca che nel XIX secolo, and\u00f2 fortemente diminuendo nella seconda met\u00e0 del XIX secolo e nel XX. Durante il periodo classico, Mozart e Beethoven, spesso improvvisavano cadenze ai loro concerti per pianoforte (incoraggiando in tal modo anche altri a farlo), ma fornirono anche cadenze scritte per l'utilizzo da parte di altri solisti. Nell'opera lirica, la pratica di cantare rigorosamente aderenti allo spartito, vale a dire \"come scritto\", \u00e8 stata notoriamente propagata dal soprano Maria Callas, che ha chiamato questa pratica \"inquadrare in modo rigido\" ed era dettata dal voler comprendere meglio l'intenzione del compositore, soprattutto durante lo studio della musica per la prima volta.\nRelazioni con altre tradizioni musicali.\nMusica popolare.\nLa musica classica ha spesso incorporato elementi o materiali tematici presi dalla musica popolare del tempo del compositore. Gli esempi comprendono la musica utilizzata da Brahms nelle canzoni delle \"bevute dello studente\" in \"Academic Festival Overture\", le musiche di Kurt Weill in \"L'opera da tre soldi\", e l'influenza del jazz, agli inizi del XX secolo, su compositori come Maurice Ravel, esemplificata dal movimento intitolato \"Blues\" nella sua sonata per violino e pianoforte. Alcuni compositori postmoderni, minimalisti e postminimalisti riconoscono di essere debitori alla musica popolare.\nNumerosi esempi mostrano l'influenza nella direzione opposta, tra cui canzoni popolari tratte da musica classica. Si ricordi l'uso del \"Canone di Pachelbel\" nel 1970, e il fenomeno di crossover con il quale i musicisti classici hanno raggiunto il successo nel campo della musica popolare.\nMusica folk.\nAlcuni compositori di musica classica hanno spesso fatto uso di musica folk (musica creata da musicisti che non hanno normalmente una preparazione musicale e spesso portatori di una tradizione puramente orale). Alcuni compositori di musica classica, come Dvo\u0159\u00e1k e Smetana, hanno spesso utilizzato pezzi di musica folk, per conferire un'impronta nazionalistica alle loro opere, mentre altri come Bart\u00f3k hanno usato temi specifici tratti di peso da musiche popolari del loro paese d'origine.\nCommercializzazione.\nAlcuni pezzi di musica classica sono stati spesso usati per motivi commerciali (sia nella pubblicit\u00e0 che nelle colonne sonore cinematografiche). In alcuni spot pubblicitari televisivi, diversi temi sono divenuti degli stereotipi, in particolare l'ouverture da \"Also sprach Zarathustra\" di Richard Strauss (resa famosa dalla colonna sonora del film \"\") e l'inizio di \"O Fortuna\" di Carl Orff pezzo tratto dai \"Carmina Burana\", spesso utilizzato in film di genere horror; altri esempi sono il \"Dies Irae\" dal Requiem di Verdi, \"In the Hall of the Mountain King\" dal \"Peer Gynt\" di Edvard Grieg, le battute iniziali Sinfonia n. 5 di Beethoven, la \"Cavalcata delle Valchirie\" da \"Die Walk\u00fcre\" di Wagner e diversi altri. La romanza \"Nessun dorma\" dall'opera Turandot di Giacomo Puccini, ad esempio, \u00e8 stata utilizzata per la colonna sonora del Campionato mondiale di calcio 1990. Alcune battute del \"Gran vals\" per chitarra di Francisco T\u00e1rrega sono state utilizzate dalla Nokia come suoneria predefinita per i suoi dispositivi, nota come Nokia tune e divenuta estremamente celebre.\nDiverse opere di animazione statunitensi hanno utilizzato pezzi di musica classica. Fra le pi\u00f9 note il film di Walt Disney, \"Fantasia\", quello di Tom and Jerry \"Johann Mouse\", e quelli della Warner Bros.' \"The Rabbit of Seville\" e \"What's Opera, Doc?\".\nAllo stesso modo, i film e la televisione spesso utilizzano frammenti di musica classica per trasmettere raffinatezza e opulenza: alcuni dei pezzi pi\u00f9 spesso utilizzati in questa categoria comprendono \"Eine kleine Nachtmusik\" di Mozart, \"Le quattro stagioni\" di Vivaldi, \"Una notte sul Monte Calvo\" di Mussorgsky (orchestrato da Rimskij-Korsakov), e l'ouverture dal\" Guglielmo Tell\" di Rossini.\nShawn Vancour sostiene che la commercializzazione di musica classica agli inizi del XX secolo serviva a danneggiare l'industria musicale attraverso una rappresentazione inadeguata."}
{"id": "4949695", "revid": "287204", "url": "https://it.wikipedia.org/wiki?curid=4949695", "title": "30048 Sreyasmisra", "text": "30048 Sreyasmisra \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,4057491\u00a0UA e da un'eccentricit\u00e0 di 0,1647593, inclinata di 2,02616\u00b0 rispetto all'eclittica."}
{"id": "4949696", "revid": "287204", "url": "https://it.wikipedia.org/wiki?curid=4949696", "title": "Sch\u00f6nstatt", "text": "Sch\u00f6nstatt \u00e8 una localit\u00e0 della Germania ricompresa nel territorio municipale della citt\u00e0 di Vallendar, nella Renania-Palatinato.\nEra sede del ginnasio pallottino di cui era direttore spirituale Josef Kentenich. Nella locale cappella di San Michele, nel 1914 Kentenich diede inizio al movimento mariano di Sch\u00f6nstatt.\nIl locale santuario di Maria Madre e Regina Tre volte Ammirabile \u00e8 meta internazionale di pellegrinaggi.\n\u00c8 sede dei numerosi istituti secolari legati al movimento fondato da Kentenich: i Padri di Sch\u00f6nstatt, le Sorelle mariane di Sch\u00f6nstatt, le Dame di Sch\u00f6nstatt."}
{"id": "4949702", "revid": "287204", "url": "https://it.wikipedia.org/wiki?curid=4949702", "title": "30049 Violamocz", "text": "30049 Violamocz \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,4634591\u00a0UA e da un'eccentricit\u00e0 di 0,1770073, inclinata di 4,94262\u00b0 rispetto all'eclittica."}
{"id": "4949707", "revid": "287204", "url": "https://it.wikipedia.org/wiki?curid=4949707", "title": "30050 Emilypang", "text": "30050 Emilypang \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,2968280\u00a0UA e da un'eccentricit\u00e0 di 0,1271767, inclinata di 6,29213\u00b0 rispetto all'eclittica."}
{"id": "4949708", "revid": "1305772", "url": "https://it.wikipedia.org/wiki?curid=4949708", "title": "Cattedrale di Sant'Anastasia", "text": ""}
{"id": "4949710", "revid": "287204", "url": "https://it.wikipedia.org/wiki?curid=4949710", "title": "30051 Jihopark", "text": "30051 Jihopark \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 3,0392594\u00a0UA e da un'eccentricit\u00e0 di 0,1042995, inclinata di 3,55522\u00b0 rispetto all'eclittica."}
{"id": "4949717", "revid": "287204", "url": "https://it.wikipedia.org/wiki?curid=4949717", "title": "30053 Ivanpaskov", "text": "30053 Ivanpaskov \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3101985\u00a0UA e da un'eccentricit\u00e0 di 0,0940162, inclinata di 3,43418\u00b0 rispetto all'eclittica."}
{"id": "4949718", "revid": "244212", "url": "https://it.wikipedia.org/wiki?curid=4949718", "title": "Alfred-Armand-Louis-Marie Velpeau", "text": "Biografia ed Opere.\nAllievo di Pierre Bretonneau, lavor\u00f2 come chirurgo in diversi ospedali di Parigi. Dopo la morte di Alexis Boyer (1757-1833), gli succedette nella cattedra di clinica chirurgica presso la Facolt\u00e0 di Medicina di Parigi dal 1833 al 1867. Uno dei suoi allievi pi\u00f9 famosi fu Ram\u00f3n Emeterio Betances, il padre del movimento indipendentista portoricano.\nFu eletto membro della Accademia Nazionale di Medicina nel 1832 e dell'Accademia delle scienze francese nel 1843. Nel 1860 present\u00f2 il lavoro di James Braid sull'ipnosi presso l'Accademia delle Scienze.\nAlfred Velpeau fu autore di numerose pubblicazioni sulla chirurgia, l'embriologia, l'anatomia e l'ostetricia, tra le quali un \"Trait\u00e9 elementaire de l'art des accouchements: ou, Principes de tokologie et d'embryologie\" (1829; \"Trattato elementare di ostetricia: o Principi di Ostetricia ed embriologia\"). Opere tradotte anche in italiano con il nome di \"Alfonso Velpeau\". \nDiede quindi il suo nome alla gi\u00e0 citata medicazione, il \"bendaggio Velpeau\": una fasciatura utilizzata per immobilizzare il braccio alla parete toracica. Altri lavori di Velpeau da ricordare sono: \"Nouveaux \u00e9l\u00e9ments de m\u00e9decine op\u00e9ratoire\" (1832; \"Nuovi elementi di pratica chirurgica\") ed il \"Trait\u00e9 des maladies du sein et de la r\u00e9gion mammaire\" (\"Trattato sulle malattie della mammella e della regione mammaria\"), tradotti anche in lingua inglese. Nel 1827 a Velpeau \u00e8 riconosciuta la prima descrizione accurata della leucemia.\nCi sono molti altri termini medici associati con il suo nome, tuttavia questi termini sono ormai utilizzati principalmente solo per scopi storici; questi includono: l\"'ernia di Velpeau\" per l'ernia femorale, la \"malattia di Velpeau\" per l'idrosadenite suppurativa, il \"canale di Velpeau\" per il canale inguinale e la \"fossa di Velpeau\", nota anche come fossa ischioanale.\nEgli \u00e8 anche noto per aver tentato una esperienza quantomeno controversa: chiese ad un uomo condannato alla ghigliottina di fargli l'occhiolino per tre volte dopo che la sua testa fosse stata tagliata.\nNonostante fosse riconosciuto come uno dei migliori chirurghi del suo tempo, Velpeau riteneva che la chirurgia senza dolore fosse una fantasia e che la chirurgia e il dolore fossero inseparabili. Con l'avvento di anestetici come l'etere ed il cloroformio nel 1840, Velpeau si mostr\u00f2 stupito, dicendo: \"In tema di etere, che \u00e8 un agente meraviglioso e terribile, dir\u00f2 del cloroformio, che \u00e8 ancora pi\u00f9 meraviglioso e terribile\".\n\u00c8 sepolto nel cimitero di Montparnasse, a Parigi."}
{"id": "4949721", "revid": "287204", "url": "https://it.wikipedia.org/wiki?curid=4949721", "title": "30054 Pereira", "text": "30054 Pereira \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,2388450\u00a0UA e da un'eccentricit\u00e0 di 0,1678692, inclinata di 1,98895\u00b0 rispetto all'eclittica."}
{"id": "4949724", "revid": "287204", "url": "https://it.wikipedia.org/wiki?curid=4949724", "title": "30055 Ajaysaini", "text": "30055 Ajaysaini \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3772967\u00a0UA e da un'eccentricit\u00e0 di 0,1412392, inclinata di 2,52867\u00b0 rispetto all'eclittica."}
{"id": "4949725", "revid": "6923", "url": "https://it.wikipedia.org/wiki?curid=4949725", "title": "Cunningham C4R", "text": "La Cunningham C4R \u00e8 una vettura da competizione realizzata dalla B.S. Cunningham nel 1952.\nSviluppo.\nLa C4R rappresentava la seconda vettura da competizione realizzata dall'azienda del miliardario statunitense Briggs Cunningham per competere nei maggiori eventi delle competizioni per vetture sport.\nTecnica.\nLa vettura incorporava un telaio di tipo tubolare ed era dotata di un ponte posteriore De Dion. Il propulsore che la equipaggiava era un V8 Chrysler 5.4 dalla potenza di 300 cv. Fu una delle prime vetture ad essere dotata di cerchi realizzati in lega per contenere il peso complessivo.\nAttivit\u00e0 sportiva.\nLa C4R venne schierata per la prima volta alla 24 Ore di Le Mans del 1952 pilotata dagli equipaggi Walters-Carter, Fitch-Rice e Cunningham-Spear. L'anno successivo, Fitch e Walters ottennero la vittoria assoluta alla 12 Ore di Sebring e due anni dopo le C4R di Spear-Johnson e Cunningham-Bennet si classificarono rispettivamente quarta e quinta assoluta nuovamente a Le Mans."}
{"id": "4949729", "revid": "287204", "url": "https://it.wikipedia.org/wiki?curid=4949729", "title": "30057 Sarasakowitz", "text": "30057 Sarasakowitz \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,4206973\u00a0UA e da un'eccentricit\u00e0 di 0,1577692, inclinata di 2,59645\u00b0 rispetto all'eclittica."}
{"id": "4949738", "revid": "287204", "url": "https://it.wikipedia.org/wiki?curid=4949738", "title": "30060 Davidseong", "text": "30060 Davidseong \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3916730\u00a0UA e da un'eccentricit\u00e0 di 0,1527496, inclinata di 2,19217\u00b0 rispetto all'eclittica."}
{"id": "4949740", "revid": "486946", "url": "https://it.wikipedia.org/wiki?curid=4949740", "title": "Associazione Sportiva Dilettantistica Libertas Noicattaro", "text": ""}
{"id": "4949742", "revid": "76963", "url": "https://it.wikipedia.org/wiki?curid=4949742", "title": "Blake Garrett", "text": "Biografia.\nNato il 14 settembre 1992, Garrett scopr\u00ec il suo amore per la recitazione all'et\u00e0 di 8 anni, dopo aver recitato in alcune produzioni teatrali locali. \nNel 2006 ha recitato nel film \"Come mangiare i vermi fritti\", sua unica esperienza cinematografica per la quale per\u00f2 ha vinto anche un premio ."}
{"id": "4949743", "revid": "287204", "url": "https://it.wikipedia.org/wiki?curid=4949743", "title": "30061 Vishnushankar", "text": "30061 Vishnushankar \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,2549247\u00a0UA e da un'eccentricit\u00e0 di 0,0889971, inclinata di 1,85576\u00b0 rispetto all'eclittica."}
{"id": "4949744", "revid": "406085", "url": "https://it.wikipedia.org/wiki?curid=4949744", "title": "Litaniae Sanctorum", "text": ""}
{"id": "4949747", "revid": "287204", "url": "https://it.wikipedia.org/wiki?curid=4949747", "title": "30063 Jessicashi", "text": "30063 Jessicashi \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,2487392\u00a0UA e da un'eccentricit\u00e0 di 0,1755532, inclinata di 3,17085\u00b0 rispetto all'eclittica."}
{"id": "4949748", "revid": "767487", "url": "https://it.wikipedia.org/wiki?curid=4949748", "title": "La sepolta viva (film 1949)", "text": "La sepolta viva \u00e8 un film drammatico del 1949 diretto da Guido Brignone, basato sull'omonimo romanzo di Francesco Mastriani.\nTrama.\n1860, in una villa non lontana da Napoli, vivono Eva De Rossi e sua madre, donna Elisa, insieme al malvagio conte Federico, figlio di primo letto del defunto padre di Eva. Sono gli ultimi tempi del regime borbonico: conquistata la Sicilia, Garibaldi si prepara a sbarcare sulla penisola. Federico ha per amante Elena, la governante della villa, e spende e spande per soddisfare i capricci di lei, chiedendo continuamente denari alla matrigna. Federico \u00e8 un fautore dei Borboni, mentre Eva \u00e8 una fervente garibaldina. Essa ama, riamata, Giorgio Coppelli, un giovane pittore, nipote del conte Coppelli, amico di sua madre. Quando donna Elisa si rifiuta di dargli pi\u00f9 denari, Federico tenta di avvelenarla, e impeditone da Eva, rinchiude la sorellastra nel sotterraneo della villa. Donna Elisa viene uccisa del figliastro e dalla governante. Federico, avendo appreso dal conte Coppelli che la matrigna ha nominato Eva sua erede universale, decide di uccidere anche la sorellastra. Questa tenta di fuggire dalla sua prigionia, ma viene ripresa. La vittoria dei garibaldini pone fine alle losche imprese di Federico, che viene ucciso in duello da Giorgio, divenuto nel frattempo un brillante ufficiale di Garibaldi. Finalmente riuniti, Eva e Giorgio coronano il loro sogno d'amore e si sposano.\nProduzione.\nIl film \u00e8 ascrivibile al filone dei melodrammi sentimentali, comunemente detto \"strappalacrime\", molto in voga tra il pubblico italiano negli anni del secondo dopoguerra (1945-1955), poi ribattezzato dalla critica con il termine \"neorealismo d'appendice\".\nVenne girato negli studi di Cinecitt\u00e0 nell'autunno del 1948.\nDistribuzione.\nIl film venne distribuito nelle sale cinematografiche italiane il 23 febbraio del 1949.\nAccoglienza.\nLa pellicola fu il secondo miglior incasso della stagione cinematografica italiana 1948-49, preceduto solamente dal kolossal di Alessandro Blasetti, \"Fabiola\"."}
{"id": "4949750", "revid": "287204", "url": "https://it.wikipedia.org/wiki?curid=4949750", "title": "30064 Kaitlynshin", "text": "30064 Kaitlynshin \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,6027850\u00a0UA e da un'eccentricit\u00e0 di 0,1408942, inclinata di 4,77224\u00b0 rispetto all'eclittica."}
{"id": "4949752", "revid": "287204", "url": "https://it.wikipedia.org/wiki?curid=4949752", "title": "30065 Asrinivasan", "text": "30065 Asrinivasan \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3600152\u00a0UA e da un'eccentricit\u00e0 di 0,1483954, inclinata di 4,85634\u00b0 rispetto all'eclittica."}
{"id": "4949754", "revid": "287204", "url": "https://it.wikipedia.org/wiki?curid=4949754", "title": "30066 Parthakker", "text": "30066 Parthakker \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3551291\u00a0UA e da un'eccentricit\u00e0 di 0,1029845, inclinata di 6,49269\u00b0 rispetto all'eclittica."}
{"id": "4949757", "revid": "287204", "url": "https://it.wikipedia.org/wiki?curid=4949757", "title": "30067 Natalieng", "text": "30067 Natalieng \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3237548\u00a0UA e da un'eccentricit\u00e0 di 0,1437141, inclinata di 7,36274\u00b0 rispetto all'eclittica."}
{"id": "4949758", "revid": "1613450", "url": "https://it.wikipedia.org/wiki?curid=4949758", "title": "Chris O'Neil (attore)", "text": "Biografia.\nNato a Boulder, nel Colorado, mentre frequentava la locale Dennison Elementary School inizi\u00f2 a studiare recitazione. Nell'estate del 2005 vinse 5 medaglie d'argento ed una di bronzo in una competizione amatoriale di recitazione.\nNel 2007 ha recitato nel film \"Mimzy - Il segreto dell'universo\".\nVive con la sua famiglia a Denver, Colorado. Ha un fratello maggiore, Tyler."}
{"id": "4949765", "revid": "287204", "url": "https://it.wikipedia.org/wiki?curid=4949765", "title": "30070 Thabitpulak", "text": "30070 Thabitpulak \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,2571024\u00a0UA e da un'eccentricit\u00e0 di 0,1305615, inclinata di 6,53384\u00b0 rispetto all'eclittica."}
{"id": "4949766", "revid": "287204", "url": "https://it.wikipedia.org/wiki?curid=4949766", "title": "30073 Erichen", "text": "30073 Erichen \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,2757642\u00a0UA e da un'eccentricit\u00e0 di 0,1692254, inclinata di 4,60309\u00b0 rispetto all'eclittica."}
{"id": "4949768", "revid": "4252", "url": "https://it.wikipedia.org/wiki?curid=4949768", "title": "Fotino di Benevento", "text": "Agiografia.\nNon si sa molto sulla sua vita. Secondo la tradizione Fotino sarebbe stato invitato in Italia da san Pietro per diventare il primo vescovo di Benevento. Sarebbe stato ordinato nel 40. \nNome.\nUna fonte afferma esplicitamente il fatto che Fotino di Benevento fosse greco (in lingua greca \u03a6\u03c9\u03c4\u03b5\u03b9\u03bd\u03cc\u03c2). Il significato letterale \u00e8 \u00abbrillante\u00bb, \u00abluminoso\u00bb, \u00abpieno di luce\u00bb, mentre quello simbolico \u00e8 \u00abilluminato\u00bb. In alcune fonti viene indicato come \"Pohteinos\" o \"Pothinos\". Fotino di Benevento \u00e8 conosciuto anche come \"Lucidus\" (Lucido di Benevento) in lingua latina, traduzione letterale del suo nome greco.\nCulto.\nNon \u00e8 noto quando sia stato canonizzato e le motivazioni della sua elevazione alla dignit\u00e0 dell'altare.\nFotino \u00e8 commemorato il 1\u00ba marzo nelle Chiese orientali e il 1\u00ba novembre nella Chiesa latina."}
{"id": "4949772", "revid": "86599", "url": "https://it.wikipedia.org/wiki?curid=4949772", "title": "30081 Zarinrahman", "text": "30081 Zarinrahman \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a e da un'eccentricit\u00e0 di 0,1598165, inclinata di 5,38833\u00b0 rispetto all'eclittica.\nL'asteroide \u00e8 dedicato alla studentessa statunitense Zarin Ibnat Rahman."}
{"id": "4949774", "revid": "287204", "url": "https://it.wikipedia.org/wiki?curid=4949774", "title": "30085 Kevingarbe", "text": "30085 Kevingarbe \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,2647302\u00a0UA e da un'eccentricit\u00e0 di 0,1295521, inclinata di 3,24974\u00b0 rispetto all'eclittica."}
{"id": "4949776", "revid": "516800", "url": "https://it.wikipedia.org/wiki?curid=4949776", "title": "Stefano (arcivescovo)", "text": "Con il nome di Stephanos (o Stefano) di Nazianzo \u00e8 l'attuale Metropolita di Tallinn e di tutta l'Estonia.\nEletto nel 1999, \u00e8 l'attuale primate della Chiesa ortodossa apostolica estone (Patriarcato ecumenico di Costantinopoli)\nBiografia.\nIl metropolita Stephanos nasce all'anagrafe come \"Christakis Charalambides\" a Bukavu nel Congo Belga. La sua famiglia aveva origini cipriote.\nIl futuro metropolita intraprese un anno di studi presso la facolt\u00e0 di medicina all'Universit\u00e0 cattolica di Lovanio in Belgio, ma fu chiamato dalla vocazione nel 1960 scegliendo cos\u00ec gli studi religiosi. Si trasfer\u00ec quindi presso l'Istituto teologico ortodosso St. George a Parigi; contemporaneamente segu\u00ec anche gli studi all'Universit\u00e0 di Parigi. Prese un diploma di Master in Teologia all'Istituto St. George e un diploma di lettore presso l'Universit\u00e0.\nCharalambides fu ordinato diacono il 6 gennaio 1963 e successivamente sacerdote il 17 novembre 1968, come servitore della Chiesa ortodossa greca di Francia. Fu nominato nel 1972 come protosincello (dal vicario episcopale) per la regione sud della Francia, con sede a Nizza. Stephanos fu consacrato il 25 marzo 1987 dall'episcopato con il titolo di Arcivescovo di Nazianzo.\nMentre proseguiva con le sue precedenti responsabilit\u00e0 e doveri assegnati, egli prese nuovi incarichi, come Segretario dell'Assemblea dei Vescovi Ortodossi di Francia, lettore al seminario di San Sergio e professore di patologia al Seminario Cattolico romano di Nizza.\nMetropolita di Tallinn e di tutta l'Estonia.\nNel 1996, a seguito del restauro dell'indipendenza estone del 1991, il Patriarcato ecumenico di Costantinopoli restaur\u00f2 la Chiesa ortodossa estone come una entit\u00e0 autonoma sotto la sua protezione.\nUn'assemblea generale della chiesa ha eletto l'arcivescovo Stephanos come metropolita di Tallinn e di tutta l'Estonia.\nStefano di Tallinn, cos\u00ec eletto dal Congresso della Chiesa Ortodossa dell'Estonia \u00e8 entrato in carica il 21 marzo 1999.\nIl metropolita Stefano viene incoronato nella Basilica della Trasfigurazione a Tallinn, alla presenza del Primo ministro dell'Estonia Mart Laar e di tutte le maggiori autorit\u00e0 religiose del paese.\nRelazioni con il Patriarcato di Mosca.\nTuttavia le relazioni con i rappresentanti della diocesi ortodossa russa (Patriarcato di Mosca) saranno destinate a restare fortemente tese per lunghi anni, in ragione della rivendicazione del Patriarcato di Mosca dei beni della chiesa requisiti da Stalin: il 17 agosto 2000, il Santo Sinodo della Chiesa ortodossa russa arriver\u00e0 perfino a mettere in quarantena due chiese ortodosse, dichiarando persone \"non grate\" sia il Metropolita di Estonia, Stephanos, che il metropolita Jean di Carelia, metropolita primate della Finlandia."}
{"id": "4949799", "revid": "287204", "url": "https://it.wikipedia.org/wiki?curid=4949799", "title": "30109 Jaywilson", "text": "30109 Jaywilson \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,2758145\u00a0UA e da un'eccentricit\u00e0 di 0,1443975, inclinata di 7,75526\u00b0 rispetto all'eclittica."}
{"id": "4949806", "revid": "287204", "url": "https://it.wikipedia.org/wiki?curid=4949806", "title": "30110 Lisabreton", "text": "30110 Lisabreton \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,2191477\u00a0UA e da un'eccentricit\u00e0 di 0,0900997, inclinata di 8,48660\u00b0 rispetto all'eclittica."}
{"id": "4949808", "revid": "76963", "url": "https://it.wikipedia.org/wiki?curid=4949808", "title": "Adolfo Franci", "text": "Biografia.\nCritico cinematografico del settimanale \"L'Illustrazione Italiana\", inizi\u00f2 l'attivit\u00e0 di sceneggiatore dal 1942 con \"I bambini ci guardano\" e fino a poco prima della prematura scomparsa, avvenuta a 58 anni, lavor\u00f2 in tredici film. Collabor\u00f2 principalmente con Vittorio De Sica; ottenne una nomination all'Oscar per la migliore sceneggiatura originale per il film \"Sciusci\u00e0\" (1946) e vinse un Nastro d'Argento sempre per la migliore sceneggiatura per il film \"Ladri di biciclette\" (1948)."}
{"id": "4949814", "revid": "287204", "url": "https://it.wikipedia.org/wiki?curid=4949814", "title": "30111 Wendyslijk", "text": "30111 Wendyslijk \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3545091\u00a0UA e da un'eccentricit\u00e0 di 0,0910895, inclinata di 7,07965\u00b0 rispetto all'eclittica."}
{"id": "4949816", "revid": "767487", "url": "https://it.wikipedia.org/wiki?curid=4949816", "title": "Tormento del passato", "text": "Tormento del passato \u00e8 un film italiano del 1952 diretto da Mario Bonnard.\nLa pellicola segn\u00f2 il debutto sul grande schermo di Raffaella Carr\u00e0 (qui accreditata con il suo vero nome Raffaella Pelloni) allora bambina di otto anni, che qui interpreta il personaggio di Graziella, figlia della protagonista Luisa, interpretata da H\u00e9l\u00e8ne R\u00e9my.\nTrama.\nPiero, uno spietato rapinatore di banche, torna a Roma dopo sei anni di latitanza negli Stati Uniti, sotto il falso nome di Andrea Rossi. Scopre che la sartina Luisa, una delle due ignare amanti che aveva lasciato al momento di fuggire, aveva avuto una bambina da lui, Graziella. La conoscenza della piccola lo ammorbidisce, al punto di trascurare i suoi doveri all'interno della banda criminale.\nPur sorvegliato dai suoi complici sempre pi\u00f9 insospettiti, riesce a preparare una fuga via mare con Graziella e Luisa, che durante la sua assenza aveva sposato un altro uomo per dare un cognome alla bambina. Luisa per\u00f2, avendo scoperto che Piero era un gangster, non vuol saperne di fuggire, scatenando la sua ira. Si accende una discussione alla fine della quale un colpo di pistola ferisce gravemente Piero. Tornata a casa, Luisa decide di costituirsi ma in quel momento arriva Giulia, l'altra amante, proveniente dall'ospedale dove lui morente aveva chiesto di Graziella.\nPiero, in punto di morte, dice alla bambina, di fronte a testimoni, di essersi sparato da solo per sbaglio, scagionando Luisa e offrendole un futuro di libert\u00e0 accanto alla figlia.\nProduzione.\nLa pellicola \u00e8 ascrivibile al filone melodrammatico-sentimentale comunemente detto \"strappalacrime\" (ed in seguito denominato dalla critica \"neorealismo d'appendice\"), molto in voga tra il pubblico italiano in quegli anni.\nDistribuzione.\nIl film \u00e8 stato distribuito nelle sale cinematografiche italiane il 4 aprile del 1952.\nFu in seguito distribuito anche in Francia (27 marzo 1953) ed in Portogallo (17 settembre 1954)."}
{"id": "4949824", "revid": "287204", "url": "https://it.wikipedia.org/wiki?curid=4949824", "title": "30117 Childress", "text": "30117 Childress \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,2708193\u00a0UA e da un'eccentricit\u00e0 di 0,1527673, inclinata di 3,35155\u00b0 rispetto all'eclittica."}
{"id": "4949831", "revid": "287204", "url": "https://it.wikipedia.org/wiki?curid=4949831", "title": "30119 Lucamatone", "text": "30119 Lucamatone \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,5870946\u00a0UA e da un'eccentricit\u00e0 di 0,0714704, inclinata di 5,92777\u00b0 rispetto all'eclittica."}
{"id": "4949832", "revid": "729019", "url": "https://it.wikipedia.org/wiki?curid=4949832", "title": "Connaught Type-D GT", "text": "La Connaught Type-D GT \u00e8 una vettura sportiva realizzata dalla Connaught nel 2013.\nSviluppo.\nLa vettura \u00e8 stata realizzata per riportare sul mercato il costruttore automobilistico britannico Connaught, il quale fu attivo tra la fine degli anni '40 e l'inizio degli anni '50 nella produzione di autovetture da competizione. Il design venne affidato a Andy Plumb, mentre la realizzazione fu opera di Geoff Matthews. Ne furono costruiti solo 100 esemplari.\nTecnica.\nLa vettura era stata realizzata in configurazione coup\u00e9 dotata di un propulsore V10 2.0 in alluminio dalla potenza di 300 cv con coppia di 372 Nm. Ci\u00f2 permetteva al mezzo di accelerare da 0 a 100 km/h in 5 secondi. Per contenere il peso, la carrozzeria venne costruita con pannelli d'alluminio."}
{"id": "4949840", "revid": "287204", "url": "https://it.wikipedia.org/wiki?curid=4949840", "title": "30122 Elschweitzer", "text": "30122 Elschweitzer \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3302882\u00a0UA e da un'eccentricit\u00e0 di 0,1204450, inclinata di 7,23117\u00b0 rispetto all'eclittica."}
{"id": "4949845", "revid": "287204", "url": "https://it.wikipedia.org/wiki?curid=4949845", "title": "30123 Scottrippeon", "text": "30123 Scottrippeon \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,2018505\u00a0UA e da un'eccentricit\u00e0 di 0,1839140, inclinata di 5,63366\u00b0 rispetto all'eclittica."}
{"id": "4949846", "revid": "1494169", "url": "https://it.wikipedia.org/wiki?curid=4949846", "title": "Michael Keller", "text": "Ha composto oltre 750 problemi, la maggior parte in due e tre mosse, molti dei quali sono stati pubblicati sugli Album FIDE. Ha ottenuto circa 250 premiazioni, tra cui molti primi premi. Nel 1995 gli \u00e8 stato assegnato il titolo di Grande Maestro della composizione.\nPrende il suo nome il tema detto \"Paradosso Keller\": \u00ab il Bianco muove in una casa controllata (o ricontrollata) dal Nero \u00bb.\nFriedrich Chlubna ha raccolto 279 suoi problemi nel libro \"Michael Keller. Ein Meister der Schachkomposition\" (Vienna, 1994).\nTre suoi problemi:"}
{"id": "4949855", "revid": "287204", "url": "https://it.wikipedia.org/wiki?curid=4949855", "title": "30125 Mikekiser", "text": "30125 Mikekiser \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3844999\u00a0UA e da un'eccentricit\u00e0 di 0,0936981, inclinata di 5,14269\u00b0 rispetto all'eclittica."}
{"id": "4949860", "revid": "287204", "url": "https://it.wikipedia.org/wiki?curid=4949860", "title": "30126 Haviland", "text": "30126 Haviland \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,2929151\u00a0UA e da un'eccentricit\u00e0 di 0,0912223, inclinata di 7,92740\u00b0 rispetto all'eclittica."}
{"id": "4949867", "revid": "287204", "url": "https://it.wikipedia.org/wiki?curid=4949867", "title": "30128 Shannonbunch", "text": "30128 Shannonbunch \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,4469719\u00a0UA e da un'eccentricit\u00e0 di 0,1369097, inclinata di 5,38486\u00b0 rispetto all'eclittica."}
{"id": "4949874", "revid": "287204", "url": "https://it.wikipedia.org/wiki?curid=4949874", "title": "30129 Virmani", "text": "30129 Virmani \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,2872869\u00a0UA e da un'eccentricit\u00e0 di 0,0816832, inclinata di 6,43042\u00b0 rispetto all'eclittica."}
{"id": "4949875", "revid": "729019", "url": "https://it.wikipedia.org/wiki?curid=4949875", "title": "John Joseph Gabriel O'Byrne", "text": "Biografia.\nNacque nel castello di Saint G\u00e9ry a Rabastens (Tarn) il 20 febbraio 1878, quarto figlio di Henry O'Byrne, di origine irlandese, e di Elizabeth du Bourg, discendente di una delle pi\u00f9 antiche famiglie di Tolosa. Allievo della Scuola Navale francese nel 1896, l'anno successivo consegu\u00ec la nomina di Aspirante di 2\u00aa classe e nel 1898 quella di Aspirante di 1\u00aa classe. Il 1\u00ba gennaio 1900, si imbarc\u00f2 sulla nave da battaglia \"Charles-Martel\", appartenente alla Squadra del Mediterraneo e capitanata dal comandante Paul Chocheprat.\nIl 1\u00ba gennaio 1901 si imbarc\u00f2 sull'incrociatore protetto \"Friant\" appartenente alla Squadra dell'Estremo Oriente (Escadre d'Extr\u00eame-Orient) che fu inviato in Cina durante la rivolta dei Boxers. In quell'anno consegu\u00ec la promozione a Luogotenente di vascello di 2\u00aa classe. Tra il 1\u00ba gennaio 1903 e il 29 settembre 1907 prest\u00f2 servizio a bordo delle corazzate \"Charlemagne\" (1903-1906) e \"Suffren\" (1906-1907) entrambe appartenenti alla Squadra del Mediterraneo. Nel settembre 1907 divenne secondo in comando a bordo della torpediniera \"La Bourrasque\", appartenente alla 3\u00aa Flottiglia torpediniere della Squadra del Mediterraneo. Il 28 luglio 1908 passo a servire sui sommergibili, imbarcandosi come secondo sul sottomarino \"Gn\u00f4me\", appartenente alla 3\u00aa Flottiglia sommergibili di stanza a Biserta (Tunisia). L'11 marzo 1910 fu promosso al grado di Luogotenente di vascello di 1\u00aa classe. Il 1\u00ba gennaio 1911 assunse il comando del sommergibile \"Anguille\" appartenente alla stazione di Tolone. Il 12 novembre 1912 divenne comandante del sommergibile \"Curie\", appartenente alla 2\u00aa Squadriglia della 1\u00aa Armata navale, basata a Biserta.\nAllo scoppio della prima guerra mondiale la sua nave inizi\u00f2 subito ad operare, di concerto con la Squadra Navale del Mediterraneo, contro il naviglio austro-ungarico. Nella notte tra il 19 e il 20 dicembre 1914 esegu\u00ec un audace tentativo di forzamento del porto austriaco di Pola, per attaccarvi le corazzate ancorate all'interno della rada. Sottoposto a preciso e ravvicinato fuoco delle difese il comandante, posto in salvo il proprio equipaggio, autoaffond\u00f2 l'unit\u00e0, abbandonandola all'ultimo momento gravemente ferito. Dopo aver trascorso quasi un'ora nell'acqua glaciale fu tratto in salvo dall'equipaggio della nave da battaglia \"Viribus Unitis\" e fatto prigioniero. Considerato dagli stessi austriaci quasi un eroe, venne trasportato in un ospedale di Graz, dove i chirurghi cercarono di curare la seria ferita ad un polmone, aggravata dalla lunga permanenza nell'acqua fredda. Nel giugno 1915 le autorit\u00e0 militari austriache permisero alla moglie di venire, attraverso la Svizzera, a prendersi cura del marito permettendole di vederlo due ore al giorno. Ricoverato successivamente in un ospedale svizzero, fu definitivamente rimpatriato nel gennaio 1917 e si spense poi a Bresson (Is\u00e8re) il 20 marzo dello stesso anno.\nLa Francia ricompens\u00f2 il suo coraggio con la concessione della Croce di Cavaliere della Legion d'onore e fu citato all'ordine del giorno dell'Armata navale.\nPer l'audacia dimostrata nell'azione di forzamento della base austriaca di Pola il Governo italiano, con Regio Decreto 17 gennaio 1924, gli confer\u00ec la Medaglia d'oro al valor militare alla memoria. Tale onorificenza venne consegnata alla moglie Marguerite e ai due figli nel corso di una cerimonia tenutasi a Tolone nel corso dell'anno.\nIl 31 gennaio 1915 il sommergibile \"Curie\" venne recuperato dagli austriaci, che dopo le opportune riparazioni incorporarono nella loro flotta con il nome di U-14, ma al termine del conflitto, divenuto preda bellica della Regia Marina, venne da questa restituito alla Francia.\nLa Marine nationale ha onorato sia John O'Byrne che il suo secondo, Pierre Chailley, dando il loro nome a due sommergibili costruiti durante il corso della prima guerra mondiale."}
{"id": "4949876", "revid": "977234", "url": "https://it.wikipedia.org/wiki?curid=4949876", "title": "IPS LCD", "text": ""}
{"id": "4949877", "revid": "287204", "url": "https://it.wikipedia.org/wiki?curid=4949877", "title": "30130 Jeandillman", "text": "30130 Jeandillman \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3434234\u00a0UA e da un'eccentricit\u00e0 di 0,1043378, inclinata di 6,15872\u00b0 rispetto all'eclittica."}
{"id": "4949878", "revid": "977234", "url": "https://it.wikipedia.org/wiki?curid=4949878", "title": "Frames per second", "text": ""}
{"id": "4949881", "revid": "339392", "url": "https://it.wikipedia.org/wiki?curid=4949881", "title": "LG Optimus series", "text": ""}
{"id": "4949882", "revid": "8660", "url": "https://it.wikipedia.org/wiki?curid=4949882", "title": "Keith McGill", "text": "Carriera universitaria.\nDopo aver giocato a football per la La Mirada High School della sua citt\u00e0 natale La Mirada, McGill gioc\u00f2 per due anni, come free safety nel junior college Cerritos College, presso il quale fu un All-American e classificato all'11\u00ba posto nella lista dei 50 migliori talenti dei junior college americani, da \"Rivals.com\". \nNel 2011 fu quindi reclutato dagli Utah Utes con cui continu\u00f2 a giocare nel primo anno come free safety, scendendo in campo in 5 occasioni di cui una come titolare (contro USC) e soffrendo, sul finire di stagione, per un infortunio occorsogli nel match contro Arizona State. In totale, in questa prima stagione con la maglia degli Utes, egli totalizz\u00f2 12 tackle (di cui 7 solo contro USC ed altri 4 contro BYU) ed un passaggio deviato. I guai fisici tuttavia lo tormentarono anche nella stagione seguente che fu costretto a saltare interamente, per poi tuttavia rifarsi ampiamente nel 2013, quando con 12 passaggi difesi guid\u00f2 i difensori della Pac-12, oltre a collezionare altri 37 tackle (di cui 28 solitari), un intercetto (ritornato in touchdown contro UCLA), che gli valsero l'invito al Senior Bowl.\nCarriera professionistica.\nOakland Raiders.\nMcGill era considerato uno dei migliori cornerback in vista del Draft NFL 2014 ed era pronosticato per essere selezionato tra il 2\u00ba ed il 3\u00ba giro. Fu scelto nel corso del quarto giro dagli Oakland Raiders. Debutt\u00f2 come professionista subentrando nella gara della settimana 1 contro i New York Jets e mettendo a segno un tackle. La sua prima stagione termin\u00f2 con 12 presenze e nove tackle."}
{"id": "4949883", "revid": "287204", "url": "https://it.wikipedia.org/wiki?curid=4949883", "title": "30136 Bakerfranke", "text": "30136 Bakerfranke \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,6349407\u00a0UA e da un'eccentricit\u00e0 di 0,1823222, inclinata di 5,58957\u00b0 rispetto all'eclittica."}
{"id": "4949885", "revid": "287204", "url": "https://it.wikipedia.org/wiki?curid=4949885", "title": "30140 Robpergolizzi", "text": "30140 Robpergolizzi \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3666068\u00a0UA e da un'eccentricit\u00e0 di 0,1628243, inclinata di 5,15794\u00b0 rispetto all'eclittica."}
{"id": "4949886", "revid": "247222", "url": "https://it.wikipedia.org/wiki?curid=4949886", "title": "Ambiant Otaku", "text": "Ambiant Otaku \u00e8 un album in studio del musicista giapponese Tetsu Inoue, pubblicato nel 1994 dall'etichetta FAX di Pete Namlook.\nEsordio solista di Inoue, \"Ambiant Otaku\" presenta \"soffici passaggi di sintetizzatore\" e ritmi molto lievi, mentre le atmosfere che rievoca sono state definite \"spirituali\".\nOriginalmente uscito in sole mille copie, il disco venne ristampato nel 2000 con una copertina differente."}
{"id": "4949887", "revid": "287204", "url": "https://it.wikipedia.org/wiki?curid=4949887", "title": "30141 Nelvenzon", "text": "30141 Nelvenzon \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3963969\u00a0UA e da un'eccentricit\u00e0 di 0,1244705, inclinata di 6,66144\u00b0 rispetto all'eclittica."}
{"id": "4949891", "revid": "287204", "url": "https://it.wikipedia.org/wiki?curid=4949891", "title": "30142 Debfrazier", "text": "30142 Debfrazier \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3559750\u00a0UA e da un'eccentricit\u00e0 di 0,1822022, inclinata di 6,83794\u00b0 rispetto all'eclittica."}
{"id": "4949893", "revid": "110157", "url": "https://it.wikipedia.org/wiki?curid=4949893", "title": "LG Optimus G Pro", "text": "LG Optimus G Pro \u00e8 uno ibrido smartphone/tablet (\"phablet\") progettato e prodotto da LG Electronics. \u00c8 stato messo in commercio in USA il 10 maggio 2013.\nDisponibilit\u00e0.\nNord America.\nNegli Stati Uniti, Optimus G Pro \u00e8 disponibile attraverso AT&amp;T per $99.99 con un contratto di 2 anni e piano dati. Al momento del rilascio, costava $199.99.\nSpecifiche.\nHardware.\nProcessore.\nLG Optimus G Pro dispone di un Qualcomm Snapdragon 600 APQ8064 SoC con un processore Quad-core Krait a 1.7\u00a0GHz. Il processore \u00e8 basato sulla tecnologia dei semiconduttori a 28\u00a0nm con processore grafico Adreno 320 a 400\u00a0MHz.\nMemoria.\nLG Optimus G Pro dispone di 2 GB di RAM e 16\\32 GB di memoria interna che pu\u00f2 essere espansa tramite microSD fino a 64 GB.\nSchermo.\nIl telefono dispone di un 5.5\" True HD IPS LCD con una risoluzione di 1080x1920 e la visualizzazione a 16.777.216 colori con una densit\u00e0 di circa 401 PPI.\nFotocamera.\nLG Optimus G Pro ha una fotocamera di 13 MP con flash LED sia per la versione AT&amp;T che per Sprint. Lo smartphone \u00e8 anche in grado di registrare video FullHD 1080p a 30 FPS. Il telefono dispone anche di una fotocamera frontale di 2.1 MP, capace di registrare video HD 720p a 30 FPS. La fotocamera supporta lo zoom digitale fino a 8x di ingrandimento.\nBatteria.\nLG Optimus G \u00e8 alimentato da una batteria al litio di 3140 mAh.\nSoftware.\nLa versione di Android di LG Optimus G \u00e8 la 4.1.2 Jelly Bean con LG Optimus UI 3.0. LG ha reso pubblico l'aggiornamento ad Android 4.4 KitKat il 21 marzo 2014 per LG Optimus G Pro. A partire dal 27 febbraio 2015 \u00e8 disponibile l'aggiornamento ad Android 5.0 Lollipop."}
{"id": "4949894", "revid": "287204", "url": "https://it.wikipedia.org/wiki?curid=4949894", "title": "30144 Minubasu", "text": "30144 Minubasu \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3148801\u00a0UA e da un'eccentricit\u00e0 di 0,0663933, inclinata di 2,55429\u00b0 rispetto all'eclittica."}
{"id": "4949897", "revid": "287204", "url": "https://it.wikipedia.org/wiki?curid=4949897", "title": "30146 Decandia", "text": "30146 Decandia \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 3,1523378\u00a0UA e da un'eccentricit\u00e0 di 0,1453895, inclinata di 0,65341\u00b0 rispetto all'eclittica."}
{"id": "4949901", "revid": "977234", "url": "https://it.wikipedia.org/wiki?curid=4949901", "title": "E986", "text": ""}
{"id": "4949902", "revid": "977234", "url": "https://it.wikipedia.org/wiki?curid=4949902", "title": "Optimus G Pro", "text": ""}
{"id": "4949905", "revid": "287204", "url": "https://it.wikipedia.org/wiki?curid=4949905", "title": "30147 Amyhammer", "text": "30147 Amyhammer \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3015776\u00a0UA e da un'eccentricit\u00e0 di 0,0940991, inclinata di 5,59134\u00b0 rispetto all'eclittica."}
{"id": "4949906", "revid": "599013", "url": "https://it.wikipedia.org/wiki?curid=4949906", "title": "Clay Matthews Jr.", "text": " Al college gioc\u00f2 a football per la University of Southern California.\nCarriera.\nMatthews fu scelto nel corso del primo giro (12\u00ba assoluto) del Draft NFL 1978 dai Cleveland Browns. Gioc\u00f2 per 19 stagioni e 278 gare nella NFL (17\u00ba massimo della storia). Secondo fonti non ufficiali (i tackle iniziarono ad essere tracciati come statistica ufficialmente solo nel 1991) detiene il terzo posto nella classifica di tutti i tempi per tackle in carriera. In carriera fu convocato per quattro Pro Bowl ed \u00e8 il pi\u00f9 vecchio giocatore ad avere messo a segno un sack, all'et\u00e0 di quarant'anni e 282 giorni.\nMatthews fu nominato per due volte miglior difensore della AFC della settimana mentre giocava per i Cleveland Browns (settimana 12 del 1984 e settimana 9 del 1991). Clay e suo figlio, Clay Matthews III, sono l'unica coppia padre-figlio ad essere stata premiata come difensore della settimana nella storia della NFL.\nVita privata.\nClay \u00e8 il fratello maggiore di Bruce, membro della Pro Football Hall of Fame e padre di Clay III, linebacker dei Green Bay Packers, e Casey, linebacker dei Philadelphia Eagles."}
{"id": "4949908", "revid": "977234", "url": "https://it.wikipedia.org/wiki?curid=4949908", "title": "LG G Pro", "text": ""}
{"id": "4949909", "revid": "287204", "url": "https://it.wikipedia.org/wiki?curid=4949909", "title": "30149 Kellyriedell", "text": "30149 Kellyriedell \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3217456\u00a0UA e da un'eccentricit\u00e0 di 0,1678448, inclinata di 4,56990\u00b0 rispetto all'eclittica."}
{"id": "4949910", "revid": "977234", "url": "https://it.wikipedia.org/wiki?curid=4949910", "title": "LG E986", "text": ""}
{"id": "4949912", "revid": "1745361", "url": "https://it.wikipedia.org/wiki?curid=4949912", "title": "Psicologia dell'arte", "text": "La psicologia dell'arte \u00e8 una disciplina che si occupa di indagare e spiegare i processi psicologici coinvolti nelle esperienze di produzione e di fruizione di un'opera d'arte. \nDato il suo carattere intrinsecamente pluri e interdisciplinare, \u00e8 difficile delimitarne a priori i settori di pertinenza e definirne lo statuto teorico e metodologico. Molteplici e variabili (in base agli interessi e alle prospettive) sono i suoi territori di confine: dall'estetica alla storia, alla teoria e alla critica dell'arte, dalla letteratura alla medicina e alla psichiatria, attraverso antropologia, sociologia, pedagogia e semiotica, per non parlare delle diverse pronunce e declinazioni riferibili all'ambito storico, teorico e disciplinare relativo all'universo stesso della psicologia e dei suoi diversi indirizzi. Per quanto riguarda pi\u00f9 specificamente le relazioni con l'arte (soprattutto visiva) rivestono particolare rilevanza gli studi della Psicologia della Gestalt e della teoria della percezione, spesso mediati da prospettive cognitiviste, e quelli che fanno capo alle diverse scuole psicoanalitiche, che hanno dato importanti contributi anche nell'ambito della critica e della teoria della letteratura.\nCampo d'analisi della psicologia dell'arte sono soprattutto le arti figurative, ma non meno importanti sono gli studi e le ricerche in ambito letterario, nonch\u00e9 in quello musicale, cinematografico, fotografico, teatrale ecc\u2026 \nL'obiettivo della psicologia dell'arte \u00e8 cercare di individuare e comprendere quali processi mentali siano coinvolti nella produzione artistica, quali fattori determinino la poetica e le peculiarit\u00e0 di un artista, ma anche quali processi psicologici caratterizzino la fruizione, l'apprezzamento o il non apprezzamento estetico, e i sentimenti di empatia o simpatia. \nFin dalle sue origini la psicoanalisi indaga i significati inconsci di cui l'opera \u00e8 portatrice, significati, cio\u00e8, che possono andare oltre le intenzioni dell'autore.\nOrigini.\nCome settore di studi specifici la psicologia dell'arte nasce nella seconda met\u00e0 dell'Ottocento, ma solo di recente ha ottenuto uno specifico riconoscimento disciplinare, conquistando anche una sua pi\u00f9 precisa collocazione accademica. \nStudi significativi furono compiuti da Gustav Theodor Fechner (1801-1887), psicologo, fisico e fisiologo tedesco fondatore della psicofisica. Egli si occup\u00f2 delle relazioni tra stimoli fisici ed esperienze psicologiche e condusse ricerche nel campo dell'arte gettando le basi della cosiddetta estetica sperimentale \u2013 una psicologia sperimentale applicata al fenomeno artistico (\u201cteoria del piacere e del dispiacere\u201d).\nIndirizzi.\nContributi essenziali alla psicologia dell'arte sono stati forniti dalla psicologia della Gestalt, che considera l'opera d'arte soprattutto da un punto di vista percettivo (si pensi in particolare ai lavori di Rudolf Arnheim). Queste ricerche si intrecciano spesso a una prospettiva di tipo cognitivista (si vedano in Italia gli studi di Alberto Argenton).\nLa scuola della Gestalt, sviluppatasi tra il 1910 e il 1930, prima in Germania e poi negli Stati Uniti, propone di considerare l'opera d'arte nella sua totalit\u00e0, concependo la dimensione artistica come una modalit\u00e0 di conoscenza del mondo. Tale punto di vista \u00e8 basato sulle caratteristiche dell'opera stessa: ne viene considerata la pregnanza o buona forma, grazie a quelle caratteristiche che la rendono equilibrata e armonica, la totalit\u00e0, poich\u00e9 il tutto \u00e8 pi\u00f9 della somma delle singole parti. Infine, con l'ultimo principio organizzativo, essa intende spiegare l'empatia provata dal fruitore del prodotto artistico nei confronti dello stesso e le intenzioni del suo autore, attraverso la relazione tra percezione dello stimolo e attivit\u00e0 fisiologica del cervello (postulato dell'isomorfismo). \nLa Gestalt sostiene che le percezioni sono il prodotto del materiale derivato dai sensi, che viene poi organizzato grazie a meccanismi e schemi mentali innati nell'uomo. Inoltre le percezioni vengono ritenute immediate e non prodotte dalla sensazione attuale. Esse sarebbero influenzate dalle esperienze del passato solo nella misura in cui queste ultime abbiano avuto a che fare con l'esperienza attuale. La percezione avuta dal soggetto va considerata come complessa; la forma, che \u00e8 qualcosa di globale, \u00e8 dinamica ed \u00e8 il risultato dell'interazione delle singole parti, che acquistano un particolare valore e significato proprio in virt\u00f9 della forma stessa.\nI fondatori di tale corrente sono generalmente ritenuti Wolfgang Kohler, Kurt Koffka e Max Wertheimer, le cui ricerche in ambito psicologico furono rivolte soprattutto alle capacit\u00e0 di ragionamento e percezione. Un punto fondamentale veniva individuato nella discrepanza tra ci\u00f2 che \u00e8 - realt\u00e0 fisica - e ci\u00f2 che viene percepito \u2013 realt\u00e0 fenomenica; a venir meno \u00e8 una corrispondenza diretta tra queste due dimensioni, dovuta alla grande attivit\u00e0 del soggetto verso l'oggetto. Quest'ultimo viene analizzato, categorizzato e proiettato al punto tale da essere percepito in modo differente rispetto alla sua realt\u00e0 fisica e oggettiva. Secondo Arnheim, gli artisti avrebbero la capacit\u00e0 di cogliere il significante universale nel particolare utilizzando le categorie di forma e colore. L'opera d'arte, in quanto prodotto di esseri viventi, possiede la medesima complessit\u00e0 di questi ultimi, e spesso il linguaggio \u00e8 per sua stessa natura inadatto a fornirne una spiegazione completa ed esauriente. Al contrario, l'analisi percettiva \u00e8 in grado di cogliere significati profondi. Arnheim, raffinato indagatore dei meccanismi percettivi sottesi ai fatti visivi, afferma in \"Arte e percezione visiva\":\n\u00abOgni percezione \u00e8 anche pensiero, ogni ragionamento \u00e8 anche intuizione, ogni osservazione \u00e8 anche invenzione. L'importanza di codeste vedute per la teoria e la pratica delle arti \u00e8 evidente: non possiamo pi\u00f9 considerare il processo artistico come chiuso in se stesso, misteriosamente ispirato all'alto, non relazionato e non relazionabile alle altre attivit\u00e0 umane. Per contro quella forma \u201cesaltata\u201d di vedere che conduce alla creazione delle grandi opere d'arte appare come una proliferazione di quell'attivit\u00e0 pi\u00f9 umile e pi\u00f9 consuetudinaria impiegata dagli occhi nella vita d'ogni giorno\u00bb\nIl suo invito consiste nel considerare l'opera d'arte nella sua totalit\u00e0, alla luce dei suoi elementi globali. Il contributo di Arnheim mira, attraverso la spiegazione dei meccanismi della visione, a guidare verso una comprensione totalizzante, meno parziale e inesatta. Consapevoli della differenza tra l'insieme e le singole parti, di fronte ad un'opera risulta fondamentale la considerazione della sua globalit\u00e0, percorrendo poi la strada verso l'analisi degli elementi particolari. La comprensione, nella logica del ragionamento, agisce allo stesso modo della percezione, nella logica del sensorio. E ancora:\n\u00abLa forma percettiva \u00e8 il risultato dell'interazione tra l'oggetto fisico, il medium della luce che agisce come trasmittente di informazioni, e le condizioni prevalenti nel sistema nervoso dell'osservatore. [\u2026] La forma dell'oggetto che vediamo non dipende per\u00f2 soltanto dalla sua proiezione retinica in un momento dato: l'immagine \u00e8 determinata dalla totalit\u00e0 delle esperienze visive che di quell'oggetto, o di uno analogo, abbiamo avuto durante la nostra vita\u00bb.\nNon meno importante negli studi di psicologia dell'arte \u00e8 il contributo della psicoanalisi. In essa prevale ancora una prospettiva clinica e teorica molto interna a un orizzonte psicoanalitico. Tra i \u201cpionieri\u201d della psicoanalisi dell'arte possiamo ricordare: Ernest Jones, Marie Bonaparte (con la sua monografia su Edgar Allan Poe del 1934), Oscar Pfister, Karl Abraham, Hanns Sachs, S\u00e1ndor Ferenczi, Theodor Reik e Carl Gustav Jung, che dopo il suo distacco da Freud, nel 1913, svilupper\u00e0 una propria linea di ricerche e una propria scuola chiamata \u201cPsicologia analitica\u201d. Tra i principali contributi di Freud allo studio dell'arte e della letteratura vanno senz'altro ricordati il saggio \"Delirio e sogni nella \u201cGradiva\u201d di Wilhelm Jensen\" del 1906 (un esempio di \u201cpsicoanalisi dell'opera\u201d) e il saggio \"Un ricordo d'infanzia di Leonardo da Vinci\" del 1910, primo modello di \u201cmetodo psicobiografico\u201d. Quest'ultimo consiste nel cercare di arrivare alla comprensione dell'opera alla luce dello studio e dell'interpretazione della vita dell'autore, soprattutto per quanto concerne l'attivit\u00e0 psichica infantile. Il padre della psicoanalisi indag\u00f2 ragioni e processi coinvolti nell'espressione artistica, con particolare riferimento alla personalit\u00e0 dell'artista. Secondo Freud: \n\u00abl'arte costituisce un regno intermedio tra la realt\u00e0 che frustra i desideri e il mondo della fantasia che li appaga, un dominio in cui sono rimaste per cos\u00ec dire vive le aspirazioni all'onnipotenza dell'umanit\u00e0 primitiva\u2026 L'artista \u00e8, originariamente, un uomo che si distoglie dalla realt\u00e0 giacch\u00e9 non pu\u00f2 adattarsi a quella rinuncia dell'appagamento delle pulsioni che la realt\u00e0 inizialmente esige, e lascia che i suoi desideri di amore e di gloria si realizzino nella vita di fantasia. Egli trova per\u00f2 la via per ritornare dal mondo della fantasia nella realt\u00e0 in quanto, grazie a particolari attitudini, traduce le sue fantasie in una nuova specie di cose vere, che vengono accettate dagli uomini come preziose raffigurazioni della realt\u00e0. Cos\u00ec, in certo modo, egli diventa veramente l'eroe, il re, il creatore, il prediletto, ci\u00f2 che egli bramava di divenire e questo senza percorrere la faticosa e tortuosa via della trasformazione effettiva del mondo esterno\u00bb.\nNelle sue indagini sulla creativit\u00e0 Freud mise in evidenza soprattutto il ruolo dell'inconscio, rischiando a volte di privilegiare la componente psicopatologica. Riteneva l'arte un appagamento del desiderio, a fronte di una realt\u00e0 troppo frustrante e priva di soddisfazioni e sotto tale aspetto la considerava come il gioco, per i bambini, o come le fantasticherie, per gli adulti. Un appagamento coinvolto tanto nel processo di produzione che di fruizione artistica. In parte riteneva l'arte omologa anche al sogno. Era convinto inoltre che gli artisti avessero scoperto l'inconscio prima della scienza. Un concetto fondamentale nella teoria freudiana \u00e8 quello di sublimazione, intesa come capacit\u00e0 di appagare la pulsione (soprattutto quella sessuale) attraverso uno spostamento della sua \u201cmeta\u201d, trovando cio\u00e8 soddisfazione non nel suo campo naturale ma in settori che non incontrano censure morali o sociali ed anzi sono valorizzati socialmente, come l'arte o la scienza. Freud propose di leggere l'opera d'arte (al pari del sogno) come un testo bipartito, distinguendo tra \u201ccontenuto manifesto\u201d (il testo, la forma dell'opera) e \u201ccontenuto latente\u201d (il suo significato inconscio). Tuttavia il prodotto artistico si caratterizza per una notevole quota di irriducibilit\u00e0 e inspiegabilit\u00e0 \u2013 egli stesso sosteneva che, di fronte al mistero dell'arte, la psicoanalisi dovesse deporre le armi. \nNella seconda met\u00e0 degli anni '20 l'atteggiamento di Freud nei confronti della realt\u00e0 assunse il carattere di una sorta di \u201cumanesimo disilluso\u201d e anche la sua teoria estetica inclin\u00f2 verso una concezione dell'arte intesa soprattutto come difesa e consolazione di fronte ad un'esistenza costellata da frustrazioni e traumi. In ogni caso, come \u00e8 stato notato pi\u00f9 volte, l'importanza del contributo di Freud a questi studi non pu\u00f2 essere limitato ai suoi scritti specificamente dedicati all'arte e alla letteratura, ma va ricercato all'interno di tutta la sua produzione. Si pensi, per esempio, al suo saggio Lutto e Melanconia pubblicato nel 1917 e al tema della \u201ccoazione a ripetere\u201d in un'ottica che anticipa la concezione kleiniana dell'arte come riparazione. \nLe teorie psicoanalitiche freudiane ebbero un'enorme influenza nella cultura e nell'arte contemporanea delle avanguardie artistiche, ma Freud, data la sua formazione classicista, ebbe invece sul piano personale una notevole insofferenza nei confronti dell'arte contemporanea (per esempio del surrealismo e dell'espressionismo) e anche sul piano teorico riteneva che per poter parlare di \u201carte\u201d si dovesse mantenere un preciso equilibrio tra elaborazione inconscia ed elaborazione (pre)conscia, cio\u00e8 tra contenuto inconscio e forma artistica.\nDiversamente dalla prospettiva freudiana, Carl Gustav Jung riteneva che sarebbe limitato ricondurre l'opera d'arte solo alla vita psichica del suo autore. La spinta creativa avrebbe origine dagli archetipi comuni a tutta l'umanit\u00e0 (inconscio collettivo) e agirebbe in modo pressoch\u00e9 autonomo, facendosi espressione anche dei vissuti primordiali degli uomini, muovendosi tra simbolico e non simbolico. I principali contributi di Jung allo studio dell'arte sono il saggio del 1922 \"La psicologia analitica nei suoi rapporti con l'arte poetica\" (1922), il saggio su Picasso e quello su Joyce, entrambi del 1932. Molto significativi nella prospettiva junghiana sono gli studi di Marie Louise Von Franz sugli archetipi nella fiaba. \nIl rapporto di Jung con l'arte \u00e8 sostanzialmente ambivalente. Da un lato, egli d\u00e0 un'enorme importanza all'arte e all'artista, in quanto sono in grado di manifestare gli archetipi dell'inconscio collettivo, mostrando, attraverso la relazione tra conscio e inconscio i loro diversi significati; dall'altro, per\u00f2, dato che la creativit\u00e0 agisce, secondo lui, sostanzialmente come un \u201cprocesso autonomo\u201d, mostra scarsa attenzione alla specificit\u00e0 del gesto artistico. Ma lui stesso non era immune da una sorta di tentazione estetica che lo port\u00f2 a sostenere, in una lettera del 1954:\n\u00abL'homunculus artista che alberga in me ha nutrito risentimenti d'ogni genere e, a quanto pare, se l'\u00e8 presa molto male per il fatto che non gli ponevo in capo una corona di poeta.\u00bb\nL'artista pu\u00f2 trasformare i materiali grezzi dell'inconscio nel capolavoro artistico: come una sorta di profeta, ne possiede la capacit\u00e0 e il \u201clinguaggio\u201d. Come abbiamo visto, talvolta traspare dalle parole di Jung una sorta di invidia nei confronti della creazione artistica. Le sue ricerche terapeutiche si sviluppano in contiguit\u00e0 con le varie forme dell'arte, soprattutto alla luce dei suoi costanti riferimenti a simboli e immagini. Non diversamente da Freud, Jung mostrava per\u00f2 una certa chiusura nei confronti all'arte contemporanea, che trovava esteticamente non apprezzabile e incapace di suscitargli qualsivoglia emozione. Essa era tutt'al pi\u00f9 da considerare un sintomo, un grido della malattia della nostra epoca, pi\u00f9 alla stregua di un rumore che dell'armonia di una musica. In generale, si pu\u00f2 dire che la sua avversione \u2013 non solo estetica ma anche morale \u2013 fosse indirizzata a tutte le tendenze del Novecento, considerato un periodo di confusione, arroganza e amoralit\u00e0, incapace di elevare lo spirito e tutto proiettato all'uomo-massa. Un fare artistico, quello contemporaneo, che produce inquietudine, bruttezza, provocazione e si fa specchio della decadenza della societ\u00e0. Il ruolo dell'arte sarebbe, invece, non soltanto quello di riflettere la realt\u00e0, ma anche di \u201ccompensare gli indirizzi prevalenti della coscienza\u201d. Gli artisti contemporanei si muovono, a ragione, nella direzione dell'inconscio, ma non sono sufficientemente consapevoli del loro compito. Mancano di una reale convinzione nell'oggettivit\u00e0 della psiche, il cui parlare per immagini andrebbe invece ascoltato, lasciato agire sul proprio essere artista in quanto mero tramite, strumento per realizzare la vera opera d'arte. \nJung esercit\u00f2 comunque una notevole influenza sulla cultura del XX secolo. In particolare, molti artisti ne furono influenzati o attratti \u2013 per citarne solo alcuni: Hermann Hesse, Cesare Pavese e Thomas Stearns Eliot in ambito letterario, Federico Fellini, Jackson Pollock, Adolph Gottlieb in quello pi\u00f9 prettamente artistico.\nAlcuni sviluppi.\nVari sono stati gli indirizzi e sviluppi post-freudiani delle ricerche psicoanalitiche sull'arte. Ernst Kris presenta una teoria secondo la quale l'opera d'arte consentirebbe al suo produttore di dare forma a impulsi e conflitti profondi, nel rispetto per\u00f2 delle peculiarit\u00e0 del linguaggio estetico: ci\u00f2 sarebbe possibile grazie alla capacit\u00e0 dell'artista di sfruttare le potenzialit\u00e0 dell'inconscio e del processo primario mediante una \u201cregressione controllata al servizio dell'Io\u201d. Lo stesso meccanismo avrebbe luogo nella psiche del fruitore, che procederebbe a una sorta di \u201cri-creazione\u201d dell'opera attraverso quei processi di identificazione gi\u00e0 individuati da Freud.\nRiflessioni sull'attivit\u00e0 artistica collegata ai primi sviluppi infantili si trovano in autori come Jacques Lacan, che considerava l'inconscio strutturato come un linguaggio e i diversi meccanismi del processo primario omologhi alle \u201cfigure\u201d della retorica classica. Per Lacan, in particolare, una tappa fondamentale \u00e8 riscontrabile nel processo di costruzione dell'Io (riferimento allo \u201cstadio dello specchio\u201d) di cui l'operare artistico non pu\u00f2 prescindere. Grande attenzione al ruolo delle primitive fantasie infantili troviamo nei lavori di Melanie Klein, secondo cui la creazione artistica consiste nell'espressione del mondo interno del soggetto produttore mediante elementi del mondo esterno: una ri-creazione/riparazione indubbiamente connessa a fantasie inconsce di impulsi istintuali, legati primariamente al rapporto del bambino con la madre. Chi ha sviluppato maggiormente le teorie kleiniane sull'arte come riparazione \u00e8 stata Hanna Segal. Ma particolare interesse hanno anche le teorie di Donald Woods Winnicott sul tema del gioco e dell'oggetto transizionale.\nPartendo dagli studi di Freud, dunque, numerosi psicoanalisti hanno proposto interpretazioni sul lavoro artistico, sull'opera d'arte e sulla sua fruizione (Jean-Louis Baudry, Julia Kristeva, Leon Grindberg, Gilbert Rose ecc...). Ritorna di frequente la considerazione di un lavoro creativo come espressione di conflitti profondi, infantili, analogamente a quanto avviene nell'attivit\u00e0 onirica. Cos\u00ec Donald Meltzer fa riferimento ad un momento conflittuale che caratterizza la crescita e la maturazione dell'individuo, marcando un passaggio da una esperienza estetica primaria individuata nel primo rapporto tra l'individuo e la realt\u00e0 che lo circonda (in primis la madre) e una fase pi\u00f9 matura segnata dall'incertezza. A essa l'uomo pu\u00f2 reagire in modo costruttivo (creativo) grazie all'accettazione oppure negativamente dimostrando la sua incapacit\u00e0 di tollerare il conflitto. \nWilfred Bion parla di materiale grezzo, contenuti e contenitore, in riferimento alle relazioni che si verrebbero ad instaurare tra opera d'arte e zone della mente in cui risiedono esperienze emozionali profonde che non sono giunte alla simbolizzazione. Arte quindi come espressione di meccanismi mentali precoci, per dare corpo e forma all'informe, attraverso un linguaggio artistico che permette di trattare e portare alla luce ci\u00f2 che ancora non \u00e8 definito.\nNon dobbiamo infine dimenticare che, accanto a studi interni a una prospettiva psicoanalitica, nella seconda met\u00e0 del Novecento non sono mancati, anche in Italia, studi di ispirazione pi\u00f9 interdisciplinare. \nIl teorico della letteratura Mario Lavagetto, profondo conoscitore di Freud, ha fatto ricorso alla psicoanalisi per meglio interpretare grandi opere letterarie (Svevo, Saba). Ha inoltre riconosciuto e valorizzato le qualit\u00e0 e le competenze \u201cletterarie\u201d di Freud, sottolineando l'impossibilit\u00e0 di tracciare precisi confini tra letteratura e psicoanalisi. Questo sottile campo di indagine \u00e8 stato esplorato anche da altri studiosi non psicoanalisti come Arrigo Stara e Stefano Ferrari. Quest'ultimo ha dedicato i suoi studi soprattutto alla \u201cscrittura come riparazione\u201d e alla psicologia del ritratto e dell'autoritratto, utilizzando le teorie e le categorie di Freud e della scuola kleiniana in una prospettiva aperta e problematica, senza cadere nelle trappole della \u201cpsicoanalisi applicata\u201d. Altri contributi importanti sono stati forniti da alcuni psicoanalisti italiani particolarmente sensibili alle problematiche artistiche, come Franco Fornari, Graziella Magherini, Sandra Gosso, Antonio Di Benedetto, Luca Trabucco, Massimo Recalcati, che ha applicato con notevole sensibilit\u00e0 critica le teorie lacaniane anche all'arte contemporanea.\nUn modello psicoanalitico della fruizione artistica.\nPsichiatri, psicologi e psicoanalisti, considerando l'esperienza della fruizione di un'opera, ritengono che vi sia un complesso rapporto tra lo spettatore (la sua personalit\u00e0, i suoi schemi mentali e il suo vissuto personale), l'evento artistico reale e il modo di viverlo. La psichiatra psicoanalista Graziella Magherini, nel suo famoso libro \"La sindrome di Stendhal\" (1989 e 1995) e in altri studi successivi ha analizzato nel dettaglio queste dinamiche e ha proposto un suo originale modello di esperienza estetica. Per esporre il suo punto di vista presenta un modello di creazione-fruizione artistica i cui elementi fondamentali sono: esperienza estetica primaria madre-bambino, perturbante freudiano (ritorno del rimosso), fatto scelto (selected fact). Magherini, facendo riferimento anche ad autori come Donald W. Winnicott, Wilfred Bion, Christopher Bollas, Donald Meltzer, spiega infatti l'intensit\u00e0 esperienziale vissuta dal bambino nel suo rapporto con la madre, da cui avrebbero origine la capacit\u00e0 creativa e la risposta estetica umana. La figura materna viene percepita dal bambino come fonte di sensazioni, come una luce straordinaria che gli permette di vivere una totalizzante esperienza di bont\u00e0 e che suscita in lui una attenzione che pu\u00f2 essere considerata estetica. In modo analogo, il fruitore di un'opera d'arte sentirebbe riproposta la sua relazione con l'oggetto primario hinc et nunc, per mezzo dell'oggetto estetico. Per quanto riguarda il perturbante freudiano, il ritorno del rimosso, si pu\u00f2 dire che talvolta l'opera d'arte sia in grado di portare alla luce zone inconsce della mente, evocando esperienze emozionali non ancora codificate dall'individuo, che trovano nell'esperienza di fruizione e grazie ad essa una messa in forma. In ultimo, il meccanismo del fatto scelto, \u00e8 coinvolto nell'esperienza di creazione-fruizione artistica, \u00absia come finzione mentale dell'artista, sia come \u201crivelazione scoperta\u201d nel momento della fruizione \u00bb. Il fruitore pu\u00f2 arrivare a percepire come particolarmente significativo, alla luce della sua storia personale, uno degli elementi costituenti l'opera d'arte. Tale fatto scelto sarebbe dunque in grado di determinare una riorganizzazione di alcuni aspetti della vita del fruitore, a seguito dell'attribuzione di un notevole valore emotivo da parte del soggetto. Lo spettatore pu\u00f2 vivere il momento della fruizione come occasione di scoperta del proprio Io pi\u00f9 intimo.\nSettori di confine della psicologia dell'arte.\nAnche la psichiatria ha a lungo indagato sul rapporto tra produzione artistica e disturbi psichici. Si vedano in particolare gli studi della cosiddetta Psicopatologia dell'espressione. La storia dell'arte e della letteratura sono ricche di esempi di artisti e di autori con problematiche psichiche pi\u00f9 o meno evidenti. Del resto, la ricerca di connessioni e convergenze tra la sfera del genio e quella della follia ha radici molto antiche, che si fanno risalire quanto meno al Problema XXX di Aristotele. Grande risonanza ebbero gli studi su Genio e follia di Cesare Lombroso, importante figura del XIX secolo e seguace del metodo positivistico, in cui sosteneva che la genialit\u00e0 fosse da collegare a qualche anomalia psichica dell'individuo. Ben pi\u00f9 sfumata e problematica la prospettiva fenomenologica di Karl Jaspers nel suo \"Genio e follia. Strindberg e Van Gogh\" (1951).\nMolto spesso si \u00e8 messo in evidenza il valore terapeutico della creativit\u00e0. \u00c8 questo l'assunto di un altro settore di ricerca che pu\u00f2 avere diversi punti di contatto con la psicologia dell'arte, cio\u00e8 le arti terapie. Con questo termine ci si riferisce a interventi strutturati nell'ambito di un preciso setting terapeutico, all'interno del quale si seguono regole e protocolli precisi. Il fine \u00e8 quello di cercare di risolvere o attenuare il disagio dei pazienti, che pu\u00f2 essere psichico, sociale, fisico. Questo modello terapeutico, che al linguaggio verbale spesso sostituisce o accompagna quello pi\u00f9 semplice e diretto \u201cnon verbale\u201d, pu\u00f2 fare ricorso all'utilizzo di materiali molto vari tra cui colori, disegni, foglie e sassi e altri oggetti naturali. Di particolare importanza sono gli studi e le ricerche nell'ambito della musicoterapia e della danza movimento terapia, che hanno una speciale attenzione anche alla dimensione del corpo. In questi casi l'arte viene usata per superare situazioni di blocco o di emarginazione, favorendo l'attivit\u00e0 espressiva dei pazienti. Non vi sono intenti nozionistici o didattici: lo scopo non \u00e8 la creazione di un prodotto artistico esteticamente apprezzabile, e l'attenzione viene posta soprattutto sul processo creativo e sul progredire del rapporto tra paziente e terapeuta.\nSi deve notare tuttavia che all'interno di alcuni di questi atelier non sono mancati e non mancano esiti creativi di notevole rilevanza artistica, che hanno attirato l'attenzione di curatori, critici e collezionisti della cosiddetta Outsider Art, che costituisce a sua volta un interessantissimo territorio di confine con la psicologia dell'arte (cfr. Ferrari 2013). \nDalla fine degli anni '90 si \u00e8 assistito allo sviluppo della neuroestetica, il cui padre fondatore \u00e8 Semir Zeki, neuroscienziato, professore di neurobiologia e tra i massimi esperti del sistema visivo. Tale disciplina si propone di indagare il rapporto che intercorre tra esperienza estetica e neuroscienze, i meccanismi biologici coinvolti nei processi di apprezzamento estetico. Si ritiene infatti che l'arte venga concepita da un artista-creatore e fruita nell'esperienza estetica di un pubblico attraverso il coinvolgimento delle strutture nervose in vari processi e attivit\u00e0 cerebrali. \nSi considerino, ad esempio, i neuroni specchio, individuati verso la met\u00e0 degli anni '90 dal gruppo di studiosi dell'Universit\u00e0 di Parma che fanno capo a Giacomo Rizzolatti: essi sembrano spiegare fisiologicamente la capacit\u00e0 degli individui di porsi in relazione con gli altri. Questa tipologia di neuroni si attiva non solo quando siamo noi stessi a compiere un'azione ma anche quando osserviamo qualcuno che la compie o la sta per compiere; ci\u00f2 ci permette di intuire l'intenzione che guida l'azione altrui. Si \u00e8 notato che il \u201csistema specchio\u201d pare attivarsi solamente quando il soggetto stesso ha messo in atto quella determinata azione in passato. Esempio noto \u00e8 quello di un ballerino di danza classica; i suoi neuroni specchio sembrerebbero attivarsi di fronte ad uno spettacolo classico, ma non davanti ad un ballo moderno. Un discorso analogo vale per la sfera emozionale. Alcuni studi condotti sulle emozioni primarie hanno dimostrato che nei soggetti osservanti individui nell'atto di provare tristezza o disgusto, si attivava il medesimo substrato neuronale coinvolto quando erano i soggetti stessi a provare l'emozione in questione. A confermare tale scoperta studi clinici hanno evidenziato come, pazienti affetti da problemi neurologici, una volta persa la capacit\u00e0 di provare una data emozione non erano pi\u00f9 in grado di riconoscerla nemmeno negli altri. Questi importanti risultati sembrerebbero in grado di farci comprendere meglio l'empatia, la capacit\u00e0 di identificarsi con l'altro e dunque anche le capacit\u00e0 relazionali. \nAnche questi studi tuttavia mettono in luce un problema peculiare delle ricerche scientifiche sull'arte, che rendono problematico lo statuto della nostra disciplina, a partire dalla definizione stessa di psicologia dell'arte \u2013 che sembra prediligere l'indagine da un punto di vista prettamente psicologico, a discapito della prospettiva artistica. Questa concezione apparentemente pi\u00f9 oggettiva e pi\u00f9 \u201cscientifica\u201d presuppone un orizzonte teorico e metodologico che rimane irrimediabilmente esterno alla dimensione artistica. \nNe consegue che, se la predilezione della visione scientifica contribuisce a suggerire solidit\u00e0, concretezza e \u201ccertezze\u201d alla disciplina, lo fa a discapito della libert\u00e0 e della \u201cleggerezza\u201d dell'arte, la quale richiede categorie e metodi d'indagine ad essa congeniali. Tuttavia considerando solo, o primariamente, le \u201cragioni\u201d dell'arte, si rischierebbe forse di avere una disciplina pi\u00f9 \u201cdebole\u201d e meno attrezzata. Le ricerche scientifiche, che negli ultimi anni hanno conosciuto sviluppi straordinari (come appunto le neuroscienze) hanno permesso di spiegare molti meccanismi neurologici, evidenziando processi e aree cerebrali coinvolti nell'esperienza di produzione e fruizione artistica. Va tuttavia sottolineato che nonostante i continui risultati scientifici, tali ricerche non sono in grado di spiegare oggettivamente e sistematicamente le pi\u00f9 profonde emozioni umane, con le loro poliedriche sfumature necessariamente condizionate dalla soggettivit\u00e0 individuale.\nIAAP.\nL\u2019\"International Association for Art and Psychology\" \u00e8 un gruppo di studio interdisciplinare, nato a Firenze nel 2000, che promuove studi sui rapporti tra psicologia e arte: creazione e fruizione artistica, arti terapie, educazione estetica, musica, psicoanalisi e letteratura. \nPresidente dell'associazione \u00e8 Graziella Magherini, psichiatra e psicoanalista di orientamento freudiano, esperta in storia dell'arte e autrice di diversi libri, tra cui \"La sindrome di Stendhal. Il malessere del viaggiatore di fronte alla grandezza dell'arte\". \nVicepresidente \u00e8 Stefano Ferrari, professore di psicologia dell'arte presso il Dipartimento delle Arti dell'Alma Mater Studiorum - Universit\u00e0 di Bologna, direttore della Scuola di Specializzazione in Beni Storico-Artistici della stessa Universit\u00e0 e direttore responsabile e scientifico di \"PsicoArt - Rivista on line di arte e psicologia\", che ospita e promuove studi e ricerche di carattere interdisciplinare, storico e metodologico, sulle relazioni tra arti, letteratura, psicologia e psicoanalisi. \nL'associazione, che comprende diverse sezioni regionali, \u00e8 aperta a psicologi, psicoanalisti, arte-terapeuti, medici, storici dell'arte, filosofi, insegnanti, ma anche a tutti coloro che vogliano contribuire alla diffusione della cultura nell'ambito delle relazioni tra \u201carte e psicologia\u201d."}
{"id": "4949913", "revid": "287204", "url": "https://it.wikipedia.org/wiki?curid=4949913", "title": "30150 Laseminara", "text": "30150 Laseminara \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3611862\u00a0UA e da un'eccentricit\u00e0 di 0,1157804, inclinata di 6,48714\u00b0 rispetto all'eclittica."}
{"id": "4949914", "revid": "124278863", "url": "https://it.wikipedia.org/wiki?curid=4949914", "title": "Centro Stile Alfa Romeo", "text": "Il Centro Stile Alfa Romeo \u00e8 la divisione aziendale dell'Alfa Romeo che si occupa della progettazione dei modelli di autovettura prodotti dalla casa del Biscione.\nStoria.\nLe premesse.\nLa prima divisione aziendale dell'Alfa Romeo che si \u00e8 occupata della progettazione di automobili, in particolare le carrozzerie, \u00e8 stata la Carrozzeria Alfa, dipartimento voluto durante gli anni trenta del XX secolo dal neonominato direttore Prospero Gianferrari, che si occup\u00f2 della progettazione delle carrozzerie delle berline Alfa Romeo \"di serie\" sugli autotelai 6C 1750, 1900, 2300 e 2500. \nNegli anni quaranta questa divisione si trasform\u00f2 nell'\"Ufficio Progettazione Carrozzeria\", che \u00e8 rimasto tale fino al 1957 quando cambi\u00f2 nome in \"\"Centro Stile\", denominazione che conserv\u00f2 fino al 1990, quando al nome fu aggiunto \"Alfa Romeo\"\".\nIl Centro Stile Alfa Romeo.\nIl \"Centro Stile Alfa Romeo\" nacque quindi ufficialmente nel 1990, e venne costituito all'interno dello stabilimento Alfa Romeo di Arese. Fu fondato da alcuni giovani progettisti su iniziativa di Giovanni Battista Razelli, che all'epoca era amministratore delegato dell'Alfa Romeo. Tra i progettisti che parteciparono alla sua creazione ci furono Walter de Silva e Wolfgang Egger.\nDopo la fine dell'attivit\u00e0 produttiva nello stabilimento di Arese, il Centro Stile Alfa Romeo \u00e8 stata l'ultima divisione della casa del Biscione ad essere attiva in questo polo industriale; nel 2011 infatti il centro stile della casa del Biscione \u00e8 stato trasferito a Torino, presso l'Officina 83 di Mirafiori, inglobato nel centro design di Fiat Chrysler Automobiles. Le ultime due vetture Alfa Romeo progettate ad Arese sono state la MiTo e la Giulietta.\nNegli ultimi anni sono state progettate internamente le nuove Alfa Romeo Giulia e Stelvio, basate sulla piattaforma Giorgio, e la concept SUV Tonale."}
{"id": "4949915", "revid": "287204", "url": "https://it.wikipedia.org/wiki?curid=4949915", "title": "30151 Susanoffner", "text": "30151 Susanoffner \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3691881\u00a0UA e da un'eccentricit\u00e0 di 0,0594146, inclinata di 6,18581\u00b0 rispetto all'eclittica."}
{"id": "4949916", "revid": "84184", "url": "https://it.wikipedia.org/wiki?curid=4949916", "title": "Associazione Calcio Perugia 2004-2005", "text": "Questa voce raccoglie le informazioni riguardanti lAssociazione Calcio Perugia nelle competizioni ufficiali della stagione 2004-2005.\nStagione.\n\u00c8 questa l'ultima annata sportiva dell\"Associazione Calcio\", scomparsa nell'anniversario del suo centenario.\nAppena retrocesso dalla Serie A, il Perugia si presenta ai nastri di partenza del campionato cadetto con l'obiettivo di centrare l'immediato ritorno in massima categoria. La squadra, allenata dal nuovo tecnico Stefano Colantuono, chiude la stagione al quarto posto della classifica (trasformato poi in terzo, a seguito della condanna per illecito sportivo della capolista ) e si guadagna l'accesso ai play-off validi per l'ultimo posto utile alla promozione. Qui, dopo avere superato in semifinale il sia all'andata sia al ritorno, gli umbri escono sconfitti in finale con il \u2014 squadra con cui condividevano il record di vittorie stagionali (21) \u2014: i grifoni, battuti 1-2 nell'andata allo stadio Renato Curi, non riescono a ribaltare l'esito del doppio confronto nella gara di ritorno, con un'effimera vittoria 1-0 al Delle Alpi che, dopo i tempi supplementari, premia ugualmente i granata in virt\u00f9 del miglior piazzamento conseguito nella stagione regolare.\nMeno esaltante \u00e8 il cammino in Coppa Italia, con i biancorossi presto eliminati gi\u00e0 nella prima fase a gironi.\nPochi giorni dopo la fine del campionato emerge un pesante dissesto economico-finanziario nelle casse della societ\u00e0, che il 15 luglio 2005 porta dapprima alla revoca dell'affiliazione alla Federcalcio e successivamente, dopo un secolo di storia, al fallimento del club umbro. Durante l'estate viene quindi creata in citt\u00e0 una nuova societ\u00e0, il \"Perugia Calcio\", che aderendo al lodo Petrucci perde la categoria dovendo cos\u00ec iscriversi alla Serie C1, ma pu\u00f2 tuttavia mantenersi in continuit\u00e0 con la precedente conservandone il titolo sportivo."}
{"id": "4949918", "revid": "287204", "url": "https://it.wikipedia.org/wiki?curid=4949918", "title": "30152 Reneefallon", "text": "30152 Reneefallon \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3913029\u00a0UA e da un'eccentricit\u00e0 di 0,1499953, inclinata di 2,84338\u00b0 rispetto all'eclittica."}
{"id": "4949919", "revid": "133557", "url": "https://it.wikipedia.org/wiki?curid=4949919", "title": "Roadhouse Blues", "text": ""}
{"id": "4949920", "revid": "287204", "url": "https://it.wikipedia.org/wiki?curid=4949920", "title": "30153 Ostrander", "text": "30153 Ostrander \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,2885754\u00a0UA e da un'eccentricit\u00e0 di 0,1346829, inclinata di 6,20849\u00b0 rispetto all'eclittica."}
{"id": "4949924", "revid": "287204", "url": "https://it.wikipedia.org/wiki?curid=4949924", "title": "30154 Christichil", "text": "30154 Christichil \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,4621381\u00a0UA e da un'eccentricit\u00e0 di 0,1907944, inclinata di 4,22054\u00b0 rispetto all'eclittica."}
{"id": "4949927", "revid": "287204", "url": "https://it.wikipedia.org/wiki?curid=4949927", "title": "30155 Warmuth", "text": "30155 Warmuth \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3080096\u00a0UA e da un'eccentricit\u00e0 di 0,1178682, inclinata di 3,84156\u00b0 rispetto all'eclittica."}
{"id": "4949929", "revid": "287204", "url": "https://it.wikipedia.org/wiki?curid=4949929", "title": "30157 Robertspira", "text": "30157 Robertspira \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,4601584\u00a0UA e da un'eccentricit\u00e0 di 0,1882454, inclinata di 2,77270\u00b0 rispetto all'eclittica."}
{"id": "4949930", "revid": "287204", "url": "https://it.wikipedia.org/wiki?curid=4949930", "title": "Tecumseh (Oklahoma)", "text": "Tecumseh \u00e8 un comune degli Stati Uniti d'America, situato in Oklahoma, nella contea di Pottawatomie."}
{"id": "4949932", "revid": "74801", "url": "https://it.wikipedia.org/wiki?curid=4949932", "title": "Purcell (Oklahoma)", "text": "Purcell \u00e8 un comune (\"city\") degli Stati Uniti d'America e capoluogo della contea di McClain nello Stato dell'Oklahoma. Una parte della citt\u00e0 si estende nella contea di Cleveland. La popolazione era di abitanti al censimento del 2010.\nFondata nel 1887, Purcell era una citt\u00e0 ferroviaria intitolata a Edward B. Purcell, un funzionario della Atchison, Topeka and Santa Fe Railway.\nPurcell \u00e8 nota come \"la capitale mondiale dei cavalli da sella usati per la corsa\" e il suo motto ufficiale \u00e8 \"il cuore dell'Oklahoma\"; la citt\u00e0 ha marchi registrati su entrambi i titoli.\nGeografia fisica.\nPurcell \u00e8 situata a (35.017465, -97.369537).\nSecondo lo United States Census Bureau, ha un'area totale di .\nStoria.\nPurcell fu fondata nel 1887. Prese il nome da Edward B. Purcell, vicepresidente della ferrovia Atchison, Topeka and Santa Fe (ATSF). Purcell era all'estremit\u00e0 nord della Gulf, Colorado and Santa Fe Railway, di propriet\u00e0 della ATSF. La Amtrak serve ancora la citt\u00e0 con l'\"Heartland Flyer\" alla stazione vicino al vecchio deposito della Santa Fe.\nPurcell era l'unica citt\u00e0 al confine delle terre non assegnate e inizi\u00f2 ad attirare i coloni speranzosi anche prima della corsa alla terra del 1889. I lotti della citt\u00e0 furono messi in vendita il 5 aprile 1887 e un ufficio postale fu creato sedici giorni dopo. Il \"Purcell Register\", il giornale pi\u00f9 antico della citt\u00e0, fu fondato nel 1887 e continu\u00f2 ad operare nel XXI secolo. I residenti elessero il primo sindaco della citt\u00e0, James Taylor Bradley, il 13 agosto 1895. La citt\u00e0 fu incorporata il 3 ottobre 1898.\nSituata sul fiume Canadian, un tempo era chiamata \"la citt\u00e0 regina della nazione Chickasaw\". Nel 1895, una delle cinque corti distrettuali della nazione Chickasaw si trovava a Purcell, con la prima sessione inaugurata il 18 novembre 1895. Il tribunale sfugg\u00ec alla distruzione il giorno dopo, quando un incendio distrusse la maggior parte degli edifici nel quartiere degli affari.\nLa costruzione della Oklahoma Central Railway (OCR), che collegava le miniere di carbone di Lehigh con Chickasha, raggiunse Purcell nel marzo del 1907. La OCR trov\u00f2 i suoi cantieri principali, fienili e gran parte delle sue attrezzature a Purcell. Sebbene la OCR fall\u00ec l'anno successivo, le sue attivit\u00e0 furono acquisite dalla ATSF.\nSociet\u00e0.\nEvoluzione demografica.\nSecondo il censimento del 2010, la popolazione era di abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 78,79% di bianchi, il 2,06% di afroamericani, il 7,39% di nativi americani, lo 0,24% di asiatici, lo 0,07% di oceanici, il 5,22% di altre razze, e il 6,24% di due o pi\u00f9 etnie. Ispanici o latinos di qualunque razza erano il 13,80% della popolazione."}
{"id": "4949933", "revid": "767487", "url": "https://it.wikipedia.org/wiki?curid=4949933", "title": "Newcastle (Oklahoma)", "text": "Newcastle \u00e8 un comune degli Stati Uniti d'America, situato in Oklahoma, nella contea di McClain."}
{"id": "4949937", "revid": "767487", "url": "https://it.wikipedia.org/wiki?curid=4949937", "title": "Noble (Oklahoma)", "text": "Noble \u00e8 un comune degli Stati Uniti d'America, situato in Oklahoma, nella contea di Cleveland."}
{"id": "4949946", "revid": "74801", "url": "https://it.wikipedia.org/wiki?curid=4949946", "title": "Perry (Oklahoma)", "text": "Perry \u00e8 un comune degli Stati Uniti d'America, situato in Oklahoma, nella contea di Noble, della quale \u00e8 anche il capoluogo."}
{"id": "4949947", "revid": "767487", "url": "https://it.wikipedia.org/wiki?curid=4949947", "title": "Grove (Oklahoma)", "text": "Grove \u00e8 un comune degli Stati Uniti d'America, situato in Oklahoma, nella contea di Delaware."}
{"id": "4949948", "revid": "486946", "url": "https://it.wikipedia.org/wiki?curid=4949948", "title": "Zizernakaberd", "text": ""}
{"id": "4949952", "revid": "767487", "url": "https://it.wikipedia.org/wiki?curid=4949952", "title": "Sulphur (Oklahoma)", "text": "Sulphur \u00e8 un comune degli Stati Uniti d'America, situato in Oklahoma, nella contea di Murray, della quale \u00e8 anche il capoluogo."}
{"id": "4949956", "revid": "287204", "url": "https://it.wikipedia.org/wiki?curid=4949956", "title": "84926 Marywalker", "text": "84926 Marywalker \u00e8 un asteroide della fascia principale. Scoperto nel 2003, presenta un'orbita caratterizzata da un semiasse maggiore pari a 2,7091015\u00a0UA e da un'eccentricit\u00e0 di 0,0931134, inclinata di 7,50717\u00b0 rispetto all'eclittica."}
{"id": "4949959", "revid": "767487", "url": "https://it.wikipedia.org/wiki?curid=4949959", "title": "Harrah (Oklahoma)", "text": "Harrah \u00e8 un comune degli Stati Uniti d'America, situato in Oklahoma, nella contea di Oklahoma, nell'area metropolitana di Oklahoma City."}
{"id": "4949960", "revid": "287204", "url": "https://it.wikipedia.org/wiki?curid=4949960", "title": "84943 Timothylinn", "text": "84943 Timothylinn \u00e8 un asteroide della fascia principale. Scoperto nel 2003, presenta un'orbita caratterizzata da un semiasse maggiore pari a 2,4442784\u00a0UA e da un'eccentricit\u00e0 di 0,2170877, inclinata di 26,01015\u00b0 rispetto all'eclittica."}
{"id": "4949963", "revid": "767487", "url": "https://it.wikipedia.org/wiki?curid=4949963", "title": "Frederick (Oklahoma)", "text": "Frederick \u00e8 un comune degli Stati Uniti d'America, situato in Oklahoma, nella contea di Tillman, della quale \u00e8 anche il capoluogo."}
{"id": "4949969", "revid": "767487", "url": "https://it.wikipedia.org/wiki?curid=4949969", "title": "Marlow (Oklahoma)", "text": "Marlow \u00e8 un comune degli Stati Uniti d'America, situato in Oklahoma, nella contea di Stephens."}
{"id": "4949971", "revid": "287204", "url": "https://it.wikipedia.org/wiki?curid=4949971", "title": "117852 Constance", "text": "117852 Constance \u00e8 un asteroide della fascia principale. Scoperto nel 2005, presenta un'orbita caratterizzata da un semiasse maggiore pari a 2,5914001\u00a0UA e da un'eccentricit\u00e0 di 0,0489080, inclinata di 11,42128\u00b0 rispetto all'eclittica."}
{"id": "4949973", "revid": "2149408", "url": "https://it.wikipedia.org/wiki?curid=4949973", "title": "Brabham BT7", "text": "La Brabham BT7 \u00e8 una vettura da Formula 1 realizzata dalla Brabham nel 1963.\nSviluppo.\nDopo il positivo avvio della stagione 1962, nel 1963 Jack Brabham e Ron Tauranac realizzarono una versione potenziata della BT3 denominata BT7.\nTecnica.\nLe sospensioni erano state riviste e il precedente cambio Colotti -Francis, giudicato troppo fragile, venne sostituito con un nuovo modello Hewland manuale a cinque rapporti. L'aerodinamica venne curata dall'ex ingegnere della Jaguar Malcolm Sayer. Come propulsore venne impiegato un Coventry Climax FWMV V8 Mk III da 190 cv di potenza con coppia di 160 Nm. Il telaio era del tipo multi tubolare in configurazione spaceframe.\nDella BT7 venne sviluppata anche una versione speciale da fornire a piloti privati che non correvano per il team ufficiale britannico. Denominata BT11, aveva come unica differenza la carreggiata pi\u00f9 larga rispetto alla vettura da cui traeva origine. Cinque esemplari vennero per\u00f2 dotati un propulsore BRM P56 V8.\nAttivit\u00e0 sportiva.\nDella BT7 ne vennero realizzati due modelli, uno affidato a Jack Brabham e l'altro alla nuova prima guida Dan Gurney. Il debutto della nuova vettura avvenne al primo GP della stagione che si svolse a Monaco, ma un problema tecnico costrinse al ritiro il mezzo. Nel successivo GP del Belgio svoltosi a Spa Francorchamps il pilota statunitense riusc\u00ec a terminare la gara in terza posizione, segnando il primo podio del giovane team britannico. In seguito si ebbe un secondo posto a Zandvoort, in Messico e in Sud Africa, permettendo alla squadra di posizionarsi terza in classifica costruttori superando addirittura la Scuderia Ferrari giunta quarta. Nella stagione successiva la BT7 venne nuovamente schierata e riusc\u00ec ad aggiudicarsi i Gran premi di Francia e Messico con Gurney.\nTra il 1964 e il 1965 la versione evoluta BT11, sia in team privati che nella squadra Brabham, riusc\u00ec a cogliere alcuni piazzamenti a podio prima di essere impiegata nella Formula Tasman."}
{"id": "4949974", "revid": "767487", "url": "https://it.wikipedia.org/wiki?curid=4949974", "title": "Eric Koenig", "text": "Eric Koenig \u00e8 un personaggio dei fumetti creato da Stan Lee (testi) e Dick Ayers (disegni) pubblicato dalla Marvel Comics. La sua prima apparizione avviene in \"Sgt. Fury and his Howling Commandos\" (vol. 1) n. 27 (febbraio 1966).\nStoria editoriale.\nKoenig esordisce nella testata \"Sgt. Fury and his Howling Commandos\" n. 27 e, successivamente, vi compare nuovamente nei numeri da 35-56, divenendo comprimario della serie dal 57 fino al 177. Contemporaneamente fa da comparsa in alcune storie di Hulk e Capitan America, nonch\u00e9 in vari \"Marvel Comics Presents\".\n\u00c8 inserito nel \"All-New Official Handbook of the Marvel Universe A to Z\" del 2007.\nBiografia del personaggio.\nNativo della Germania nazista, da giovane, Koenig entra a far parte delle Wehrmacht ma, nel 1939, in seguito alla campagna di Polonia, inizia a dubitare della leadership di Hitler. Successivamente trasferito alle Luftwaffe, Koenig diviene la guardia del corpo personale del dottor Draus e conosce Nick Fury nel momento in cui questi si introduce in un suo covo. Accortosi dei dubbi nutriti dall'uomo verso il nazismo, Fury lo convince a mettere il suo talento al servizio degli Alleati, consegnandogli lo scienziato ed unendosi agli Howling Commandos, proposta che Koenig accetta.\nLa sua prima missione consiste nel recarsi a Berlino per soccorrere alcuni membri della squadra catturati e, proprio grazie alle sue informazioni sull'intelligence nazista, riesce con successo dando prova della sua lealt\u00e0 anche agli Howling Commandos pi\u00f9 scettici. Tuttavia, sua sorella minore Ilsa (che ha aiutato il commando a fuggire) paga il prezzo del tradimento fraterno venendo assassinata, cosa che cementifica l'odio di Koenig verso il Terzo Reich. Dopo aver combattuto al fianco degli uomini di Fury in diverse altre missioni come membro ufficiale della squadra, Koenig sembra ritornare dalla parte dei nazisti ma, in seguito lo si scopre essere un agente doppiogiochista perennemente in contatto con gli Howling Commandos al fine di far crollare il Reich dall'interno assieme alla fidanzata, poi moglie, Coral Liebowitz, con cui alla fine della guerra riceve l'asilo politico negli Stati Uniti venendo prosciolto da ogni accusa di collaborazionismo.\nTerminato il conflitto, l'uomo prende parte alla fondazione dello S.H.I.E.L.D. insieme a Fury militandovi sempre come pilota e agente sul campo. Nonostante durante l'affare Deltite venga apparentemente ucciso e sostituito da un Life Model Decoy, successivamente lo si scopre essere sopravvissuto.\nDopo lo smantellamento dello S.H.I.E.L.D. e la fondazione dell'H.A.M.M.E.R. da parte di Norman Osborn, Koenig apparentemente aderisce alla nuova organizzazione piuttosto che unirsi ai nuovi Howling Commandos con Dum Dum Dugan, Gabe Jones, Jasper Sitwell e altri 1200 agenti fedeli a Fury; Tuttavia lo si scopre in seguito essere una loro talpa all'interno dell'agenzia di Osborn e, durante un raid del gruppo clandestino all'H.A.M.M.E.R., rivela il suo vero schieramento guidando oltre 3000 agenti doppiogiochisti contro Osborn.\nTempo dopo, durante uno scontro con l'HYDRA al fianco dei Secret Warriors, Koenig viene ucciso assieme all'amico e collega Gabe Jones."}
{"id": "4949975", "revid": "767487", "url": "https://it.wikipedia.org/wiki?curid=4949975", "title": "Bristow (Oklahoma)", "text": "Bristow \u00e8 un comune degli Stati Uniti d'America, situato in Oklahoma, nella contea di Creek."}
{"id": "4949978", "revid": "767487", "url": "https://it.wikipedia.org/wiki?curid=4949978", "title": "Tuttle (Oklahoma)", "text": "Tuttle \u00e8 un comune degli Stati Uniti d'America, situato in Oklahoma, nella contea di Grady."}
{"id": "4949980", "revid": "287204", "url": "https://it.wikipedia.org/wiki?curid=4949980", "title": "96327 Ullmann", "text": "96327 Ullmann \u00e8 un asteroide della fascia principale. Scoperto nel 1997, presenta un'orbita caratterizzata da un semiasse maggiore pari a 1,9526225\u00a0UA e da un'eccentricit\u00e0 di 0,0773335, inclinata di 22,82460\u00b0 rispetto all'eclittica."}
{"id": "4949981", "revid": "767487", "url": "https://it.wikipedia.org/wiki?curid=4949981", "title": "Broken Bow (Oklahoma)", "text": "Broken Bow \u00e8 un comune degli Stati Uniti d'America, situato in Oklahoma, nella contea di McCurtain."}
{"id": "4949982", "revid": "1605525", "url": "https://it.wikipedia.org/wiki?curid=4949982", "title": "Morte di un banchiere", "text": "Morte di un banchiere (titolo originale \"The Duke of York's Steps\") \u00e8 un romanzo poliziesco del 1929 di Henry Wade, pseudonimo utilizzato da Sir Henry Aubrey-Fletcher, scrittore e militare britannico. Il romanzo \u00e8 il secondo della serie in cui indaga l'ispettore Poole di Scotland Yard.\nTrama.\nSir Garth Fratten, presidente della Fratten Bank, la \"banca di famiglia\", e membro eminente della city londinese, ha ritrovato dopo molti anni un collega di studi, Sir Hunter Lorne, maggiore generale a riposo dell'esercito britannico e attualmente a capo della Victory Finance Company. Lorne propone a Fratten di entrare nel consiglio di amministrazione della Victory, perch\u00e9 il nome di Sir Garth sarebbe per gli investitori una garanzia di qualit\u00e0 e robustezza della societ\u00e0 di Lorne."}
{"id": "4949983", "revid": "59645", "url": "https://it.wikipedia.org/wiki?curid=4949983", "title": "La morte apparente", "text": ""}
{"id": "4949984", "revid": "767487", "url": "https://it.wikipedia.org/wiki?curid=4949984", "title": "Collinsville (Oklahoma)", "text": "Collinsville \u00e8 un comune degli Stati Uniti d'America, situato in Oklahoma, nella contea di Tulsa e in parte nella contea di Rogers."}
{"id": "4949986", "revid": "287204", "url": "https://it.wikipedia.org/wiki?curid=4949986", "title": "101331 Sj\u00f6str\u00f6m", "text": "101331 Sj\u00f6str\u00f6m \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 1,9118941\u00a0UA e da un'eccentricit\u00e0 di 0,0512439, inclinata di 21,87978\u00b0 rispetto all'eclittica."}
{"id": "4949988", "revid": "287204", "url": "https://it.wikipedia.org/wiki?curid=4949988", "title": "101331 Sjostrom", "text": ""}
{"id": "4949994", "revid": "767487", "url": "https://it.wikipedia.org/wiki?curid=4949994", "title": "Hobart (Oklahoma)", "text": "Hobart \u00e8 un comune degli Stati Uniti d'America, situato in Oklahoma, nella contea di Kiowa."}
{"id": "4950000", "revid": "767487", "url": "https://it.wikipedia.org/wiki?curid=4950000", "title": "Spencer (Oklahoma)", "text": "Spencer \u00e8 un comune degli Stati Uniti d'America, situato in Oklahoma, nella contea di Oklahoma. \u00c8 parte dell'area metropolitana di Oklahoma City."}
{"id": "4950001", "revid": "253269", "url": "https://it.wikipedia.org/wiki?curid=4950001", "title": "Lee Patrick", "text": "Biografia.\nFiglia di un editore newyorkese, Lee Patrick studi\u00f2 a Chicago e inizialmente non dimostr\u00f2 interesse verso la carriera artistica. Dopo la morte del padre, incoraggiata dall'attore britannico George Arliss, inizi\u00f2 a lavorare come attrice con compagnie di giro, debuttando nel 1922 a Broadway in \"The Bunch and Judy\", al fianco di Fred Astaire, all'epoca noto sulle scene musicali teatrali in coppia con la sorella Adele. Durante tutto il decennio, per proseguire anche negli anni trenta, la Patrick fu una popolare e versatile interprete del palcoscenico in lavori quali \"The Green Beetle\", \"Baby Mine\", \"Little Women\" e \"June Moon\", quest'ultima scritta da George S. Kaufman e Ring Lardner, in cui l'attrice apparve sia nella produzione originale del 1929 che in quella riportata alla ribalta nel 1933.\nLa sua performance in \"Stage Door\", alla met\u00e0 degli anni trenta, le consent\u00ec di ottenere un contratto cinematografico con la casa produttrice RKO, intenzionata a trarre un film dalla suddetta commedia. Tuttavia il ruolo della Patrick fu riscritto e venne suddiviso in due differenti personaggi, i ruoli dei quali andarono sul grande schermo a Katherine Hepburn e a Ginger Rogers nel film intitolato \"Palcoscenico\", diretto nel 1937 da Gregory La Cava. All'attrice, che aveva al suo attivo un'unica apparizione cinematografica risalente al 1929, nel film \"Strange Cargo\", furono invece affidati alcuni ruoli di supporto che non sfruttarono appieno il suo potenziale, in film quali la commedia \"Musica per signora\" (1937), il melodramma \"Io ti aspetter\u00f2\" (1938), e il gangster-movie \"Strisce invisibili\" (1939).\nAvviata a una carriera di interprete caratterista, la Patrick continu\u00f2 a lavorare intensamente anche nella prima met\u00e0 degli anni quaranta, comparendo tra gli altri nel dramma \"La citt\u00e0 del peccato\" (1940), al fianco di James Cagney e Ann Sheridan, nella commedia gialla \"Passi nel buio\" (1941), accanto a Errol Flynn, fino al primo vero ruolo di protagonista nel poliziesco \"The Secret's Nurse\" (1941), in cui interpret\u00f2 il ruolo di Ruth Adams, una perspicace infermiera che risolve un delitto. Nel medesimo anno, la Patrick diede inoltre vita a uno dei personaggi per i quali \u00e8 oggi maggiormente ricordata, quello di Effie Perine, la brillante segretaria del detective Sam Spade (interpretato da Humphrey Bogart) nel celebre noir \"Il mistero del falco\" di John Huston, prototipo del poliziesco anni quaranta e modello di narrativa cinematografica al quale si ispirarono molti successivi \"noir\" girati nel decennio. La carriera della Patrick prosegu\u00ec durante gli anni quaranta con numerose apparizioni cinematografiche, seppur quasi sempre in ruoli secondari. Tra i suoi film del periodo, da ricordare \"Perdutamente tua\" (1942), \"Gli allegri imbroglioni\" (1943), \"La signora Parkington\" (1944), \"Il romanzo di Mildred\" (1945), \"Come nacque il nostro amore\" (1947), \"La fossa dei serpenti\" (1948).\nAll'inizio degli anni cinquanta la Patrick intraprese anche la carriera televisiva. Dopo le prime apparizioni sul piccolo schermo, fu protagonista della serie \"Boss Lady\" (1952), di cui gir\u00f2 12 episodi nel ruolo di Aggie. Dopo aver interpretato l'ennesimo ruolo di supporto per il cinema, nella commedia \"Follie dell'anno\" (1954), l'attrice fu ingaggiata dalla CBS per la sitcom \"Topper\", accanto a Leo G. Carroll, Anne Jeffreys e Robert Sterling, in cui interpret\u00f2 il ruolo di Henrietta Topper in 63 episodi girati nel 1955. Altro suo ruolo televisivo da ricordare fu quello di Connie, la madre di Eve (Ida Lupino), protagonista di un altro telefilm commedia, \"Mr. Adams and Eve\", andato in onda nel 1957 e interpretato anche da Howard Duff.\nNel frattempo la Patrick non abbandon\u00f2 mai il grande schermo ed ebbe modo di continuare la sua carriera di caratterista in celebri titoli come il thriller \"La donna che visse due volte\" (1958) di Alfred Hitchcock, le commedie \"La signora mia zia\" (1958) e \"Il letto racconta\" (1959), il dramma \"Estate e fumo\" (1961). Nella prima met\u00e0 degli anni sessanta rallent\u00f2 sensibilmente l'attivit\u00e0 e apparve ancora sul piccolo schermo in serie quali \"The Real McCoys\" (1961-1963) e \"Hazel\" (1965). Per il cinema comparve nei film \"Tra moglie e marito\" (1963), \"Le 7 facce del Dr. Lao\" (1964) e \"Squadra d'emergenza\" (1964). \nDopo un'assenza dalle scene di circa un decennio, la Patrick ritorn\u00f2 in un'unica occasione su un set cinematografico per il film \"L'uccello tutto nero\" (1975), una rivisitazione in chiave satirica de \"Il mistero del falco\", nella quale George Segal interpret\u00f2 il ruolo del figlio del detective Sam Spade, impegnato a continuare il lavoro di investigatore del padre, mentre la Patrick riprese il suo vecchio ruolo di Effie Perine, questa volta quale ironica e caustica segretaria di Sam Spade Jr.\nVita privata.\nLa Patrick fu sposata dal 1937 con il giornalista Thomas Wood, autore della biografia \"The Lighter side of Billy Wilder\". Il matrimonio dur\u00f2 fino alla morte dell'attrice, sopravvenuta il 21 novembre 1982, alla vigilia del suo 81\u00ba compleanno, per le conseguenze di una malattia cardiovascolare."}
{"id": "4950002", "revid": "93556", "url": "https://it.wikipedia.org/wiki?curid=4950002", "title": "Figli illegittimi dei sovrani russi", "text": "Lista dei figli illegittimi di imperatori russi comprende sia quelli riconosciuti illegittimi dai governanti russi e figli a cui vi erano attribuite le voci, e la maggior parte dei nomi si riferisce a quest'ultima categoria.\nPietro I.\nFormalmente, la maggior parte dei bambini nati dalla sua unione con Caterina I prima del loro matrimonio erano considerati illegittimi, ma vennero successivamente legittimati. Nonostante questo Pietro vanta figli illegittimi da altre donne ufficialmente riconosciuti come illegittimi.\nTra le sue amanti vi erano:\nNel XVIII secolo si sosteneva che Michail Vasil'evi\u010d Lomonosov fosse suo figlio.\nElisabetta I.\nDopo la morte di Elisabetta, ufficialmente senza figli, ci furono molti impostori che si definivano i suoi figli dal suo matrimonio con Razumovskij. Tra questi, la figura pi\u00f9 noto era la principessa Tarakanova. Secondo diverse fonti, Elisabetta ebbe due figli: il figlio maggiore (da Razumovskij) e una figlia (del conte \u0160uvalov)."}
{"id": "4950004", "revid": "767487", "url": "https://it.wikipedia.org/wiki?curid=4950004", "title": "Piedmont (Oklahoma)", "text": "Piedmont \u00e8 un comune degli Stati Uniti d'America, situato in Oklahoma, nella contea di Canadian e in una piccola parte nella contea di Kingfisher."}
{"id": "4950005", "revid": "38120", "url": "https://it.wikipedia.org/wiki?curid=4950005", "title": "Silvestro Lupo", "text": ""}
{"id": "4950006", "revid": "287204", "url": "https://it.wikipedia.org/wiki?curid=4950006", "title": "113388 Davidmartinez", "text": "113388 Davidmartinez \u00e8 un asteroide della fascia principale. Scoperto nel 2002, presenta un'orbita caratterizzata da un semiasse maggiore pari a 3,1352329\u00a0UA e da un'eccentricit\u00e0 di 0,1737463, inclinata di 4,29544\u00b0 rispetto all'eclittica."}
{"id": "4950007", "revid": "38120", "url": "https://it.wikipedia.org/wiki?curid=4950007", "title": "Sylvester Shyster", "text": ""}
{"id": "4950008", "revid": "830939", "url": "https://it.wikipedia.org/wiki?curid=4950008", "title": "Jakob K\u00fcnzler", "text": "Biografia.\nEra uno svizzero che risiedeva in una missione orientale, in Urfa, e che fu testimone del Genocidio Armeno\nNato a Hundwil, Svizzera, ha lavorato nel Canton Appenzello Interno guadagnandosi da vivere come carpentiere. Successivamente si \u00e8 formato a Basilea come infermiere presso la casa per diaconi.\nNel 1899, su invito del pastore Johannes Lepsius, si rec\u00f2 a Urfa in Turchia, dove divenne assistente medico presso l'ospedale. Ha continuato a studiare medicina fino a diventare un chirurgo indipendente. Pi\u00f9 tardi, nel 1905 spos\u00f2 Elizabeth Bender, figlia di un missionario cristiano e nipote di una principessa etiope.\nDal 1915-1917 K\u00fcnzler fu un testimone oculare del Genocidio Armeno divenuto il soggetto del suo libro del 1921 \u201cIm Lande des Blutes und der Tr\u00e4nen\u201d (Nella terra di sangue e di lacrime).\n\u00c8 rimasto in Turchia a curare i malati e i feriti, musulmani e non musulmani, nell'ospedale di Urfa documentando le stragi.\nNonostante corresse il pericolo di morte, ha contribuito a fornire il suo aiuto a migliaia di orfani armeni nell'ospedale di Urfa.\nNell'ottobre del 1922 fu costretto a chiudere il suo ospedale e a trasferirsi con la famiglia in Libano, a Ghazir, nei pressi di Beirut, dove apr\u00ec un centro per gli orfani. Successivamente cre\u00f2 un insediamento per le vedove armene a Beirut e un sanatorio polmonare a Azounieh. Mor\u00ec in Libano, a Ghazir, il 15 gennaio 1949\nNell'agosto 1915 Jakob K\u00fcnzler annotava:"}
{"id": "4950009", "revid": "310967", "url": "https://it.wikipedia.org/wiki?curid=4950009", "title": "Umberto II conte di Savoia", "text": ""}
{"id": "4950018", "revid": "287204", "url": "https://it.wikipedia.org/wiki?curid=4950018", "title": "185560 Harrykroto", "text": "185560 Harrykroto \u00e8 un asteroide della fascia principale. Scoperto nel 2008, presenta un'orbita caratterizzata da un semiasse maggiore pari a 2,2896126\u00a0UA e da un'eccentricit\u00e0 di 0,0853579, inclinata di 2,89539\u00b0 rispetto all'eclittica."}
{"id": "4950019", "revid": "767487", "url": "https://it.wikipedia.org/wiki?curid=4950019", "title": "Ernesto Veronelli", "text": "Biografia.\nTenore italiano, nato il 30 gennaio 1938, risiede a Lainate (MI). \nScopre il suo talento vocale intorno ai dodici anni, quando entra nella Schola Cantorum della parrocchia. Impara a suonare il clarinetto, la tromba, ma si guadagna da vivere lavorando con il padre nel campo tessile. \nLa vicina Milano gli consente di coltivare la sua passione. Studia con il Maestro Bruno Carmassi, che lo accompagna nel canto lirico sino al suo debutto, nel 1967, in Cavalleria Rusticana. \nNello stesso anno vince il concorso \u201cG.B.Viotti\u201d, a Vercelli; l\u00ec conosce Mireille Thiolas, soprano francese, che diventa sua moglie e madre dei suoi due figli. \nVince poi il concorso \u201cMadama Butterfly\u201d che lo porta in Giappone a rappresentare l'Italia in alcuni spettacoli. \nDa questo momento in poi prende avvio la sua carriera.\nErnesto Veronelli ha interpretato i pi\u00f9 grandi ruoli drammatici del teatro lirico otto - novecentesco. \nRitiratosi dalle scene nel 1997, segue la preparazione ed il perfezionamento vocale di cantanti lirici. \nVoce.\nI suoi primi studi di canto lirico evidenziano la sua predisposizione al registro baritonale. \nCon il passare del tempo, acquisisce maggior estensione portando al registro di tenore la sua voce che mantiene nelle ottave armonici ricchi, suono pieno, vibrante e corposo.\nNella sua carrier\u00e0 interpreter\u00e0 principalmente ruoli da tenore lirico drammatico\nCarriera.\nLa sua carriera si \u00e8 svolta principalmente all'estero.\nDopo il debutto nel 1968 \u00e8 in Repubblica Ceca per Il Trovatore, Aida ed in Spagna al Gran Teatre del Liceu de Toros Las Arenas \u00e8 Radames.\nCanta in Don Carlo a Skopjie (Macedonia).\nIn Turchia ed in Francia per la prima volta canta in Un ballo in maschera, nel 1969 e l'America lo vede protagonista in Turandot al Seattle Opera.\nRitorna al Op\u00e9ra de Lille (Francia) sempre con Un ballo in maschera ed in Spagna per Il Trovatore nel 1972.\nIl 1975 in Portogallo viene chiamato in sostituzione di Pl\u00e1cido Domingo, per il ruolo di Renato Des Grieux in Manon Lescaut.\nAnche in Giappone in occasione del Madama Butterfly International Concours in Nagasaki ,4th worldwide Madama Butterfly competition, for Tamaki Miura Prize, porta Madama Butterfly toccando le citt\u00e0 di Tokio, Mito, Osaka (1976). \nLe opere Tosca, La Gioconda, Macbeth e Trovatore sono interpretate nel ruolo principale in Irlanda nel 1979 e nel 1980. In quest'ultimo anno va in Germania, Oper Der Stadt K\u00f6ln dove canter\u00e0 ne La forza del destino, Il Trovatore, vi torner\u00e0 nel 1981 per Turandot, per Andrea Chenier (1983 e 1984) e Madama Butterfly nel 1985.\nIn Irlanda canta numerose volte al Gaiety Theatre Dublino (1980), La Gioconda, Un ballo in maschera (1981) e al Glasgow Grand Opera Society ne Il trovatore (1980).\nReplica Aida parecchie volte in Germania presso Westfalenhalle Dortmund (1981), Nationaltheater (Monaco di Baviera) (1981).\nAnche Tosca, Il Trovatore, Don Carlo e Un ballo in maschera lo vedono protagonista al Opera di Amburgo e al Staatstheater Stuttgart tra dal 1982 al 1984.\nIn Belgio canta nel ruolo di Cavaradossi al La Monnaie (1982) ed \u00e8 Pinkerton in Madama Butterfly.\nNel 1982 le recite in Francia di Tosca sono accanto a Kiri Te Kanawa, diretto da Seiji Osawa con i costumi di Franca Squarciapino, all'Op\u00e9ra national de Paris.\nAnche l'Italia vede il tenore protagonista all'Arena di Verona: Aida e Macbeth sono le opere rappresentate.\nAl Palace Theatre Manchester, Royal Opera House, Op\u00e9ra national de Paris, Salzburger Landestheater, Deutsche Oper Berlin canta in Madama Butterfly nel 1983.\nInsieme a Joan Sutherland \u00e8 a Londra al Royal Opera House per Esclarmonde.\nNel 1983 canta Don Carlo nel prestigioso Gran Teatre del Liceu (Spagna).\nNuovamente in Francia nel 1984 \u00e8 all'Op\u00e9ra de Nice per La forza del destino, al Palais omnisports de Paris-Bercy per Aida e per Tosca al Th\u00e9\u00e2tre des Arts de Rouen. \nCon Turandot canta alla Wiener Staatsoper e alla Royal Opera House di Londra, mentre in Svizzera sotto la direzione di Nello Santi canta Giovanna d'Arco alla Tonhalle (Z\u00fcrich) \nNel 1985 \u00e8 Calaf in Turandot al Teatro alla Scala di Milano.\nAnche in America al Metropolitan Opera House \u00e8 Canio in Pagliacci diretto dal registra Franco Zeffirelli.\nNel 1986 \u00e8 Calaf in Aida rappresentata al Canadian Opera Company Toronto (Canada). Nuovamente negli Stati Uniti con Turandot al Detroit Opera House Aida al The Met in The Parks, e La forza del destino al Baltimore Opera Company.\nIn Italia torna con Shirley Verrett al Teatro Comunale di Firenze per Medea, mentre in Francia al Op\u00e9ra d'Avignon \u00e8 nuovamente Mario Cavaradossi in Tosca.\nNel 1987 canta Turandot in Alabama al Birmingham\u2013Jefferson Convention Complex e per l'ultima volta in Francia Op\u00e9ra de Nice fa Tosca.\nNel ruolo di Gabriele Adorno canta nel 1989 il Simon Boccanegra a Vercelli.\nLa sua ultima Aida la canta nel 1994 in Germania.\nBibliografia.\n\"Central Opera Service Bulletin\" , 1987, p.\u00a0115, p.\u00a0123.\n\"Stadtarchiv Z\u00fcrich VII.12.\", p.\u00a0428.\n\"Opera - April 1979\", p.\u00a0403.\n\"Opera - November 1983\", p.\u00a01252.\nCollegamenti esterni.\nSito ufficiale"}
{"id": "4950026", "revid": "949861", "url": "https://it.wikipedia.org/wiki?curid=4950026", "title": "Palazzo Giustinian Bernardo (San Polo)", "text": ""}
{"id": "4950027", "revid": "949861", "url": "https://it.wikipedia.org/wiki?curid=4950027", "title": "Palazzo Giustinian Bernardo (Dorsoduro)", "text": ""}
{"id": "4950029", "revid": "1305772", "url": "https://it.wikipedia.org/wiki?curid=4950029", "title": "Ca' Bernardo", "text": "Ca' Bernardo \u00e8 il nome con cui sono noti due edifici veneziani: "}
{"id": "4950037", "revid": "880827", "url": "https://it.wikipedia.org/wiki?curid=4950037", "title": "Cattedrale di Zara", "text": ""}
{"id": "4950038", "revid": "74801", "url": "https://it.wikipedia.org/wiki?curid=4950038", "title": "Cleveland (Oklahoma)", "text": "Cleveland \u00e8 un comune degli Stati Uniti d'America, situato in Oklahoma, nella contea di Pawnee."}
{"id": "4950039", "revid": "729019", "url": "https://it.wikipedia.org/wiki?curid=4950039", "title": "Luigi Accurti", "text": "Biografia.\nFiglio del patrizio Annibale Accurti, entr\u00f2 nell'Accademia Navale Austriaca di Fiume all'interno del piccolo contingente che, per statuto, ogni anno era destinato ad accogliere due giovani fiumani, a cui veniva garantita una formazione completamente gratuita. Termin\u00f2 l'Accademia nel 1886, graduandosi ventunesimo su ventisette cadetti, accedendo al servizio col grado di guardiamarina.\nPercorse tutta la carriera da ufficiale e partecip\u00f2 al blocco navale di Creta (1897-1898) sulla \"SMS Ciclop\". Pi\u00f9 tardi, grazie ai buoni uffici del capitano Gustav Ritter von Brosch, entr\u00f2 nei servizi segreti della Marina e venne assegnato in Estremo Oriente, dove, pur non essendo un collezionista, form\u00f2 una vera e propria raccolta di spade, porcellane, monete e altri ricordi cinesi e giapponesi. Nel 1910 divenne addetto navale presso l'ambasciata austro-ungarica di Londra, presso cui stette fino al 1914.\nAll'inizio della Grande Guerra torn\u00f2 a Vienna, dove prese le funzioni di vicecapo della Sezione di Marina del Ministero della Guerra, della quale fu direttore tra il 1917 e il 1918. Nelle sue funzioni esercit\u00f2 un potere di coordinamento del mezzo militare navale, dal punto di vista politico e del personale, coadiuvando il ministro ed i comandanti operativi ammiragli Haus e Njegovan. Venne promosso al grado di contrammiraglio il 1\u00ba maggio 1918 e mor\u00ec suicida a Vienna il 7 gennaio 1919."}
{"id": "4950040", "revid": "287204", "url": "https://it.wikipedia.org/wiki?curid=4950040", "title": "212929 Satovski", "text": "212929 Satovski \u00e8 un asteroide della fascia principale. Scoperto nel 2008, presenta un'orbita caratterizzata da un semiasse maggiore pari a 2,6341802\u00a0UA e da un'eccentricit\u00e0 di 0,1659951, inclinata di 8,99807\u00b0 rispetto all'eclittica."}
{"id": "4950042", "revid": "729019", "url": "https://it.wikipedia.org/wiki?curid=4950042", "title": "Boeing-Stearman Model 75", "text": "Lo Stearman (Boeing) Model 75 \u00e8 un aereo da addestramento monomotore biplano sviluppato dall'azienda aeronautica statunitense Stearman Aircraft nei primi anni trenta, ed avviato alla produzione in grande serie dalla Boeing dopo la sua acquisizione.\nConsiderato uno dei pi\u00f9 importanti addestratori statunitensi del decennio, contribu\u00ec alla formazione della maggior parte dei piloti della componente aerea (USAAC) dello United States Army, l'esercito, e dell'aviazione di marina della United States Navy, la marina militare, degli Stati Uniti d'America. Venne inoltre adottato da numerose forze aeree americane e, alla fine del loro periodo operativo, gli esemplari dismessi furono venduti sul mercato dell'aviazione generale. Molti sono gli esemplari ancora oggi in condizioni di volo.\nStoria del progetto.\nBench\u00e9 a causa della grande depressione l'economia nazionale avesse avuto pesanti conseguenze anche nel mercato dell'aviazione, la Stearman Aircraft Co., dal 1929 entrata nell'orbita Boeing tramite l'adesione alla United Aircraft and Transportation Corp. di propriet\u00e0 di William Boeing, nel 1933 decise di avviare lo sviluppo di un nuovo modello destinato all'addestramento primario, indicato dall'azienda come Stearman Model 73.\nMentre il Model 73 proseguiva lo sviluppo, nel 1934, come conseguenza del \"New Deal\", entrarono in vigore una serie di normative post-depressione che portarono la separazione della Boeing Airplane Co. e la controllata Stearman dalla United Aircraft and Transportation Corp. Ci\u00f2 nonostante i progetti elaborati da Lloyd C. Stearman per il Model 9 Cloudboy vennero utilizzati dagli ingegneri del reparto tecnico come base di sviluppo del Model 70 e del Model 75."}
{"id": "4950043", "revid": "585241", "url": "https://it.wikipedia.org/wiki?curid=4950043", "title": "Dimissione di Don Sturzo dal PPI", "text": ""}
{"id": "4950045", "revid": "7077", "url": "https://it.wikipedia.org/wiki?curid=4950045", "title": "Vladimir Lambsdorff", "text": ""}
{"id": "4950047", "revid": "767487", "url": "https://it.wikipedia.org/wiki?curid=4950047", "title": "Dewey (Oklahoma)", "text": "Dewey \u00e8 un comune degli Stati Uniti d'America, situato in Oklahoma, nella contea di Washington."}
{"id": "4950049", "revid": "729019", "url": "https://it.wikipedia.org/wiki?curid=4950049", "title": "UFC 172", "text": "UFC 172: Jones vs. Teixeira \u00e8 stato un evento di arti marziali miste tenuto dalla Ultimate Fighting Championship il 26 aprile 2014 alla Baltimore Arena di Baltimora, Stati Uniti.\nRetroscena.\nLa sfida per il titolo dei pesi mediomassimi tra il campione Jon Jones e lo sfidante Glover Teixeira venne spostata definitivamente a questo evento dopo essere stata inizialmente programmata come main match in successione per gli eventi UFC 169, UFC 170 e UFC 171.\nPremi.\nI lottatori premiati ricevettero un bonus di 50.000 dollari.\nLegenda:"}
{"id": "4950050", "revid": "599013", "url": "https://it.wikipedia.org/wiki?curid=4950050", "title": "Jessie Tuggle", "text": " Al college gioc\u00f2 a football per la Valdosta State University.\nCarriera.\nDopo non essere stato scelto nel Draft NFL 1987, Tuggle firm\u00f2 con gli Atlanta Falcons. Gioc\u00f2 con essi per tutte le 14 stagioni della carriera, raggiungendo il Super Bowl nel 1998, il primo della storia della franchigia, perdendolo coi Denver Broncos. \u00c8 il giocatore ad avere messo a segno pi\u00f9 tackle di tutta la lega negli anni novanta, 1.293, e i suoi 5 fumble recuperati ritornati in touchdown sono un record NFL.\nFamiglia.\nTuggle \u00e8 il padre di Grady Jarrett, che milita negli Atlanta Falcons, e di Justin Tuggle, che gioca per i Cleveland Browns."}
{"id": "4950051", "revid": "74173", "url": "https://it.wikipedia.org/wiki?curid=4950051", "title": "Mus\u00e9e mon\u00e9taire cantonal de Lausanne", "text": "Il mus\u00e9e mon\u00e9taire cantonal de Lausanne \u00e8 in museo numismatico situato a Losanna.\nStoria.\nIl museo fu creato nel 1701 dalle autorit\u00e0 del canton Berna, e comprendeva circa 500 pezzi nel 1779, alla date della compilazione del primo catalogo. Dall'inizio del XX secolo, \u00e8 il depositario legale di tutte le monete trovate nel territorio cantonale (circa 150 tesori e oltre 10000 unit\u00e0 singole nel en 2013).\nCollezioni.\nOspitato dal \"Palais de Rumine\" dal 1904, il museo offre un'esposizione permanente sulla storia della moneta. Le collezioni coprono le differenti monete, medaglie, gettoni, pesi e sigilli dei Vescovi di Losanna, del canton Vaud, della Svizzera e di paesi vicini. Ha anche una biblioteca numismatica di circa 20000 volumi."}
{"id": "4950052", "revid": "1856513", "url": "https://it.wikipedia.org/wiki?curid=4950052", "title": "Soci\u00e9t\u00e9 Anonyme de Transport A\u00e9rien", "text": "La Soci\u00e9t\u00e9 Anonyme de Transport A\u00e9rien (abbreviato SATA, in italiano, Societ\u00e0 Anonima di Trasporto Aereo), nota anche come SA de Transport Aerien Gen\u00e8ve, \u00e8 stata una compagnia aerea svizzera.\nStoria.\nFondata nel giugno 1966 presso l'aeroporto Internazionale di Ginevra, ove stabil\u00ec anche il suo hub, la SATA era inizialmente una compagnia aerea regionale; nel corso della sua esistenza si evolvette in compagnia internazionale di media grandezza, operante servizi passeggeri e cargo da e per destinazioni in Europa, Stati Uniti d'America, America del Sud e nei Caraibi.\nEntrata in difficolt\u00e0 economiche nel 1977, anche a causa di una sciagura aerea, perse la licenza di operatore aereo il 23 agosto 1978. Una parte del personale fu assorbito dalla Swissair, che lo trasfer\u00ec in una nuova compagnia aerea creata allo scopo, la Compagnie de Transport A\u00e9rien (CTA).\nFlotta.\nQuesta era la flotta della SATA al momento della cessazione delle attivit\u00e0:"}
{"id": "4950054", "revid": "767487", "url": "https://it.wikipedia.org/wiki?curid=4950054", "title": "Tishomingo (Oklahoma)", "text": "Tishomingo \u00e8 un comune degli Stati Uniti d'America, situato in Oklahoma, nella contea di Johnston."}
{"id": "4950057", "revid": "287204", "url": "https://it.wikipedia.org/wiki?curid=4950057", "title": "204836 Xiexiaosi", "text": "204836 Xiexiaosi \u00e8 un asteroide della fascia principale. Scoperto nel 2007, presenta un'orbita caratterizzata da un semiasse maggiore pari a 3,1074436\u00a0UA e da un'eccentricit\u00e0 di 0,0652915, inclinata di 17,12734\u00b0 rispetto all'eclittica."}
{"id": "4950059", "revid": "767487", "url": "https://it.wikipedia.org/wiki?curid=4950059", "title": "Lindsay (Oklahoma)", "text": "Lindsay \u00e8 un comune degli Stati Uniti d'America, situato in Oklahoma, nella contea di Garvin."}
{"id": "4950060", "revid": "125391265", "url": "https://it.wikipedia.org/wiki?curid=4950060", "title": "Italia e Germania", "text": "Italia e Germania (in tedesco \"Italia und Germania\") \u00e8 un dipinto allegorico del 1828 di Friedrich Overbeck.\nIl quadro, esposto alla Neue Pinakothek di Monaco (ma ne esistono altre versioni al Museo Georg Sch\u00e4fer di Schweinfurt e alla Galerie Neue Meister di Dresda), intende simboleggiare l'amicizia dei due Paesi (o meglio, nazioni linguistico-culturali) attraverso la loro personificazione sotto le sembianze di due donne reciprocamente affettuose. Dal punto di vista storico dell'arte si riconduce allo stile dei Nazareni.\nContesto storico-politico.\nAll'epoca della creazione del dipinto, tanto l'Italia quanto la Germania costituivano a malapena due nazioni geografico-culturali frantumate politicamente in diversi Stati (v. Confederazione germanica e Risorgimento), che solo un cinquantennio pi\u00f9 tardi si sarebbero unificate, almeno parzialmente (difatti territori italofoni e germanofoni rimasero fuori dai due nuovi soggetti politici), negli Stati nazionali del Regno d'Italia (1861) e dell'Impero tedesco (1871).\nDescrizione.\nIl quadro mostra due donne sedute in terrazza su uno sfondo paesaggistico. La donna a sinistra (l'Italia) ha i capelli castani e reca in capo una corona d'alloro, quella a destra (la Germania) \u00e8 bionda e inghirlandata di fiori. Entrambe hanno un'aria malinconica e si tengono per mano in atteggiamento amichevole, quasi affettuoso.\nA sinistra lo sguardo coglie un tipico paesaggio italiano di coste rocciose con una chiesetta romanica, mentre a destra \u00e8 riconoscibile una citt\u00e0 tedesca torreggiante in stile gotico.\nInfluenze.\nIl quadro rende omaggio alla stretta amicizia di Overbeck per il pittore francofortese Franz Pforr, morto ad Albano all'et\u00e0 di ventiquattro anni, e si rif\u00e0 alle opere di quest'ultimo: lo schizzo \"Allegorie der Freundschaft\" (\"Allegoria dell'amicizia\"), del 1808, il testo letterario \"Sulamith und Maria\" e l'omonima tavola, del 1811.\nCopia o seconda versione.\nUna copia del quadro si trova dal 1952 alla Galerie Neue Meister di Dresda. Viene considerata o una seconda versione dello stesso Overbeck, oppure, secondo l'opinione dominante, una copia di mano dell'amico Theodor Rehbenitz."}
{"id": "4950062", "revid": "11959", "url": "https://it.wikipedia.org/wiki?curid=4950062", "title": "Giabir ibn Aflah al-Ishbili", "text": ""}
{"id": "4950067", "revid": "767487", "url": "https://it.wikipedia.org/wiki?curid=4950067", "title": "Roland (Oklahoma)", "text": "Roland \u00e8 un comune degli Stati Uniti d'America, situato in Oklahoma, nella contea di Sequoyah."}
{"id": "4950068", "revid": "181699", "url": "https://it.wikipedia.org/wiki?curid=4950068", "title": "Italia und Germania", "text": ""}
{"id": "4950070", "revid": "446353", "url": "https://it.wikipedia.org/wiki?curid=4950070", "title": "Operazione Lancia di Nettuno (2011)", "text": ""}
{"id": "4950071", "revid": "767487", "url": "https://it.wikipedia.org/wiki?curid=4950071", "title": "Blanchard (Oklahoma)", "text": "Blanchard \u00e8 un comune degli Stati Uniti d'America, situato in Oklahoma, nella contea di McClain e in parte nella contea di Grady."}
{"id": "4950072", "revid": "287204", "url": "https://it.wikipedia.org/wiki?curid=4950072", "title": "202806 Sierrastars", "text": "202806 Sierrastars \u00e8 un asteroide della fascia principale. Scoperto nel 2008, presenta un'orbita caratterizzata da un semiasse maggiore pari a 2,2304502\u00a0UA e da un'eccentricit\u00e0 di 0,2325288, inclinata di 4,68214\u00b0 rispetto all'eclittica."}
{"id": "4950075", "revid": "287204", "url": "https://it.wikipedia.org/wiki?curid=4950075", "title": "210350 Mariolisa", "text": "210350 Mariolisa \u00e8 un asteroide della fascia principale. Scoperto nel 2007, presenta un'orbita caratterizzata da un semiasse maggiore pari a 2,6428970\u00a0UA e da un'eccentricit\u00e0 di 0,1541796, inclinata di 12,39839\u00b0 rispetto all'eclittica."}
{"id": "4950079", "revid": "287204", "url": "https://it.wikipedia.org/wiki?curid=4950079", "title": "217603 Grove Creek", "text": "217603 Grove Creek \u00e8 un asteroide della fascia principale. Scoperto nel 2008, presenta un'orbita caratterizzata da un semiasse maggiore pari a 3,1315020\u00a0UA e da un'eccentricit\u00e0 di 0,1187684, inclinata di 16,26523\u00b0 rispetto all'eclittica."}
{"id": "4950080", "revid": "62004", "url": "https://it.wikipedia.org/wiki?curid=4950080", "title": "Dmitrij Kozon\u010duk", "text": "Carriera.\nTra i dilettanti coglie alcune vittorie e nel 2005 entra nella Rabobank Continental Team, squadra giovanile della Rabobank. Nel 2005 si fa notare vincendo una frazione e la classifica finale del Cintur\u00f3n Ciclista Internacional a Mallorca davanti a Linus Gerdemann e ottenendo il successo nella Parigi-Roubaix Under-23. Nel 2006 giunge terzo alla Liegi-Bastogne-Liegi Under-23, e si aggiudica due tappe al Triptyque des Monts et Ch\u00e2teaux. Passa alla Rabobank nel 2007, rimanendo nel team olandese fino al 2010 e correndo quattro volte il Giro d'Italia. L'8 luglio 2010, in seguito a una caduta al Giro d'Austria, rimedia la frattura del femore.\nNel 2011 si trasferisce alla Geox-TMC, seguendo il leader Denis Men'\u0161ov nella neonata formazione italiana e prendendo parte al Giro d'Italia e alla Vuelta a Espa\u00f1a. Nella stagione seguente passa alla RusVelo, formazione russa, mentre nel 2013 viene messo sotto contratto dalla Katusha, ritornando al ruolo di gregario di Men'\u0161ov. In stagione partecipa ancora al Giro d'Italia e alla Vuelta a Espa\u00f1a."}
{"id": "4950084", "revid": "287204", "url": "https://it.wikipedia.org/wiki?curid=4950084", "title": "207901 Tzecmaun", "text": "207901 Tzecmaun \u00e8 un asteroide della fascia principale. Scoperto nel 2008, presenta un'orbita caratterizzata da un semiasse maggiore pari a 3,0563501\u00a0UA e da un'eccentricit\u00e0 di 0,1257849, inclinata di 9,98709\u00b0 rispetto all'eclittica."}
{"id": "4950085", "revid": "339392", "url": "https://it.wikipedia.org/wiki?curid=4950085", "title": "Guido Monaco", "text": ""}
{"id": "4950090", "revid": "287204", "url": "https://it.wikipedia.org/wiki?curid=4950090", "title": "216433 Milianleo", "text": "216433 Milianleo \u00e8 un asteroide della fascia principale. Scoperto nel 2009, presenta un'orbita caratterizzata da un semiasse maggiore pari a 2,7419326\u00a0UA e da un'eccentricit\u00e0 di 0,1305028, inclinata di 3,35019\u00b0 rispetto all'eclittica."}
{"id": "4950091", "revid": "731511", "url": "https://it.wikipedia.org/wiki?curid=4950091", "title": "Vladimir Aleksandrovi\u010d Krju\u010dkov", "text": "Fu a capo del KGB, membro del Politburo e del Comitato Centrale del PCUS.\nInizialmente lavor\u00f2 nel sistema giudiziario sovietico come sostituto procuratore, Krju\u010dkov si laure\u00f2 all'Accademia diplomatica del Ministero degli affari esteri divenendo un diplomatico. Durante gli anni di servizio all'estero incontr\u00f2 Jurij Vladimirovi\u010d Andropov, che divenne il suo principale mecenate. Dal 1974 al 1988, Krju\u010dkov fu a capo del ramo dell'intelligence estera del KGB, il Capo del I Direttorato (PGU).\nDal 1988 al 1991, Krju\u010dkov fu il 7\u00ba Presidente del KGB. Egli fu a capo del tentato colpo di Stato in Unione Sovietica e del Comitato Statale per lo Stato di Emergenza.\nBiografia.\nKrju\u010dkov nacque nel febbraio del 1924 a Caricyn (successivamente \"Stalingrado\" ed oggi \"Volgograd\"), in una famiglia della classe operaia. I suoi parenti erano forti sostenitori di Iosif Stalin. Si un\u00ec al Partito comunista nel 1944 e divent\u00f2 un dipendente a tempo pieno della Lega della Giovent\u00f9 Comunista (Komsomol). Dopo aver preso la laurea in legge Krju\u010dkov inizi\u00f2 la carriera nel sistema giudiziario sovietico, lavorando come investigatore per l'ufficio del pubblico ministero nella sua citt\u00e0 di Stalingrado.\nKrju\u010dkov inizi\u00f2 la sua carriera diplomatica di stanza in Ungheria nel 1959. Lavor\u00f2 per otto anni nel Comitato Centrale del Partito Comunista, prima di entrare nel KGB nel 1967 insieme al suo mentore Jurij Vladimirovi\u010d Andropov. Fu a capo del Primo Direttorato Capo (FCD) (le operazioni straniere del KGB) e vice presidente nel 1978. \nKrju\u010dkov fu tra i membri della comunit\u00e0 dell'intelligence sovietica che interpretarono erroneamente l'esercitazione della NATO del 1983 Able Archer, giudicandolo il preludio di un attacco nucleare. \nNel 1988, fu promosso al grado di Generale dell'Esercito e divenne capo del KGB.\nNegli anni 1989\u20131990 fu membro del Politburo.\nDurante il fallito colpo di Stato dell'agosto del 1991, Krju\u010dkov fu tra i promotori del Comitato di Stato sullo stato di emergenza, responsabile dell'arresto del presidente dell'URSS Michail Gorba\u010d\u00ebv. Dopo la sconfitta del Comitato, Krju\u010dkov fu imprigionato per la sua partecipazione al \"golpe\". Tuttavia, nel 1994, la Duma ne dispose la liberazione mediante l'approvazione di un'amnistia. Krju\u010dkov era stato sostituito, come presidente del KGB, da Leonid \u0160ebar\u0161in.\nKrju\u010dkov mor\u00ec all'et\u00e0 di 83 anni il 23 novembre 2007; fu sepolto nel cimitero Troekurovskoe di Mosca."}
{"id": "4950097", "revid": "86599", "url": "https://it.wikipedia.org/wiki?curid=4950097", "title": "241418 Darmstadt", "text": "241418 Darmstadt \u00e8 un asteroide della fascia principale. Scoperto nel 2008, presenta un'orbita caratterizzata da un semiasse maggiore pari a 3,0691160\u00a0UA e da un'eccentricit\u00e0 di 0,1719925, inclinata di 12,90246\u00b0 rispetto all'eclittica.\nDal 26 luglio al 23 settembre 2010, quando 243536 Mannheim ricevette la denominazione ufficiale, \u00e8 stato l'asteroide denominato con il pi\u00f9 alto numero ordinale. Prima della sua denominazione, il primato era di 233967 Vierkant.\nL'asteroide \u00e8 dedicato all'omonima citt\u00e0 tedesca."}
{"id": "4950100", "revid": "86599", "url": "https://it.wikipedia.org/wiki?curid=4950100", "title": "243536 Mannheim", "text": "243536 Mannheim \u00e8 un asteroide della fascia principale. Scoperto nel 2010, presenta un'orbita caratterizzata da un semiasse maggiore pari a 3,1073198\u00a0UA e da un'eccentricit\u00e0 di 0,1062407, inclinata di 7,68880\u00b0 rispetto all'eclittica.\nDal 23 settembre al 28 novembre 2010, quando 249160 Urriellu ricevette la denominazione ufficiale, \u00e8 stato l'asteroide denominato con il pi\u00f9 alto numero ordinale. Prima della sua denominazione, il primato era di 241418 Darmstadt.\nL'asteroide \u00e8 dedicato all'omonima citt\u00e0 tedesca."}
{"id": "4950104", "revid": "122246", "url": "https://it.wikipedia.org/wiki?curid=4950104", "title": "Pompei antica", "text": "Pompei () \u00e8 una citt\u00e0 dell'evo antico, corrispondente all'attuale Pompei, la cui storia ha origine dal IX secolo a.C. per terminare nel 79, quando, a seguito dell'eruzione del Vesuvio, viene ricoperta sotto una coltre di ceneri e lapilli alta circa sei metri. La sua riscoperta e i relativi scavi, iniziati nel 1748, hanno riportato alla luce un sito archeologico che nel 1997 \u00e8 entrato a far parte della lista dei patrimoni dell'umanit\u00e0 dell'UNESCO, e che \u00e8 il secondo monumento italiano per visite dopo il sistema museale del Colosseo, Foro Romano e Palatino.\nStoria.\nLe origini e il periodo osco, greco ed etrusco.\nLe prime testimonianze di vita, seppur scarse, nel territorio di Pompei, il cui nome deriva o dal greco \"p\u00e9mpo\" o \"pomp\u00e9\", oppure dall'osco \"pompe\", risalgono alla fine del IX secolo a.C., quando il popolo degli Opici, seppur in forma ancora non stanziale, occupa il territorio in posizione strategica su un pianoro dall'altezza di quasi trenta metri, formatosi in seguito ad una colata lavica del Vesuvio, dalle pareti scoscese a picco sul mare, con veduta su tutto il golfo di Napoli e nei pressi della foce del fiume Sarno, ottima riserva di acqua, vista la mancanza di sorgenti in zona.\nI primi insediamenti stabili risalgono invece intorno all'VIII secolo a.C., ad opera degli Osci: questi fondano cinque villaggi nella zona, i quali, intorno al VI secolo a.C., si riuniscono in un solo agglomerato, cinto di mura e a controllo di un importante asse viario; iniziano anche i primi scambi commerciali via mare, con la costruzione di un piccolo porto situato nei pressi della foce del fiume. L'abitato osco \u00e8 da riconoscersi nelle regioni VII e VIII degli scavi di Pompei: questo \u00e8 stato definibile grazie agli studi stratigrafici effettuati al di sotto delle costruzioni di epoca sannitica e romana, durante i quali sono stati ritrovati frammenti di ceramica per lo pi\u00f9 appartenenti a necropoli con tombe di tipo a fossa.\nCon l'arrivo dei Greci in Campania, che fondano la colonia di Pithecusa sull'isola d'Ischia, tra il 780 ed il 770 a.C., e quella di Cuma, intorno al 740 a.C., anche Pompei, pur non venendo mai conquistata militarmente, entra nell'orbita del popolo ellenico; la costruzione pi\u00f9 importante di questo periodo \u00e8 quella del Tempio Dorico: questo non viene edificato nei pressi del centro, ma in posizione pi\u00f9 isolata, in quello che poi diventer\u00e0 il Foro Triangolare, poich\u00e9 l'intenzione dei greci non \u00e8 quella di stabilirsi definitivamente a Pompei, ma semplicemente controllare le strade ed il porto; nello stesso periodo inoltre viene introdotto il culto di Apollo. Nel 524 a.C., nella Pianura Campana, si assiste all'arrivo degli Etruschi, che fondano Capua: questi alla ricerca di un collegamento con l'entroterra si stanziano anche nella zona di Pompei, trovando nel fiume Sarno la via di comunicazione tra il mare e l'interno; come per i Greci, anche gli Etruschi non conquistano militarmente la citt\u00e0, ma si limitano semplicemente a controllarla: in questo periodo infatti Pompei gode di una sorta di autonomia. Sotto gli Etruschi viene costruito un primitivo foro, che risulta comunque essere una semplice piazza adibita a mercato, viene edificato il tempio di Apollo, nel quale sono ritrovati anche frammenti di ceramica di bucchero, diverse case vengono dotate del cosiddetto atrio tuscanico, tipico di questo popolo, e vengono fortificate le mura.\nDal 474 a.C., momento della sconfitta degli Etruschi da parte dei Cumani, al 424 a.C. Pompei torna nuovamente sotto l'influsso dei Greci: viene restaurato il tempio di Apollo ed il tempio di Giove, sono rinforzate le mura nel tratto compreso tra porta Ercolano e porta Vesuvio e viene fondato un nuovo nucleo abitativo, riconosciuto nella regione VI; su quest'ultimo punto gli archeologi hanno espresso pareri discordanti: alcuni sostenevano che l'aspetto della citt\u00e0 fosse rimasto immutato fino all'arrivo dei Sanniti, mentre grazie agli studi stratigrafici condotti da Amedeo Maiuri, si \u00e8 venuti a conoscenza che il quartiere era protetto da mura greche ed era inoltre poco probabile che i Sanniti fossero riusciti a sviluppare un cos\u00ec elevato piano urbanistico, caratterizzato da una rete di strade perfettamente ordinate.\nIl periodo sannita.\nDiodoro Siculo e Tito Livio parlano della caduta di Cuma, ad opera dei Sanniti, popolo proveniente dalle zone interne dell'Abruzzo e del Molise, alleati dei Romani, tra il 423 ed il 420 a.C.: \u00e8 quindi ipotizzabile che prima di sferrare l'attacco finale ai Greci, tutto il territorio circostante, e quindi anche Pompei, sia stato conquistato intorno al 424 a.C.. Lo scoppio della prima guerra sannitica porta un capovolgimento di fronti, con un'aperta ostilit\u00e0 tra Sanniti e Romani, conclusa con la pace del 340 a.C.: tuttavia gi\u00e0 dal 343 a.C. un primo esercito romano era entrato nella piana campana, portando con s\u00e9 gli usi e costumi della romanit\u00e0; nella guerra dei Romani contro i Latini, i Sanniti restano fedeli a Roma, mentre nel 310 a.C., quando i Romani muovono guerra contro i Nocerini, i Sanniti pompeiani si schierano a favore di questi ultimi, i quali, dopo una prima vittoria, sono costretti a capitolare: Pompei, pur governata dai Sanniti, entra a tutti gli effetti nell'orbita romana, a cui resta fedele anche durante la terza guerra sannitica e nella guerra contro Pirro.\nPer tutto il III ed il II secolo a.C. Pompei gode di una certa autonomia: la citt\u00e0 vive il suo periodo di massima fioritura ed espansione, raggiungendo il suo perimetro definitivo: vengono costruiti il foro e numerosi edifici, sia pubblici che privati, dotati di elevata qualit\u00e0 architettonica, cos\u00ec come le mura vengono rinforzate in pietra di Sarno, con l'abbandono del sistema a doppio recinto, che poi entra nuovamente in voga a partire dal II secolo a.C., con l'inserto di pietre di tufo, a seguito delle tensioni dovute all'arrivo di Annibale e allo scoppio della seconda guerra punica. Nonostante l'incertezza politica dovuta a questi eventi e il progressivo migrare di uomini facoltosi verso citt\u00e0 pi\u00f9 tranquille del Mediterraneo orientale, Pompei continua a godere di una certa floridit\u00e0 dovuta alla produzione ed al commercio di vino e olio, con gli scambi che si spingono fino in Provenza ed in Spagna, oltre ad un'intensa attivit\u00e0 agricola svolta nelle fattorie costruite nei dintorni della citt\u00e0.\nIl periodo romano.\nI senatori romani, attirati dal territorio fertile e dal clima mite, iniziano a spartirsi i territori intorno alla citt\u00e0: tale situazione, associata all'esclusione del diritto di diventare cittadini romani, porta i pompeiani a schierarsi contro Roma durante la guerra sociale; in vista di una possibile battaglia, vengono fortificate le mura, costruite nuove torri ed aperte le porte di Nola, Sarno e Capua e si istruisce un esercito. La risposta romana non tarda ad arrivare: dopo aver conquistato Stabia ed Ercolano, l'esercito, guidato da Lucio Cornelio Silla e di cui faceva, probabilmente, parte anche Marco Tullio Cicerone, si ricongiunge a Pompei, sferrando l'attacco contro le mura della citt\u00e0 nei pressi di porta Ercolano e porta Vesuvio, con grossi proiettili di pietra, di cui sono ancora visibili le tracce dei segni lasciati all'interno della muratura; probabilmente, alla lotta partecipa, anche, una flotta navale. La difesa dei Pompeiani \u00e8 strenua, aiutati, anche, dai Celti capitanati da Lucio Cluenzio, inviati da Papio Mutilo: i Romani sono, quindi, costretti a ritirarsi, ma, poco dopo, riportano una vittoria contro i celti nei pressi di Nola, in una battaglia in cui persero la vita, circa, diciottomila uomini; la resa dei Pompeiani \u00e8 ormai vicina e nell'estate o nell'autunno dell'89 a.C. la citt\u00e0 viene conquistata, tra l'altro in modo quasi pacifico, senza provocare notevoli danni, divenendo a tutti gli effetti romana.\nGli abitanti diventano, quindi, cittadini romani e la citt\u00e0, iscritta nella trib\u00f9 Menenia, riceve lo stato di \"municipium\", gestita da un Quadrumviro: nell'80 a.C., Publio Cornelio Silla modifica lo stato da municipio a colonia, a cui d\u00e0 il nome di \"Colonia Cornelia Veneria Pompeianorum\" amministrata da un gruppo di \"homines novi\", chiamati a formare, sia l'\"ordo decurionum\", composto dalle ottanta alle cento persone, sia a nominare nuovi magistrati; a questi si affiancano i duoviri e gli edili, eletti dai cittadini aventi i diritti civili, ed i sacerdoti, eletti allo stesso modo, eccetto i \"Sodales Augustales\", nominati dall'imperatore stesso. Altra carica \u00e8 quella dei \"magistri vici\" e \"magistri pagi\", addetti, oltre al culto dei Lari, a partecipare alla vita politica, amministrando i \"vici\" e i \"pagi\", ossia i quartieri, rispettivamente interni ed esterni alle mura, in cui \u00e8 divisa la citt\u00e0, che costituiscono, anche, una sorta di distretti elettorali, ognuno con un proprio nome, a volte deducibile dai manifesti elettorali dipinti sulle facciate degli edifici, come il quartiere dei \"Forenses\", quello dei \"Campanienses\" o dei \"Salinienses\". Scompaiono, inoltre, dalla magistratura personalit\u00e0 sannitiche ed i patrizi subiscono numerose confische, soprattutto appezzamenti terrieri, per poi essere assegnati ai veterani di Silla: questi, quindi, costruiscono numerose fattorie formando una sorta di quartiere suburbano, probabilmente gi\u00e0 esistente precedentemente, che prende il nome di \"Pagus Augustum Felix Suburbanus\", localizzato nella zona delle odierne citt\u00e0 di Boscoreale, Boscotrecase e Terzigno, dove convivono coloni ed indigeni. La conquista romana, tuttavia, non muta particolarmente lo stile di vita pompeiano: la lingua ufficiale diventa il latino, ma si continuano a parlare l'osco ed il greco, come testimoniato dal ritrovamento di alcuni graffiti; le unit\u00e0 di misura continuano ad essere, per circa mezzo secolo, quelle osche fino alla definitiva introduzione del piede romano.\nUn forte impulso alla romanizzazione viene dato dalla salita al potere di Augusto nel 27 a.C.: sono sostituite le truppe sillane con quelle augustee, vengono riammesse le vecchie famiglie sannitiche che nel frattempo, tramite matrimoni e adozioni, si sono imparentate con quelle romane e numerosi patrizi portano in citt\u00e0 ricchezze terriere e attivit\u00e0 commerciali, affiancate da nuovi modelli architettonici ed artistici che hanno come tema centrale la figura di Augusto, facendo diventare Pompei il luogo di villeggiatura prediletto del patriziato romano. Il Teatro Grande viene restaurato dagli Holconii e dedicato ad Augusto, la sacerdotessa Eumachia, costruisce una sorta di nuova basilica, chiamata Edificio di Eumachia, che ospita statue dedicate alla famiglia augustea e addirittura viene dedicato un tempio alla Fortuna Augusta: oltre alla costruzione dell'acquedotto del Serino, allacciato a Pompei tramite una condotta secondaria, il periodo di pace favorisce i commerci della citt\u00e0, soprattutto quello di tipo marittimo grazie allo sviluppo del porto, con l'esportazione, tra cui quella di vino, specie nella Gallia meridionale, ma anche l'importazione di numerosi prodotti stranieri.\nUn periodo di crisi, la cui causa rimane sconosciuta, si verifica alla fine dell'impero di Caligola, tanto che, nel 40, \u00e8 lo stesso imperatore a diventare duoviro, mentre, sotto Claudio, tra il 41 e il 52, non vengono menzionati n\u00e9 magistrati, n\u00e9 al nuovo imperatore \u00e8 dedicata alcuna statua, se non due basi di marmo nel tempio della Fortuna Augusta. Sotto Nerone, in particolare fino al 59, la vita cittadina procede tranquilla: tuttavia, una violenta rissa tra Pompeiani e Nocerini, avvenuta nell'Anfiteatro, provoca numerosi morti ed, in conseguenza, in quanto la vicenda ha una forte eco anche a Roma, come riferito anche negli Annales di Publio Cornelio Tacito, viene disposta la chiusura dello stesso edificio per dieci anni e lo scioglimento di tutte le associazioni illegali; la causa dello scontro \u00e8 da ricercarsi, o nel fatto che l'imperatore, nel 57, ha modificato lo stato di Nocera in colonia, arrecando danni economici a Pompei, o per motivi di ordine politico.\nIl terremoto del 62 e l'eruzione del 79.\nIl 5 febbraio del 62 un violento terremoto, di intensit\u00e0 stimata pari al V-VI grado della scala Mercalli, con epicentro nella vicina Stabiae, colpisce anche Pompei e la piana circostante provocando numerosi danni e crolli: se ne ha testimonianza grazie alla rappresentazione negli affreschi della casa di Lucio Cecilio Giocondo, in particolar modo si notano i danni a porta Vesuvio, al Castellum Aquae, al foro ed al tempio di Giove; il terremoto ha un impatto negativo sulla vita cittadina: molte delle personalit\u00e0 pi\u00f9 ricche, temendo per la propria incolumit\u00e0, si trasferiscono in altre zone, mentre il commercio cala bruscamente. Pompei diventa quindi un cantiere dove l'attivit\u00e0 principale \u00e8 quella della ricostruzione: non mancano esempi di speculazione edilizia e molti si arricchiscono con gli affitti o con gli appalti dei lavori di restauro; non si \u00e8 a conoscenza se gli imperatori Nerone e Vespasiano abbiano in qualche modo finanziato la ricostruzione, ma sta di fatto che le ricchezze accumulate nel corso degli anni dagli abitanti favorisce l'edificazione di edifici lussuosi, spesso rivestiti di marmi: in poco tempo sono restaurate le regioni VI e VIII, quelle a pi\u00f9 alta densit\u00e0 residenziale, oltre al tempio di Iside, grazie alle offerte di un liberto.\nNel decennio a seguito del terremoto non mancano tuttavia disordini di tipo politico e amministrativo: Vespasiano infatti \u00e8 costretto ad inviare a Pompei il tribuno Titus Suedis Clemens, per risolvere alcune situazioni legate al possesso abusivo di terreni municipali da parte di privati.\nNon sono stati completati ancora i lavori di ristrutturazione, quando la mattina del 24 agosto o comunque in un periodo compreso tra agosto e novembre del 79, una violenta eruzione del Vesuvio pone definitivamente fine alla vita di Pompei: anticipata dai giorni precedenti da scosse di terremoto, una nuvola a forma di pino si alza dalla sommit\u00e0 del vulcano, fino a che, intorno alle 13, un boato annuncia la rottura del tappo di magma solidificato che ostruisce il cratere, dando inizio ad una incessante pioggia di ceneri e lapilli sulla citt\u00e0, la quale in circa cinque ore raggiunge l'altezza di un metro, provocando i primi crolli dei tetti; intorno alle 6 del giorno successivo, quando l'altezza del materiale vulcanico \u00e8 pari a due metri, un flusso piroclastico raggiunge le mura di Pompei: a questo ne segue un altro intorno alle 7, bissato pochi minuti dopo, ed un ultimo, pi\u00f9 potente, intorno alle 8, causando definitivamente la morte di tutti quelli che erano sopravvissuti. Alle 10 la furia eruttiva inizia ad indebolirsi, anche se la pioggia di ceneri continua per altri quattro giorni, poi l'evento termina definitivamente: Pompei \u00e8 seppellita sotto una coltre di circa sei metri di materiale vulcanico, dal quale affiorano solo resti di colonne e la parte pi\u00f9 alta degli edifici. Non si conosce il numero preciso di abitanti della citt\u00e0 nel 79; secondo alcune stime questi variano da seimila a ventimila ed il numero di vittime ritrovate si aggira intorno a millecentocinquanta: a questo dato va comunque aggiunta la parte di citt\u00e0 ancora da esplorare e si calcola che in totale le vittime possano essere circa milleseicento; \u00e8 da considerare inoltre che la maggior parte della popolazione \u00e8 riuscita a mettersi in salvo, scappando, ai primi stadi dell'eruzione.\nDelle circa millecentocinquanta vittime accertate, trecentonovantaquattro sono state ritrovate negli strati di lapilli inferiori, morte quasi tutte all'interno di edifici crollati sotto il peso dei materiali vulcanici che si sono depositati sui tetti, mentre altri seicentocinquanta sono stati ritrovati nella parte superiore dei depositi piroclastici, morti esternamente, raggiunti dalle nubi ardenti nella seconda fase dell'eruzione. Molti Pompeiani cercano di sfuggire alle ceneri e ai lapilli coprendosi la bocca con un cuscino; quelli che cercano rifugio scappando verso porta Ercolano trovano morte sicura, mentre la salvezza \u00e8 pi\u00f9 probabile per chi scappa attraverso porta Stabia e quindi via mare, anche se la spiaggia \u00e8 battuta da onde, provocate dai continui terremoti, e le barche sono andate quasi tutte distrutte. A seguito degli scavi archeologici e con l'utilizzo della tecnica dei calchi \u00e8 stato possibile ricomporre gli ultimi instanti di vita di alcune persone, come ad esempio quelli di una donna che portava con s\u00e9 numerosi gioielli, accompagnata da una fanciulla quattordicenne con la testa avvolta in un lenzuolo, quelli di un mendicante con un bastone ed una bisaccia ripiena di generi alimentari, quelli di una coppia di sposi che si tiene per mano, quelli di un uomo, forse un atleta, con in mano un flacone di olio, quelli di un gruppo di tredici persone, tra cui uno schiavo, due bambini ed una donna inferma, quelli dei sacerdoti del tempio di Iside, uno dei quali ritrovato con un carico d'oro, probabilmente il tesoro del tempio e quelli di un gruppo di schiavi ritrovati in una stanza di quattro metri quadrati con ossa spezzate, dopo aver cercato di fuggire tramite una scala dal tetto. Oltre ad esseri umani trovano la morte anche animali: tra gli esempi pi\u00f9 eclatanti quello di un cane, che cerca di liberarsi dal suo guinzaglio.\nTerminata l'eruzione, il Vesuvio si presenta con una nuova forma, ossia due cime ed un nuovo cono: tutta la zona circostante a Pompei \u00e8 ricoperta da una coltre bianca, il fiume Sarno a stento riesce a scorrere e la linea di costa si \u00e8 modificata, protraendosi verso il mare. L'imperatore Tito invia in Campania una delegazione di soccorsi ed interdice la zona al transito: inoltre dispone che tutte le propriet\u00e0 rimaste senza eredi siano smantellate ed i materiali riutilizzati per la costruzione, permettendo quindi il recupero di marmi, tubature di piombo, statue e ogni sorta di ricchezza che viene ritrovata, attraverso lo scavo di cunicoli; non mancano comunque episodi di sciacallaggio che si susseguono nei periodi immediatamente dopo l'eruzione. Intorno al 120 viene ripristinata nei pressi di Pompei la viabilit\u00e0 verso Stabiae e Nocera per volere di Adriano, ma la citt\u00e0 non viene pi\u00f9 ricostruita, anzi il territorio dove sorgeva inizia a ricoprirsi di vegetazione, scomparendo definitivamente.\nUrbanistica.\nL'antica Pompei viene fondata su un pianoro alto circa quaranta metri, formatosi a seguito di un'antica eruzione del Vesuvio e che in epoca moderna prende il nome di Civita: questo \u00e8 a ridosso del mare, con pareti scoscese e quindi facilmente difendibile, e costeggiato dal fiume Sarno, che sfocia lungo la vicina costa; il primo nucleo di Pompei \u00e8 da ritenersi fondato nei pressi del foro.\nL'assetto urbanistico ricalca il modello proposto da Ippodamo da Mileto, anche se non \u00e8 seguito alla perfezione: mancano sovente l'uso di angoli retti e le dimensioni degli isolati non sono costanti; Pompei si estende per circa sessantasei ettari ed \u00e8 circoscritta in una cinta muraria lunga tre chilometri e duecento metri: in questa si aprono sette porte, pi\u00f9 una la cui esistenza \u00e8 ancora incerta, in quanto situata in una zona ancora da esplorare, e si innalzano dodici torri. A seguito della conquista dei Romani, le mura diventano inutili e piuttosto che abbatterle si preferisce costruire all'esterno di esse: tuttavia ci\u00f2 \u00e8 visibile solo nei pressi di porta Marina dove vengono edificate le Terme Suburbane e la villa Imperiale; sempre esternamente alla cinta muraria si trovano, nei pressi delle porte, le necropoli, oltre a diverse ville d'otium come villa dei Misteri, mentre il porto \u00e8 situato a circa un chilometro da porta Stabia ed ancora una zona, verso nord, chiamata \"Pagus Augustum Felix Suburbanus\", dove sorgono numerose ville rustiche, un'altra chiamata \"Oplontis\" o \"Pagus Salinienses\", sede di ville d'otium e complessi termali ed un'altra, verso est, denominata \"Pagus Urbulanus\". All'interno delle mura, la citt\u00e0, a seguito degli scavi, per volere di Giuseppe Fiorelli, viene divisa in nove zone, chiamate \"regiones\", che corrispondono grosso modo agli antichi quartieri romani, a loro volta divise in \"insulae\": ogni regione aveva una propria festa rionale, programmi elettorali e caratteristiche commerciali.\nLa rete stradale, in particolare le vie maggiori, costituita da due decumani e due cardini, \u00e8 organizzata in modo tale da mettere in comunicazione i complessi monumentali della citt\u00e0 con le porte e, quindi, con le zone extraurbane: in origine, queste erano realizzate direttamente sul banco tufaceo e, solo alla fine del II secolo a.C., lastricate in basalto lavico; con l'arrivo dei Romani, inoltre, sono costruiti alti marciapiedi, realizzati con gli scarti dell'edilizia, pavimentati ad opera dei privati e, per l'attraversamento da un marciapiede all'altro, vengono posti, al centro della carreggiata, blocchi di pietra in forma ovoidale in modo tale da permettere anche il passaggio dei carri.\nIl luogo principale della citt\u00e0 \u00e8 rappresentato dal foro, completamente pedonalizzato, intorno al quale si affacciano gli edifici pi\u00f9 importanti della citt\u00e0, come il Macellum, la basilica, gli Edifici della Pubblica Amministrazione e diversi templi; il divertimento \u00e8 assicurato dall'Anfiteatro, nel quale avvenivano giochi circensi e combattimenti tra i gladiatori, il Teatro Grande ed il Teatro Piccolo, dove erano rappresentati commedie, mimi, spettacoli musicali e poesie; la cura del corpo \u00e8 invece affidata a diversi complessi termali come le Terme Stabiane, le Terme del Foro, le Terme Centrali, le Terme Repubblicane, le Terme di Sarno e le Terme Suburbane: a questo si aggiunge anche lo svago sessuale con la presenza di oltre venticinque lupanari. L'attivit\u00e0 militare, oltre alla Schola Armatorum, si svolge nella Palestra Grande e nella Palestra Sannitica mentre l'attivit\u00e0 religiosa si pratica in diversi templi, come il tempio di Giove, il tempio di Apollo, il tempio di Venere, il tempio di Iside, il santuario dei Lari Pubblici, il tempio di Vespasiano ed il tempio della Fortuna Augusta, questi ultimi due dedicati all'imperatore. La principale attivit\u00e0 lavorativa svolta a Pompei \u00e8 quella del commercio: in origine il luogo di tale pratica \u00e8 rappresentato dal Foro, mentre a partire dal II secolo a.C., l'attivit\u00e0 si sposta lungo via dell'Abbondanza.\nLa vendita \u00e8 quella dei prodotti agricoli, ma anche di vino, talvolta servito caldo, olio, frutta, verdura e cereali: non mancano, infatti, frantoi per le olive e per il grano, e numerosi forni per la cottura del pane, prodotto in circa dieci qualit\u00e0 a cui si aggiunge anche la produzione di un biscotto per cani. Presso le porte cittadine sorgono stalle ed alberghi, mentre sulle vie principali sono ubicate osterie e \"thermopolia\": importante anche la pesca e la produzione di lana; le lampade venivano importate dall'Italia settentrionale, mentre il vasellame dalla Gallia e dalla Spagna. Plinio il Vecchio sosteneva che nella zona di Pompei venissero coltivati oltre cento tipi di piante commestibili diverse e, pochi anni prima dell'eruzione, era stata anche introdotta la coltivazione del ciliegio, albicocco e pesco: prodotto tipico era il \"garum\", una sorta di salsa di pesce.\nLa casa pompeiana segue prevalentemente lo schema lasciato dai Sanniti, ripreso poi anche dai Romani: questi ultimi si limitano a decorare gli ambienti con pitture che fanno di Pompei un esempio unico al mondo; si distinguono quattro tipi di pitture: il primo stile che va dal 150 all'80 a.C., caratterizzato da riquadri che tendono a riprodurre marmi colorati, il secondo stile che va dall'80 al 14 a.C., in cui compaiono le prospettive architettoniche, il terzo stile che va dal 14 a.C. al 62, dominato dal gusto decorativo, ed il quarto stile, che inizia nel 62 fino al 79, con architetture e prospettive irreali, in cui abbondano elementi ornamentali. Oltre alla pittura, nelle case sono presenti anche i mosaici, che, cos\u00ec come le pitture, riproducevano sovente temi dell'antica Grecia, mentre i capitelli delle colonne sono dorici, ionici, corinzi e compositi. La muratura delle case \u00e8 realizzata, in un primo momento, con opera quadrata ed incerta, si passa poi ai blocchi di tufo, all'opera reticolata ed, infine, si arriva all'uso del mattone, quindi all'opera laterizia. Spesso, sui muri esterni delle case, sono stati ritrovati manifesti elettorali: venivano realizzati con scritte a grandi lettere in rosso e nero, con il nome del candidato seguito da uno slogan; talvolta erano, anche, scritte di buon augurio. Poche sono, invece, le case con acqua corrente: questa veniva conservata in ogni edificio tramite delle cisterne; Pompei viene anche collegata all'acquedotto del Serino: l'acqua affluisce al Castellum Aquae ed attraverso un sistema di tubature viene fornita a diverse zona della citt\u00e0, per lo pi\u00f9 alle terme, alle fontane pubbliche e alle case pi\u00f9 ricche; mancano quasi del tutto le fognature, eccetto quelle presenti nelle latrine pubbliche, mentre le case sono dotate di pozzi assorbenti.\nScavi archeologici.\nI primi scavi nella zona dell'antica Pompei si sono svolti nel 1748, a seguito della scoperta di Ercolano, per volere della dinastia borbonica, impiegando gli ingegneri Roque Joaqu\u00edn de Alcubierre, Karl Jakob Weber e Francisco la Vega: i primi ritrovamenti avvengono nella zona dell'Anfiteatro, anche se gli esploratori sono convinti di essere sulle tracce dell'antica Stabia; si capir\u00e0 di essere a Pompei solo nel 1763 quando viene ritrovata un'epigrafe sulla quale viene chiaramente fatto riferimento alla \"Res Publica Pompeianorum\". Le prime esplorazioni vengono fatte tramite l'utilizzo di cunicoli sotterranei ed \u00e8 solo con la salita al trono di Ferdinando I delle Due Sicilie che avvengono i primi scavi a cielo aperto.\nAll'inizio del XIX secolo, a seguito di disordini di ordine politico, le indagini vengono sospese ed un nuovo impulso sar\u00e0 dato solo dall'arrivo di Gioacchino Murat: \u00e8 proprio la moglie di questi a cominciare un'opera di pubblicizzazione del sito in tutta Europa, tant'\u00e8 che Pompei diventa una tappa obbligata del Grand Tour. L'ultimo periodo di dominazione borbonica \u00e8 segnato da una stasi nell'attivit\u00e0 di scavo; questa viene ripresa solamente con l'unit\u00e0 d'Italia: sono, infatti, archeologi come Giuseppe Fiorelli, Vittorio Spinazzola ed Amedeo Maiuri a riportare alla luce la citt\u00e0 nella sua quasi totale interezza, poi la continua mancanza di fondi porta per lo pi\u00f9 alla conservazione del patrimonio recuperato che a nuovi a scavi; i bombardamenti della seconda guerra mondiale provocano, in alcuni casi, ingenti danni alle rovine, mentre nel 1997, l'area archeologica, insieme a quella di Ercolano ed Oplonti, viene dichiarata, dall'UNESCO, patrimonio dell'umanit\u00e0. Nel 2012 parte il Grande Progetto Pompei, che mira al restauro e alla messa in sicurezza del sito.\nTutti i ritrovamenti di reperti, a cui si aggiungono le pitture ed i mosaici staccati in epoca borbonica, vengono originariamente conservati alla Reggia di Portici, per poi essere trasferiti nella collezione di antichit\u00e0 all'interno del museo archeologico nazionale di Napoli; altri reperti sono ospitati nell'antiquarium di Pompei e nell'antiquarium di Boscoreale.\nCultura di massa.\nPompei e, soprattutto, l'eruzione che ha interessato la citt\u00e0, sono al centro di numerose opere artistiche, letterarie e cinematografiche.\nUno dei pi\u00f9 celebri dipinti ispirati all'eruzione del Vesuvio \u00e8 \"Gli ultimi giorni di Pompei\", dipinto fra il 1827 e il 1833 dal pittore russo Karl Pavlovi\u010d Brjullov, a sua volta ispirato dall'omonima opera di Giovanni Pacini.\nTra i romanzi principale quello del 1834 di Edward Bulwer-Lytton, intitolato \"Gli ultimi giorni di Pompei\", uno del 1852 scritto da Th\u00e9ophile Gautier ed intitolato \"Arria Macerella\", una serie di romanzi per bambini scritti da Caroline Lawrence ed intitolati \"I misteri romani ed ancora\", un altro chiamato \"Pompei\" e scritto da Robert Harris nel 2003, il quale narra le vicende di un dipendente dell'acquedotto del Serino: nella storia compaiono anche Plinio il Vecchio, Plinio il Giovane e viene fatto riferimento alla \"piscina mirabilis\" di Bacoli. Riferimenti a Pompei vengono fatti anche nel primo libro del \"Cambridge Latin Course\" dove viene narrata la storia di un uomo residente a Pompei, Lucius Caecilius Iucundus, vissuto durante il periodo di Nerone e Vespasiano, morto, insieme alla sua famiglia, a seguito dell'eruzione del Vesuvio del 79.\nTanti i titoli di film che si sono ispirati al romanzo di Edward Bulwer-Lytton e tutti chiamati \"Gli ultimi giorni di Pompei\": quello del 1900 diretto da Walter R. Booth, quello del 1913 diretto da Mario Caserini, quello del 1926 diretto da Carmine Gallone, ed ancora, uno del 1935 diretto da Merian C. Cooper ed Ernest Beaumont Schoedsack, uno del 1950 diretto da Marcel L'Herbier e Paolo Moffa e uno del 1959 in principio diretto da Mario Bonnard e poi concluso da Sergio Leone, girato tra Madrid e gli studi di Cinecitt\u00e0 a Roma; dello stesso titolo \u00e8 inoltre una miniserie del 1984, mentre un'altra chiamata \"Pompei\" \u00e8 stata realizzata nel 2007 per la regia di Giulio Base e protagonisti Lorenzo Crespi ed Andrea Osv\u00e1rt. Altro film del 2014, anticipato da un documentario prodotto dal British Museum, intitolato \"Pompei\", del regista Paul William Scott Anderson, incentra la trama su una storia d'amore, terminata con la morte dei protagonisti a seguito della furia eruttiva; nella serie \"Doctor Who\", nell'episodio \"Il Fuoco di Pompei\", i protagonisti scoprono che l'eruzione \u00e8 stata causata per evitare un'invasione aliena.\nIn una canzone del 2013, \"Pompeii\", del gruppo britannico Bastille, \u00e8 narrata la storia di un uomo di Pompei in cerca di salvezza dall'eruzione del Vesuvio."}
{"id": "4950110", "revid": "287204", "url": "https://it.wikipedia.org/wiki?curid=4950110", "title": "204852 Frankfurt", "text": "204852 Frankfurt \u00e8 un asteroide della fascia principale. Scoperto nel 2007, presenta un'orbita caratterizzata da un semiasse maggiore pari a 2,7365756\u00a0UA e da un'eccentricit\u00e0 di 0,0529722, inclinata di 16,39311\u00b0 rispetto all'eclittica."}
{"id": "4950112", "revid": "287204", "url": "https://it.wikipedia.org/wiki?curid=4950112", "title": "Reno Bighorns 2013-2014", "text": "La stagione 2013-14 dei Reno Bighorns fu la 6\u00aa nella NBA D-League per la franchigia.\nI Reno Bighorns arrivarono terzi nella \"West Division\" con un record di 27-23. Nei play-off persero i quarti di finale con i Fort Wayne Mad Ants (2-0)."}
{"id": "4950117", "revid": "287204", "url": "https://it.wikipedia.org/wiki?curid=4950117", "title": "204873 FAIR", "text": "204873 FAIR \u00e8 un asteroide della fascia principale. Scoperto nel 2007, presenta un'orbita caratterizzata da un semiasse maggiore pari a 2,5263495\u00a0UA e da un'eccentricit\u00e0 di 0,1215025, inclinata di 2,96502\u00b0 rispetto all'eclittica."}
{"id": "4950118", "revid": "287204", "url": "https://it.wikipedia.org/wiki?curid=4950118", "title": "207687 Senckenberg", "text": "207687 Senckenberg \u00e8 un asteroide della fascia principale. Scoperto nel 2007, presenta un'orbita caratterizzata da un semiasse maggiore pari a 2,3622314\u00a0UA e da un'eccentricit\u00e0 di 0,2175397, inclinata di 2,75551\u00b0 rispetto all'eclittica."}
{"id": "4950124", "revid": "287204", "url": "https://it.wikipedia.org/wiki?curid=4950124", "title": "216390 Binnig", "text": "216390 Binnig \u00e8 un asteroide della fascia principale. Scoperto nel 2008, presenta un'orbita caratterizzata da un semiasse maggiore pari a 3,1435564\u00a0UA e da un'eccentricit\u00e0 di 0,1278451, inclinata di 6,07257\u00b0 rispetto all'eclittica."}
{"id": "4950135", "revid": "729019", "url": "https://it.wikipedia.org/wiki?curid=4950135", "title": "Andrea Querini Stampalia", "text": "Biografia.\nNacque da famiglia veneziana nobilissima, che aveva dato numerosi uomini alla Serenissima e alla Chiesa e che, fin dal 1200, era annoverata tra le famiglie pi\u00f9 ricche della Repubblica. Il 27 ottobre 1795 si insedi\u00f2 a Zara quale Provveditore Generale della Dalmazia e dell'Albania, eletto poco prima dal Maggior Consiglio; in tale veste, fino al giugno 1797, fu comandante militare e civile e giudice supremo nella provincia.\nAl Querini, nel giorno della sua inaugurazione, il poeta e musicista dalmata Giulio Bajamonti dedic\u00f2 dei versi encomiastici in \"Ottave\" e due laudi. Le laudi esaltano le virt\u00f9 del provveditore generale Querini \"'l valor, specchio di bel valor oppure la sua saggezza: saggio Querini\". Il Bajamonti, ch'era anche medico, apprezz\u00f2 molto alcuni suoi provvedimenti, adottati per motivi di sanit\u00e0 e igiene. Sempre per questioni di sanit\u00e0 pubblica, il provveditore fece estendere un cordone sanitario verso la Bosnia ed in persona si occup\u00f2 di perlustrare il confine.\nIn occasione dell'invasione francese e della fine della Repubblica, si mostr\u00f2 subito ostile al nuovo governo filo-francese, respingendone l'autorit\u00e0 e rifiutando gli ordini impartiti da esso, del che, poi, fu sollevato dall'incarico e si ritir\u00f2 a Vienna, dove fu accolto con tutti gli onori. Dopo il trattato di Campoformio e la cessione di Venezia all'Austria, nel 1798 fece ritorno in patria, dove fu nominato comandante generale della neonata Marina Austro-Veneta ed ispettore generale dell'Arsenale, venendo immediatamente cooptato nel Consiglio Segreto dell'Impero (\"Geheimer Rat\").\nA causa della cattiva situazione finanziaria e politica, per\u00f2, non si pot\u00e9 distinguere in tale nuovo prestigioso incarico, perch\u00e9 gli vennero rifiutate le risorse necessarie a riparare le poche vecchi navi non predate dai francesi e ad iniziare la costruzione di nuove. Inoltre, sorsero continui dissidi con il capitano Williams, un marinaio inglese che, fino al suo arrivo, aveva guidato la piccola \"Triester Marine\" per gli austriaci e che non era stato formalmente dimesso; i contrasti continuarono a sussistere anche dopo che il Williams venne subordinato al Querini. La disputa non termin\u00f2 fino alla primavera del 1799, quando al primo fu dato il comando della flottiglia sul Lago di Costanza, lasciando al secondo l'indisputato controllo della flotta costiera e d'altura.\nAllo scoppio della Guerra della Seconda Coalizione (1799), la flotta Austro-Veneta consisteva prevalentemente di legni minori per la protezione costiera; ci\u00f2 nonostante, Vienna non riteneva necessario alcun rinforzo. Nella primavera del 1799 la piccola flottiglia austriaca entr\u00f2 in azione con successo, cooperando con l'armata austriaca in combattimento a terra nell'Italia settentrionale e, nei pressi delle Bocche del Po, riusc\u00ec a sconfiggere una piccola squadra francese. Nello stesso anno le navi austriache presero parte all'assedio di Genova, fino alla sua capitolazione il 24 giugno 1800.\nPrincipale compito della Marina Austro-Veneta restava il pattugliamento dell'Adriatico ma, a causa della sua debolezza, non era in grado di fermare n\u00e9 i pirati barbareschi, n\u00e9 i corsari francesi che attaccavano il naviglio mercantile dalla loro base di Ancona. Nell'autunno del 1799 la situazione peggior\u00f2 ulteriormente, fino a quando una flottiglia austriaca guidata da Joseph L'Espine blocc\u00f2 le forze francesi in Ancona, in cooperazione con la flotta russa. La fanteria austriaca, con un successivo attacco da terra, obblig\u00f2 la citt\u00e0 a capitolare, catturando 5 vascelli, altri legni minori e 17 mercantili e, nella notte, con un colpo di mano L'Espine riusc\u00ec ad imprandonirsi di tutti i legni innalzando su di essi la bandiera austriaca; all'alba i Russi si trovarono di fronte al fatto compiuto, per cui ne nacque un incidente diplomatico che ricadde sulle spalle del Querini.\nAlla fine della guerra l'Austria era completamente inattiva sul mare. Secondo il trattato di Lun\u00e9ville, nel 1801, manteneva intatti i suoi possedimenti territoriali, ma in condizioni peggiori che nel 1797. Come conseguenza, Querini fu rimpiazzato proprio col conte L'Espine, che il 23 gennaio 1802 assunse il comando della flotta e la conduzione dell'Arsenale, con l'ordine di rimettere in servizio le navi veneziane e, soprattutto, il permesso di costruire una flotta di otto fregate, quattro brigantini, quattro scune e 40 lance cannoniere."}
{"id": "4950136", "revid": "767487", "url": "https://it.wikipedia.org/wiki?curid=4950136", "title": "La sbornia (film 1919)", "text": "La sbornia (\"Rausch\") \u00e8 un film muto del 1919 diretto da Ernst Lubitsch. La sceneggiatura si basa sul lavoro teatrale \"Brott och brott\" di August Strindberg scritto nel 1899 e pubblicato nel 1900.\nProduzione.\nIl film fu prodotto dall'Argus-Film GmbH (Berlin). Venne girato nel Filmatelier Chausseestra\u00dfe di Berlino.\nDistribuzione.\nOttenne il visto di censura - che ne proibiva la visione ai minori - nel maggio 1919 e venne presentato in prima all'U.T. Kurf\u00fcrstendamm di Berlino.\nIn Danimarca, il film fu distribuito il 24 settembre 1919 con il titolo \"Elskovsrus\"."}
{"id": "4950147", "revid": "76963", "url": "https://it.wikipedia.org/wiki?curid=4950147", "title": "Alessandro Trabucchi", "text": "Biografia.\nCarriera militare.\nFiglio del generale Cherubino Trabucchi e di Lidia Bruno, frequent\u00f2 l'Accademia militare e come ufficiale comandante di Batteria combatt\u00e9 nella Prima guerra mondiale, raggiungendo il grado di Capitano.\nNel periodo tra il 1934 e il 1938 insegn\u00f2 Tattica nella Scuola di guerra dell'esercito a Torino. Nel 1938 assunse il comando del 2\u00ba Reggimento d'artiglieria di Corpo d'armata.\nAll'ingresso dell'Italia nella Seconda guerra mondiale si trov\u00f2 al comando della 9\u00aa Armata impegnata sul Fronte greco-albanese e fu promosso Generale di brigata per meriti di guerra dall'11 giugno 1941. Alla firma dell'armistizio del 3 settembre 1943 Trabucchi ricopriva l'incarico di Capo di stato maggiore della 4\u00aa Armata, in quel momento a Mentone. In Francia aveva inviato una nota segreta ai propri ufficiali perch\u00e9 rendessero impossibile qualsiasi violenza sugli ebrei, contribuendo cos\u00ec a rendere la zona controllata dai militari italiani, inaccessibile ai miliziani di P\u00e9tain che davano la caccia agli ebrei.\nLa Resistenza.\nTornato in Italia fu contattato dal Comitato di liberazione nazionale in Piemonte e Luigi Longo in persona gli propose di assumere il comando delle forze della Resistenza. Tra i primi ufficiali di carriera ad entrare a nella Resistenza, con il nome di battaglia \"Penotti\" fu il comandante generale delle formazioni autonome e collabor\u00f2 con il Generale Giuseppe Perotti. Dopo la morte di questi, nell'aprile 1944, lo sostitu\u00ec al comando del 1\u00ba Comitato militare regionale piemontese (CMRP). Nel dicembre 1944 gli fu affidato, dai dirigenti della Resistenza piemontese e dagli Alleati, il \"comando generale unico per tutte le operazioni di combattimento da compiersi dai partigiani\" in Piemonte. Il 28 marzo 1945 fu catturato dalle SS e imprigionato nel carcere di San Vittore da dove fu liberato il 26 aprile in seguito all'insurrezione popolare di Milano. \nDurante la prigionia, alla Gestapo che gli chiedeva come mai avesse accettato di essere il comandante di una \"ciurmaglia di straccioni\", rispondeva che \"nessun comando, pi\u00f9 di quello partigiano, pu\u00f2 onorarmi e la ciurmaglia di straccioni vedr\u00e0 le spalle dei tedeschi in fuga\". Torn\u00f2 a Torino e partecip\u00f2 alle ultime operazioni della Resistenza, riprendendo il proprio posto di battaglia, prima dell'arrivo degli Alleati il 1\u00ba maggio 1945.\nIl dopoguerra.\nTerminata la guerra comand\u00f2 la Divisione di fanteria \"Cremona\". Nel 1947 scrisse un libro sulla sua esperienza dal titolo \"I vinti hanno sempre torto\". Nel 1949 fu promosso Generale di Corpo d'armata, quindi comand\u00f2 il VII Comando militare territoriale fino al 1953 e successivamente fu Presidente del Consiglio superiore delle Forze armate fino al congedo nel 1955.\nNel 1956 fu insignito del titolo di Cavaliere di Gran Croce al Merito della Repubblica Italiana.\nVisse appartato fino alla morte, avvenuta a 90 anni, il 27 novembre 1982.\nFu cugino di Giuseppe, Emilio, Alberto, Cherubino e Maria Trabucchi, i quali ebbero sempre grande affetto e devozione per lui."}
{"id": "4950149", "revid": "585241", "url": "https://it.wikipedia.org/wiki?curid=4950149", "title": "Cattolici Nazionali", "text": ""}
{"id": "4950151", "revid": "726373", "url": "https://it.wikipedia.org/wiki?curid=4950151", "title": "Chris Ayers", "text": "Ha infatti realizzato le creature dei film \"Men in Black II\" e \"Aliens vs. Predator 2\", oltre ad aver collaborato agli effetti speciali per altri film come \"Scary Movie 3 - Una risata vi seppellir\u00e0\" e \"Che fine ha fatto Santa Clause?\".\nLa sua opera pi\u00f9 famosa \u00e8 per\u00f2 \"The Daily Zoo\", una serie di libri di illustrazione, realizzati durante un periodo di degenza in ospedale per leucemia. Il primo volume della serie ha la prefazione curata da J.J. Abrams."}
{"id": "4950159", "revid": "339392", "url": "https://it.wikipedia.org/wiki?curid=4950159", "title": "Charalampos Christodoulou", "text": ""}
{"id": "4950160", "revid": "125059734", "url": "https://it.wikipedia.org/wiki?curid=4950160", "title": "Noto Football Club 2021", "text": "Il Noto Football Club 2021, meglio conosciuto come Noto \u00e8 una societ\u00e0 calcistica italiana con sede nella citt\u00e0 di Noto, in provincia di Siracusa. Milita in Terza Categoria, la nona divisione del campionato italiano.\nFondata nel 1963 sulle ceneri della storica \"Unione Sportiva Notinese\" (fondata nel dopoguerra e scioltasi alla fine degli anni cinquanta) con il nome di \"Associazione Sportiva Netina\", cambi\u00f2 denominazione sociale nel 1980 a seguito della fusione con la Franco Mola, altra pietra miliare del calcio netino. Nel 2016 rinuncia ad iscriversi al campionato di Serie D per problemi economici dopo avervi militato per sei anni consecutivi, per poi scomparire nel 2019. Dal 2021 ad ereditare il calcio cittadino \u00e8 il \"Noto FC\", societ\u00e0 fondata nel 2021. \nIl colore ufficiale della compagine \u00e8 il giallo-rosso, ma da sempre il colore rappresentativo del club \u00e8 stato il granata, accostato, nei vari anni, al bianco, all'azzurro e al verde. Il suo simbolo \u00e8 l'aquila coronata della citt\u00e0 di Noto. A partire dal 2010, disputa le partite interne al Polisportivo G. Palatucci, che dal 2020 \u00e8 stato dedicato'all\u2019ex calciatore netino Giuseppe Rizza, ubicato in contrada Zupparda.\nStoria.\nDurante i primi anni del ventennio fascista, la presenza a Noto di rinomate scuole, di diverse famiglie nobiliari e di un moderno impianto sportivo fu sicuramente da impulso per la diffusione dello sport e, in particolare, del calcio. Finita la guerra, infatti, i giovani rampolli delle varie casate erano soliti riunirsi in circoli sportivi, dei quali il pi\u00f9 noto fu l'Unione Sportiva Notinese. Mentre era gi\u00e0 attecchito il ciclismo, \u00e8 intorno alla seconda met\u00e0 degli anni venti che nacquero le prime compagini calcistiche.\nLe prime sporadiche apparizioni e l'esordio nel campionato di guerra.\nUna compagine nota semplicemente come \"Noto\", fondata nei primi anni trenta, prese parte per la prima volta, nel 1933, ai campionati provinciali siciliani, a cui fecero seguito sporadiche partecipazioni ed un campionato ULIC.\nNel 1944 un'altra societ\u00e0, nota col nome di \"Societ\u00e0 Sportiva Notinese\" prese parte al Campionato siciliano 1944-1945. L'esito fu disastroso: a causa di difficolt\u00e0 economiche la compagine netina riusc\u00ec a disputare solo due partite, prima di ritirarsi ufficialmente il 18 febbraio 1945.\nIl secondo dopoguerra: l'Unione Sportiva Notinese.\nDopo due anni senza calcio, nel 1946 l'Unione Sportiva Notinese, capeggiata dal patron Giovanni Di Lorenzo, viene iscritta al campionato di Prima Divisione Siciliana, venendo relegata nel Girone F. Pur non disputando una stagione positiva, la nuova compagine netina venne ripescata in Serie C per meriti sportivi e prese parte alla Lega Interregionale Sud. \nLa squadra, rivoluzionata, venne affidata all'allenatore-giocatore Giovannino Magistro, e vennero messi a segno diversi colpi al fine di mantenere la categoria. La Notinese per la prima volta nella sua storia calcistica, ebbe modo di confrontarsi con squadre blasonate della Sicilia quali Catania (doppia vittoria dei rossazzurri sia all'andata il 28-12-1947 in terra etnea per 5-0 che al ritorno il 04-04-1948 per 3-0) e (vittoria giallorossa all'andata per 5-0, e vittoria netina davanti al proprio pubblico al ritorno per 1-0). Ad uno strepitoso girone di andata, che vide la compagine azzurro-granata tener testa alle grandi del girone, ne segu\u00ec uno di ritorno a ritmi pi\u00f9 bassi, che port\u00f2 ad un tredicesimo posto finale.\nA seguito della riforma dei campionati, non essendosi classificati entro la settima posizione, gli uomini di Magistro furono relegati nel neocostituito campionato di Promozione, in cui giocarono per i successivi quattro campionati, sfiorando pi\u00f9 volte il ritorno nella terza serie nazionale. Con la costituzione della IV Serie il club si ritrov\u00f2 a partecipare al massimo livello regionale per due anni fino al 1954, durante i quali il timone della societ\u00e0 verr\u00e0 passato ad Ugo Cordeschi prima, e al Principe di Villadorata dopo, e la compagine granata venne allenata dall'ex-milanista Attilio Kossovel.Una nuova retrocessione ed una crescente crisi finanziaria spinse i dirigenti a cambiare anche la denominazione sociale, che divenne \"Noto Ducezio\", che gioc\u00f2 nei campionati regionali fino al 1959, anno in cui cess\u00f2 l'attivit\u00e0 sportiva, sfiorando, tuttavia, pi\u00f9 volte la promozione nella massima serie regionale.\nLa rifondazione del 1963.\nRifondata nel 1963 con il nome di \"Netina\" nel 1968 ottenne la promozione in Serie D dove gioc\u00f2 per tre campionati. Fu retrocessa al termine della stagione 1970-1971, quindi inizi\u00f2 un lento declino che port\u00f2 il club a giocare nei campionati minori fino al 2009. In questo arco di tempo si sono alternate sei promozioni e cinque retrocessioni. Da registrare nel 1980 la fusione con il Franco Mola che port\u00f2 anche l'ennesimo cambio di denominazione.\nGli anni del ritorno in Serie D.\nNegli anni duemila qualcosa di nuovo comincia a muoversi intorno all'USD Noto. Difatti, dopo essere sprofondati negli anni addietro fino ai campi polverosi di Seconda Categoria, nel giro di qualche anno si ritorna a calcare il campionato di Promozione nella stagione 2006-2007. Da li la svolta. A presiedere la nuova dirigenza subentra Corrado Bonfanti (ex calciatore nonch\u00e9 dirigente) che l'anno successivo viene affiancato da Giovanni Musso. Il duo riesce non solo a far approdare nel massimo campionato Regionale di Eccellenza il Noto vincendo anche la Coppa Sicilia, ma fa di meglio. Difatti, l'anno successivo si riesce a riportare i colori granata in Serie D a distanza di quasi 40 anni dall'ultima partecipazione. Esattamente, i netini dopo essersi classificati al termine del campionato al secondo posto, entrano in griglia play-off per accedere in Serie D. Nonostante perde la finale disputata contro la Fortis Trani, il Noto viene ripescato nel campionato della Lega Nazionale Dilettanti per la migliore classifica e piazzamento e cos\u00ec dopo quasi mezzo secolo si torna a calcare un campionato nazionale. Al suo esordio, nella stagione 2010-2011, ottiene la salvezza nonostante una forte penalizzazione.\nNella stagione 2013-2014 di Serie D, la squadra ottiene a campionato concluso la nona posizione.\nDa questa stagione calcistica, il club viene attanagliato da una crisi economica, che ne condizionano i campionati seguenti, ottenendo nonostante tutto sempre la salvezza ed il mantenimento della categoria. \nNella stagione 2015-2016, torna a giocare dopo quarantaquattro anni il derby contro il Siracusa, ottenendo all'andata (in un Palatucci stracolmo per l'occasione) uno storico pareggio per 2-2, ed una sconfitta al ritorno in casa degli azzurri per 2-0. Durante l'estate 2016 non riesce a completare l'iscrizione al campionato di serie D e ne viene escluso, interrompendo la striscia consecutiva di permanenza al campionato di Serie D durata sei anni.\nDeclino, ripartenza e inattivit\u00e0.\nIl 25 agosto 2016 l'imprenditore priolese Salvatore Limer rileva la societ\u00e0 di calcio e la iscrive al campionato di Prima Categoria, usufruendo dell \"ex lodo Petrucci\" per scongiurare il fallimento. La nuova propriet\u00e0, difatti ha permesso che tutto fosse possibile, facendosi carico dei 56.000 euro di debiti accumulati dal sodalizio granata, dei circa 20.000 euro della vertenza Betta, nonch\u00e9 dell\u2019iscrizione al campionato (5.000 euro). Cos\u00ec facendo, si \u00e8 riusciti a mantenere in vita gli oltre cinquant'anni di storia calcistica dell'USD Noto.\nIn campionato, si parte con sei punti di penalizzazione per via dei mancati versamenti avvenuti nella precedente stagione, la squadra fin da subito fatica ad uscire dalla zona a rischio, costando la panchina al tecnico Salomone, che viene sostituito da una vecchia conoscenza granata, mister Randazzo. Gradualmente e grazie ai gol di Maieli e Campisi, il sodalizio netino riesce ad uscire fuori dalla zona play out, non riuscendo ad inserirsi per la lotta promozione, concludendo la stagione al nono posto.\nNella stagione 2017-2018, i granata dopo aver avuto un avvio decisamente in salita che comporta ben due esoneri di allenatori (prima Gozzo e dopo Parisi), con in panchina il tecnico Bonarrivo, viene scalata pian piano la classifica, raggiungendo l'obiettivo finale, quello di una salvezza tranquilla con due giornate di anticipo.\nL'anno successivo, i granata si presentano ai nastri di partenza finalmente senza l'handicap dei punti di penalizzazioni. Riconfermato il tecnico Bonarrivo, la squadra notevolmente rafforzata, punta ad un campionato di vertice.\nIl 7 settembre 2019 il Noto sprofonda nuovamente in una crisi societaria, che causa la mancata iscrizione al campionato di Prima Categoria provocando due anni di inattivit\u00e0.\nNoto FC 2021.\nNell'Ottobre 2021 viene fondato dopo ben quattro anni di inattivit\u00e0 un nuovo club che eredita la tradizione calcistica cittadina, Il Noto Football Club 2021, con maglia granata che prender\u00e0 parte al campionato di Terza Categoria. \nColori e simboli.\nColori.\nIl colore della maglia del Noto \u00e8 il granata, e di questo colore sono la casacca, i calzoncini e calzettoni.\nLa casacca della seconda divisa \u00e8 bianca, con calzoncini granata e calzettoni bianchi, ma a volte la maglietta \u00e8 caratterizzata anche da una diagonale granata.\nSimboli ufficiali.\nStemma.\nIl simbolo del Noto \u00e8 composto da uno scudo granata in cui \u00e8 rappresentata l'effigie comunale, un'aquila con al centro lo scudo sabaudo che con gli artigli regge un nastro rosso svolazzante su cui \u00e8 scritta la data di fondazione (1963). Nella parte bassa dello scudo c'e inoltre un pallone da calcio.\nStrutture.\nStadio.\nIl Noto gioca le partite casalinghe allo stadio Giovanni Palatucci, intitolato nel 2020 a Giuseppe Rizza, ex calciatore netino. L'impianto ha una capienza di spettatori, ed \u00e8 intitolato ad un poliziotto decorato al valor civile durante la seconda guerra mondiale.\nSociet\u00e0.\nLa matricola storica del club \u00e8 stata la n.68230, in essere dal 1963. La sede sociale del club \u00e8 ubicata in c/da Zupparda, all'interno dello stadio Giovanni Palatucci. Inoltre all'interno della palazzina, vi sono una sala adibita a conferenza, alcuni uffici per la gestione amministrativa del club, e un magazzino.\nOrganigramma societario.\nDi seguito l'organigramma della societ\u00e0.\nSponsor.\nDi seguito l'elenco dei fornitori tecnici e degli sponsor ufficiali del Noto.\nAllenatori e presidenti.\nPresidenti: nel settembre del 1947, il Presidente era il Principe di Villadorata, Corrado Nicolaci.\nCalciatori.\nDi seguito la cronologia dei capitani che si sono susseguiti negli anni:\nStatistiche e record.\nStatistiche di squadra.\nIl Noto nel corso della sua storia, ha avuto modo di confrontarsi con diversi club di rilievo. Il club maggiormente blasonato, sicuramente \u00e8 il Catania, affrontato nella stagione 1947-1948 unica apparizione dei granata in Serie C (2 volte con doppia sconfitta, 5-0 al Cibali e 0-3 in casa). Si ricordano anche il derby della provincia con il Siracusa (8 volte), o altri club quali Messina (8 volte), Trapani (4 volte), Reggina (4 volte) ed il Cosenza (2 volte). \nStatistiche individuali.\nDi seguito i primatisti di presenze e reti in gare ufficiali.\nTifoseria.\nStoria.\nIl principale gruppo ultras di Noto nasce nel 2005 durante il campionato di Prima Categoria.\nChiamato \"Ultras Noto 1963\", prende posto inizialmente in Curva Sud, per poi spostarsi in gradinata, nel nuovo impianto (Stadio Palatucci) inaugurato nel 2010.\nAltre fazioni formatesi furono \"Identit\u00e0 Netina\", \"Fedelissimi Forza Noto\", \"Quelli di sempre\", \"Scappati di casa\" e \"NUOVE LEVE\". Inoltre in ogni gara del Noto, sia in casa che in trasferta veniva esposto lo striscione \"Ciccio 5 Vive\", in onore a Francesco Gargano storica bandiera del Noto Calcio, scomparso tragicamente. \nIl 26 febbraio 2014, Gli \"Ultras Noto 1963\" con un comunicato ufficiale, annunciano dopo quasi 9 anni al fianco dell\u2019US Noto, lo scioglimento del gruppo.\nGemellaggi e rivalit\u00e0.\nRapporti di stima ed amicizia sono con le tifoserie di Siracusa, Juve Stabia, Atletico Catania, Sambiase, Gela, Nola, Corigliano e Virtus Ispica.\nLa rivalit\u00e0 storica pi\u00f9 sentita \u00e8 con la tifoseria di Avola, comune limitrofo a 9\u00a0km da Noto.\nAltra vecchia rivalit\u00e0 si ha con la tifoseria del Modica scaturita enormemente nell'anno 2011 prima del match di serie D Noto-Modica. Quest'ultimi arrivati in massa nella citt\u00e0 netina, appena scesi dall'autobus, al centro storico esplosero delle bombe carta a dei passanti. Immediato fu l'arrivo degli ultras netini, che invece li aspettavo sulla strada che portava allo stadio; ne scatur\u00ec un lungo scontro e gli ultras modicani furono costretti a risalire nell'autobus e andare via senza supportare la propria squadra allo stadio. Furono refertati e accompagnati in ospedale numerosi tifosi ospiti, successivamente furono emanati 27 daspo.\nAltre rivalit\u00e0 pi\u00f9 o meno accese sono con le tifoserie di Acireale, Savoia, Leonzio, Modica, Sancataldese Ragusa e Scoglitti."}
{"id": "4950162", "revid": "767487", "url": "https://it.wikipedia.org/wiki?curid=4950162", "title": "Addio, figlio mio!", "text": "Addio, figlio mio! \u00e8 un film del 1953 diretto da Giuseppe Guarino.\nTrama.\nItalia, seconda guerra mondiale. Giorgio, sottotenente di aviazione, riceve l'ordine di partire per l'Africa insieme al suo stormo. La fidanzata Elsa lo accompagna a Livorno e l'interruzione della linea ferroviaria li costringe a fermarsi in albergo, per quella che sar\u00e0 la loro unica notte d'amore. Qualche mese dopo, la madre di Elsa muore e Elsa, che scopre di essere in attesa di un bambino, decide di trasferirsi a Roma per sottrarsi alle dicerie del paese. A Roma, ospite di un'amica, trova lavoro come guardarobiera in un locale notturno. Qui riceve le attenzioni di un ingegnere, Riccardo De Angelis, che la assume come impiegata nel suo ufficio. Intanto arriva la notizia che Giorgio \u00e8 dato per disperso e Riccardo, che ha familiarizzato con il bambino, decide di sposare Elsa.&lt;br&gt;\nLa vita dei tre trascorre serenamente per alcuni anni, fino a quando Giorgio torna in Italia: non volendo turbare la tranquillit\u00e0 di Elsa e del bambino, Giorgio decide di farsi da parte ma, preso dalla disperazione, finisce in una banda di malavitosi che una sera tentano una rapina proprio nella villa dell'ingegnere. I compagni rapiscono il bambino e Giorgio, per salvarlo, sacrifica la propria vita.\nProduzione.\nLa pellicola \u00e8 ascrivibile al filone melodrammatico-sentimentale, comunemente detto \"strappalacrime\", molto in voga tra il pubblico italiano negli anni del secondo dopoguerra (1945-1955) in seguito ribattezzato dalla critica con il termine \"neorealismo d'appendice\".\nDistribuzione.\nIl film venne distribuito nelle sale cinematografiche italiane il 10 marzo del 1953."}
{"id": "4950163", "revid": "65605977", "url": "https://it.wikipedia.org/wiki?curid=4950163", "title": "Tegulae", "text": ""}
{"id": "4950171", "revid": "599013", "url": "https://it.wikipedia.org/wiki?curid=4950171", "title": "El Hadji Ba", "text": "Carriera.\nClub.\nInizi e l'approdo al Le Havre.\nInizia a giocare a calcio all'et\u00e0 di 6 anni sotto le file dell'Aulnay. Dopo 8 anni passa al Le Havre, giiocando nella squadra giovanile fino al 2011.\nDopo quattro anni nella squadra giovanile del Le Havre viene chiamato dall'allenatore C\u00e9dric Daury il 24 febbraio 2012 per il match di Ligue 2 contro il . Entra all'83' sul risultato di 3-1 per la sua squadra in sostituzione di Ryan Mendes. Questa fu la sua prima partita che gioc\u00f2 tra i professionisti.\nNella stagione 2012-2013 giocher\u00e0 inizialmente nella seconda squadra, per poi passare in prima squadra. L'esordio stagionale tra i professionisti avviene il 23 novembre 2012, giocando titolare nella trasferta contro Sedan vinta per 2-1. Fa il suo primo gol tra i professionisti la giornata seguente, nel match vinto 3-0 contro il Tours.\nSunderland e il prestito al Bastia.\nIl 10 luglio 2013 viene ingaggiato dalla societ\u00e0 inglese del Sunderland, militante in Premier League. Fa il suo esordio nella seconda squadra, nel match pareggiato 1-1 contro l'Aston Villa U21, uscendo al 63'. L'esordio in prima squadra in un match di FA Cup arriva contro il Carlisle, che venne vinto dalla sua squadra 3-1 con un suo gol dopo esser entrato all'80'.\nNell'agosto 2014 torna in patria, accordandosi per un prestito al Bastia, in Ligue 1. Dopo sette partite da titolare in cui mette in mostra buone prestazioni, il 15 ottobre 2014 subisce un grave infortunio, fratturandosi il perone. Rimasto lontano dai campi per sei mesi, il 15 aprile 2015 ritorna a giocare allo Stade de Gerland contro il Lione, nel match valido per la 32\u00aa giornata.\nCharlton.\nTornato al Sunderland dopo il prestito al Bastia, nel luglio 2015 viene ceduto a titolo definitivo al Charlton, club di Championship, accordandosi per le successive tre stagioni. L'8 agosto esordisce nella vittoria per 2-0 contro il Queens Park Rangers, realizzando un assist per il gol di Tony Watt. Tre giorni dopo \u00e8 decisivo con un altro assist nel match di Coppa di Lega contro il Dagenham &amp; Redbridge.\nStab\u00e6k.\nIl 6 marzo 2017 viene ufficialmente tesserato dai norvegesi dello Stab\u00e6k. Ha esordito in Eliteserien il 2 aprile, schierato titolare nel successo casalingo per 3-1 sull'Aalesund. Il 31 maggio ha segnato la prima rete in squadra, nella vittoria esterna sul campo del Notodden col punteggio di 1-4, in una sfida valida per il primo turno del Norgesemsterskapet.\nSochaux.\nIl 6 luglio 2017 ha trovato un principio di accordo con il Sochaux, che sarebbe stato ratificato al superamento delle visite mediche. Il 7 luglio ha quindi firmato un contratto biennale col nuovo club.\nLens e Guingamp.\nDivenuto svincolato, nell'estate 2018 viene ingaggiato dal Lens, con cui esordisce nel corso della vittoria casalinga (1-0) contro il Red Star nella seconda giornata di Ligue 2 2018-19. Durante l'estate successiva non rientra nei piani tecnici del nuovo allenatore del Lens Philippe Montanier e il 21 agosto 2019 firma quindi un contratto triennale col Guingamp, in un'operazione di scambio che porta Cheick Traor\u00e9 al Lens.\nNazionale.\nHa giocato con la Nazionale francese Under-18 nel 2010-2011, collezionando 6 presenze. L'anno seguente gioca nella Nazionale Under-19, dove esordisce il 25 maggio 2012, in un incontro amichevole contro la Repubblica Ceca, che venne vinto dalla Francia per 2-1 e nel quale entro all'82'. Inoltre partecipa al campionato europeo di calcio Under-19 del 2012.\nStatistiche.\nPresenze e reti nei club.\n\"Statistiche aggiornate al 10 luglio 2017.\""}
{"id": "4950172", "revid": "761672", "url": "https://it.wikipedia.org/wiki?curid=4950172", "title": "C64GS", "text": ""}
{"id": "4950175", "revid": "767487", "url": "https://it.wikipedia.org/wiki?curid=4950175", "title": "Ak\u012bs Agiomamit\u012bs", "text": "Carriera.\nNel 1987 ha giocato la sua unica partita con la nazionale cipriota. Dopo il ritiro ha allenato in Sudafrica e a Cipro."}
{"id": "4950181", "revid": "71433", "url": "https://it.wikipedia.org/wiki?curid=4950181", "title": "Pedro Balmaceda", "text": ""}
{"id": "4950183", "revid": "767487", "url": "https://it.wikipedia.org/wiki?curid=4950183", "title": "L'angelo delle Alpi", "text": "L'angelo delle Alpi \u00e8 un film drammatico del 1957 diretto da Carlo Campogalliani, tratto dal romanzo d'appendice \"Rina, o l'angelo delle Alpi\" di Carolina Invernizio.\nProduzione.\nIl film \u00e8 ascrivibile al filone dei melodrammi sentimentali, comunemente detto \"strappalacrime\" (poi ribattezzato \"neorealismo d'appendice\" dalla critica), che aveva riscosso molto successo negli anni del secondo dopoguerra (1945-1955) tra il pubblico italiano, ma che all'epoca dell'uscita del film era entrato nella sua fase decadente."}
{"id": "4950185", "revid": "767487", "url": "https://it.wikipedia.org/wiki?curid=4950185", "title": "Pampos Anastasiou", "text": "Carriera.\nHa giocato 4 partite per la nazionale cipriota dal 1984 e il 1986."}
{"id": "4950191", "revid": "4175", "url": "https://it.wikipedia.org/wiki?curid=4950191", "title": "Live 8 Philadelphia", "text": "Il 2 luglio 2005, uno dei concerti del Live 8 si \u00e8 tenuto a Filadelfia, Pennsylvania, Stati Uniti di fronte al Philadelphia Museum of Art, con un pubblico densamente stese per un miglio lungo la Benjamin Franklin Parkway. L'evento \u00e8 stato organizzato dalla campagna \"ONE\".\nL'evento \u00e8 indicato anche come Live 8 Philadelphia, Live 8 Philly, o Live 8 USA.\n\u00c8 stato uno dei primi concerti del Live 8 annunciati, come la citt\u00e0 aveva ospitato il suo predecessore il Live Aid nel 1985, e fino a quando l'inserimento di un concerto al di fuori di Toronto, era l'unica citt\u00e0 del Nord America per rappresentare il Live 8. Ha fatto Tuttavia, resta la sola citt\u00e0 negli Stati Uniti per partecipare all'evento.\nA differenza di altri luoghi, biglietti sono stati emessi per controllare l'accesso, e la polizia di Philadelphia ha rifiutato di dare una stima sulla folla. I relatori hanno dichiarato pi\u00f9 volte sul palco che oltre un milione di persone erano al concerto. Le stime non dell'organizzatore hanno spaziato da 600.000 a 800.000 e un milione a 1,5 milioni. Alcune stime del numero di persone al concerto in qualsiasi momento, mentre altri sono stime del numero totale di persone sulla Parkway nel corso del lungo evento durato 7 ore."}
{"id": "4950192", "revid": "729019", "url": "https://it.wikipedia.org/wiki?curid=4950192", "title": "Stazione di Popolano di Marradi", "text": "La stazione di Popolano di Marradi \u00e8 una fermata ferroviaria posta sulla ferrovia Faentina. Posta nelle vicinanze della ex strada statale 302 Brisighellese Ravennate, ora strada regionale, oltre l'abitato di Marradi, serve l'omonima localit\u00e0.\nStoria.\nLa fermata venne aperta nel 1952, molti anni dopo l'attivazione del tronco ferroviario.\nNel 2002 la fermata risultava impresenziata insieme ad altri 8 impianti situati sulla linea.\nStrutture e impianti.\nLa fermata \u00e8 composta da un fabbricato viaggiatori e da una banchina che serve l'unico binario di corsa. \u00c8 assente, in quanto fermata sin dall'inaugurazione, lo scalo merci.\nParticolarit\u00e0 della piccola fermata \u00e8 quella di conservare intatte tutte le iscrizioni originali FS, quali quella del nome, quella dei gabinetti, della sala d'aspetto e della progressiva chilometrica (ex 68+956), affissa sul lato destro dell'edificio.\nMovimento.\nLa stazione \u00e8 servita dalle relazioni regionali Trenitalia svolte nell'ambito del contratto di servizio stipulato con la Regione Toscana denominato anche \"Memorario\".\nNel 2007 aveva un traffico giornaliero di pi\u00f9 di 20 unit\u00e0.\nServizi.\nLa stazione, gestita da Rete Ferroviaria Italiana che la classifica di categoria \"bronze\", dispone di:"}
{"id": "4950193", "revid": "599013", "url": "https://it.wikipedia.org/wiki?curid=4950193", "title": "Ant\u014dn\u012bs Ant\u014dniou (1970)", "text": "Carriera.\nNel 1995 ha disputato 1 incontro con la nazionale cipriota."}
{"id": "4950197", "revid": "120715667", "url": "https://it.wikipedia.org/wiki?curid=4950197", "title": "Markus Zusak", "text": "Biografia.\nZusak \u00e8 nato a Sydney in Australia. La madre, Lisa, \u00e8 originaria della Germania mentre il padre, Helmut, dell'Austria. Sono emigrati in Australia verso la fine degli anni cinquanta. Markus \u00e8 il pi\u00f9 giovane di quattro figli; ha due sorelle ed un fratello. Ha frequentato il Liceo Engadine, dove \u00e8 tornato per un breve periodo per insegnare inglese mentre svolgeva la sua attivit\u00e0 di scrittore.\nZusak ha scritto cinque libri. I primi tre, \"The Underdog\", \"Fighting Ruben Wolfe\" e \"When Dogs Cry\", pubblicati tra il 1999 e il 2001, sono stati pubblicati in tutto il mondo e hanno vinto diversi premi. \"The Underdog\", il suo primo libro, ha aspettato sette anni prima di essere pubblicato. \"The Messenger\", pubblicato nel 2002, ha vinto il Premio Libro dell'Anno CBC per il 2003 e il Premio NSW Premier's Literary Award (Ethel Turner Prize) nel 2003 in Australia ed \u00e8 stato finalista al Printz Award negli USA.\n\"\"Storia di una ladra di libri\"\" \u00e8 stato pubblicato nel 2005 ed \u00e8 stato tradotto in pi\u00f9 di 30 lingue. Oltre a vincere premi in Australia e all'estero, \"\"Storia di una ladra di libri\"\" \u00e8 stato al primo posto su Amazon e nella lista dei libri pi\u00f9 letti del \"New York Times\", oltre che in Brasile, Irlanda e Taiwan. \u00c8 stato tra i primi cinque bestseller in UK, Spagna, Israele e Corea del Sud. In Italia \u00e8 stato poi ristampato nel febbraio 2014 con il titolo omonimo al film in uscita \"Storia di una ladra di libri\" ed \u00e8 stato il libro pi\u00f9 venduto del 2014 con 450\u00a0001 copie. In totale il libro ha venduto nel mondo 8 milioni di copie.\n\"La bambina che salvava i libri\" \u00e8 stato adattato per il cinema nel 2013 ed in Italia \u00e8 uscito nelle sale il 27 marzo 2014 con il titolo \"Storia di una ladra di libri\".\nha una sorella di nome Emma. \nA gennaio 2015 \u00e8 stato pubblicato il romanzo \"Io sono il messaggero\", conosciuto anche come \"La quinta carta,\" in quanto pubblicato precedentemente da Mondadori.\nRiconoscimenti.\nNel 2014, Zusak ha vinto il Margaret Edwards Award, assegnato dall'American Library Association, che ogni anno premia un autore per i suoi contributi per la letteratura destinata ai pi\u00f9 giovani"}
{"id": "4950198", "revid": "339392", "url": "https://it.wikipedia.org/wiki?curid=4950198", "title": "National union", "text": ""}
{"id": "4950199", "revid": "339392", "url": "https://it.wikipedia.org/wiki?curid=4950199", "title": "National Union", "text": ""}
{"id": "4950201", "revid": "599013", "url": "https://it.wikipedia.org/wiki?curid=4950201", "title": "Antros Christodoulou", "text": "Carriera.\nHa giocato 5 partite per la nazionale cipriota dal 1982 e il 1986."}
{"id": "4950202", "revid": "339392", "url": "https://it.wikipedia.org/wiki?curid=4950202", "title": "Uni\u00f3n nacional", "text": ""}
{"id": "4950211", "revid": "767487", "url": "https://it.wikipedia.org/wiki?curid=4950211", "title": "Pampos Christof\u012b", "text": "Carriera.\nHa collezionato 6 presenze con la nazionale cipriota tra il 1991 e il 1993"}
{"id": "4950213", "revid": "110157", "url": "https://it.wikipedia.org/wiki?curid=4950213", "title": "Shayne Skov", "text": "Carriera universitaria.\nDopo aver giocato a football per la Trinity-Pawling School, presso la quale gioc\u00f2 anche a basket ed atletica leggera, Skov, considerato dal popolare sito di scouting universitario \"Rivals.com\" come il 3\u00ba miglior prospetto della nazione nel ruolo di inside linebacker decise di optare per la borsa di studio offertagli da Stanford, a fronte di altre offerte pervenutegli da Duke, Boston College e Northwestern.\nNel suo primo anno a Stanford, Skov scese in campo in tutti e 13 gli incontri stagionali, prendendo parte, come titolare, agli ultimi 7 incontri nel ruolo di weak side linebacker, dopo esser stato riserva nei primi 6 incontri. Egli fu il terzo miglior placcatore dei Cardinal con 62 tackle di cui 33 solitari e 3 con perdita di yard, oltre a mettere a segno un passaggio deviato. L'anno seguente salt\u00f2 i primi due incontri stagionali a causa di un infortunio che non gli imped\u00ec comunque di laurearsi miglior placcatore della propria squadra con 84 tackle, di cui 50 solitari, 10,5 con perdita di yard e 7,5 sack. Skov, che disput\u00f2 la miglior prestazione della stagione regolare contro USC contro cui mise a segno 13 tackle di cui uno con perdita di yard, collezion\u00f2 anche 5 passaggi deviati, un fumble recuperato e 2 forzati. Un'altra prova di spessore la mise in mostra nell'Orange Bowl, vinto da Stanford contro Virginia Tech contro cui Skov mise a referto 12 tackle, 3 sack ed un passaggio deviato.\nNel 2011 fu vittima di un serio infortunio al ginocchio gi\u00e0 alla terza settimana nel match contro Arizona, quando aveva totalizzato 19 tackle di cui 5 con perdita di yard e 1,5 sack. Nel 2012 salt\u00f2 solo il match inaugurale della stagione, scendendo in campo come titolare nei restanti 13 incontri stagionali, durante i quali mise a segno 77 tackle, 2,5 sack e 2 passaggi deviati. Nel 2013 disput\u00f2 quella che fu probabilmente la sua migliore stagione, mettendo a segno 109 tackle (di cui 62 solitari), 13 tackle con perdita di yard, 5.5 sack e 3 fumble forzati, che gli valsero l'inserimento nel First-team All-Pac-12 e nel Second-team All-American. Skov chiuse cos\u00ec la sua parentesi a Stanford con un totale di 354 tackle in carriera, che lo collocano al 6\u00ba posto nella classifica dei migliori placcatori di tutti i tempi dell'ateneo californiano.\nCarriera professionistica.\nSan Francisco 49ers.\nSkov era considerato uno dei migliori inside linebacker in vista del Draft NFL 2014 ed era pronosticato per esser scelto tra 3\u00ba e 4\u00ba giro. Ci\u00f2 nonostante, i dubbi sulle sue condizioni fisiche indussero le franchigie a non selezionarlo durante il Draft. Lo stesso giorno fu comunque ingaggiato dai San Francisco 49ers come \"undrafted free agent\"."}
{"id": "4950219", "revid": "1318658", "url": "https://it.wikipedia.org/wiki?curid=4950219", "title": "Mobipocket", "text": "Il Mobipocket (.mobi) \u00e8 uno standard specifico per la pubblicazione di libri digitali (eBook) creato dalla Mobipocket SA, societ\u00e0 francese fondata nel marzo 2000 e acquistata da Amazon nel 2005, che produce anche il Mobipocket Reader, un e-book reader software per PDA, smartphones, telefonini e sistemi operativi desktop.\nIl formato si basa sulla Open eBook standard utilizzando XHTML e pu\u00f2 includere anche JavaScript e cornici. Supporta anche SQL.\nMobipocket Reader.\nIl Mobipocket Reader \u00e8 un software per la lettura di e-book che dispone di una propria biblioteca personale. I lettori possono aggiungere pagine vuote in qualsiasi parte di un libro e aggiungere disegni a mano libera. Annotazioni - highlights, segnalibri, correzioni, note e disegni - possono essere applicati, organizzati, e richiamati da una singola postazione. Le immagini vengono convertiti in formato GIF ed avere una dimensione massima di 64 KB, sufficiente per telefoni cellulari con schermi di piccole dimensioni, ma piuttosto restrittive per i dispositivi moderni. Mobipocket Reader ha segnalibri elettronici e un dizionario integrato.\nIl lettore dispone di una modalit\u00e0 a schermo intero per la lettura e il supporto per molti PDA e Smartphones. I prodotti Mobipocket supportano la maggior parte dei sistemi operativi Windows, Symbian, BlackBerry e Palm, ma non la piattaforma Android. Utilizzando WINE, il lettore funziona anche sotto Linux o macOS. Le applicazioni di terze parti, come Okular e FBReader, possono essere utilizzati anche sotto Linux o Mac OS X, ma funzionano solo con i file crittografati.\nIl formato AZW di Amazon Kindle \u00e8 fondamentalmente il formato Mobipocket leggermente modificato. Il formato Kindle AZW manca anche di alcune caratteristiche di Mobipocket come il JavaScript.\nAmazon ha sviluppato un convertitore da ePub a .mobi chiamato KindleGen."}
{"id": "4950224", "revid": "767487", "url": "https://it.wikipedia.org/wiki?curid=4950224", "title": "Mai ti scorder\u00f2", "text": "Mai ti scorder\u00f2 \u00e8 un film del 1956 diretto da Giuseppe Guarino.\nTrama.\nIn un piccolo paese di campagna del Lazio, arriva una troupe cinematografica per girare un film: il produttore Carloni sceglie come protagonista femminile della pellicola una bella ragazza del posto, Maria, orfana, che lavora nella trattoria del paese; il protagonista maschile \u00e8 invece il noto attore e cantante Riccardo Selvi; durante le riprese, che movimentano la vita quotidiana del tranquillo paesino che ospita il set, tra Riccardo e Maria (che nel film interpretano due innamorati) nasce un sentimento anche nella realt\u00e0, \u00e8 ci\u00f2 crea scandalo tra gli abitanti; una volta finite le riprese, Maria, stanca dell'ambiente bigotto e chiuso dove vive, decide di trasferirsi a Roma per continuare la sua storia d'amore con Riccardo e tentare la carriera d'attrice, ma si scontrer\u00e0 con un ambiente molto duro e con Gloria, celebre attrice, fidanzata di Riccardo.\nProduzione.\nLa pellicola \u00e8 ascrivibile al filone melodrammatico-sentimentale, comunemente detto \"strappalacrime\", in voga in quegli anni tra il pubblico italiano, in seguito ribattezzato dalla critica con il termine \"neorealismo d'appendice\"\nDistribuzione.\nil film \u00e8 stato distribuito nelle sale cinematografiche italiane a partire dal 19 aprile del 1956."}
{"id": "4950227", "revid": "287204", "url": "https://it.wikipedia.org/wiki?curid=4950227", "title": "Rintaro Okabe", "text": ""}
{"id": "4950230", "revid": "124123", "url": "https://it.wikipedia.org/wiki?curid=4950230", "title": "Morti nel 458", "text": ""}
{"id": "4950231", "revid": "729019", "url": "https://it.wikipedia.org/wiki?curid=4950231", "title": "8,8 cm SK L/45", "text": "Il cannone 8,8\u00a0cm SK L/45 (dove SK - sta per \"Schnelladekanone\" \"cannone a caricamento rapido\" in lingua tedesca, mentre L/45 sta per \"L\u00e4nge\", \"lunghezza\" e 45 \u00e8 il numero di calibri con cui \u00e8 espressa la lunghezza della canna) fu un cannone navale tedesco utilizzato durante la prima guerra mondiale."}
{"id": "4950236", "revid": "287204", "url": "https://it.wikipedia.org/wiki?curid=4950236", "title": "Giovanni Battista Grillo", "text": "Biografia.\nProbabilmente fu iniziato all'arte musicale da cantore nella Cappella Marciana, come allievo di Claudio Monteverdi o Giovanni Gabrieli; a partire dal 28 agosto 1612 venne nominato organista della Scuola Grande di San Rocco, proprio come sostituto di Gabrieli. Nel 1615 divenne anche organista della Chiesa della Madonna dell'Orto, mentre dal 30 dicembre 1619 ottenne il prestigioso incarico di primo organista della Basilica di San Marco. Mor\u00ec nel novembre del 1622 a Venezia.\nOpere.\n\"Sacri concentus ac symphoniae\" (Venezia, 1618), unica opera di sole sue composizioni. Altre sue opere si trovano nelle raccolte: \"Il primo libro delle canzonette a 3 voci\" (Venezia, 1600); \"Il secondo libro delle canzonette a 3 voci\" (Venezia, 1600); \"Canzoni per sonare con ogni sorte di stromenti a 4, 5 e 8\u2026 libro I\" (Venezia, 1608); \"Musica vaga et artificiosa\" (Venezia, 1615); \"Symbolae diversorum musicorum, a 2, 3, 4 e 5 voci\u2026\", (Venezia, 1620); \"Seconda raccolta de sacri canti a 1, 2, 3 e 4 voci, de diversi eccellentissimi autori\" (Venezia, 1624); \"Venezianische Canzonen\" (Magonza, 1958); \"Alessandro Raverij's collection of canzoni per sonare,Venice, 1608\" (Hays, 1965); \"Sonatas and canzonas from the Sacri concentus ac symphoniae,Venice 1618\" (New York-London, 1989)."}
{"id": "4950237", "revid": "287204", "url": "https://it.wikipedia.org/wiki?curid=4950237", "title": "224831 Neeffisis", "text": "224831 Neeffisis \u00e8 un asteroide della fascia principale. Scoperto nel 2006, presenta un'orbita caratterizzata da un semiasse maggiore pari a 2,2033197\u00a0UA e da un'eccentricit\u00e0 di 0,1176166, inclinata di 3,72168\u00b0 rispetto all'eclittica."}
{"id": "4950242", "revid": "767487", "url": "https://it.wikipedia.org/wiki?curid=4950242", "title": "Vendicata!", "text": "Vendicata! \u00e8 un film italiano del 1956 diretto da Giuseppe Vari.\nProduzione.\nIl film \u00e8 ascrivibile al filone dei melodrammi sentimentali \"strappalacrime\" (poi ribattezzato dalla critica con il termine \"neorealismo d'appendice\"), all'epoca molto amato dal pubblico italiano.\nDistribuzione.\nIl film \u00e8 uscito nelle sale cinematografiche italiane il 7 marzo del 1956.\nAccoglienza.\nIl film ha avuto discreto successo commerciale, arrivando ad incassare 300.000.000 di lire dell'epoca."}
{"id": "4950245", "revid": "599013", "url": "https://it.wikipedia.org/wiki?curid=4950245", "title": "Hany Mukhtar", "text": "Caratteristiche tecniche.\nConsiderato da molti come uno dei migliori talenti tedeschi in circolazione. \u00c8 un trequartista, all'occorrenza prima punta o ala destra, ambidestro dalla spiccata agilit\u00e0 ed il buon equilibrio, abile nel cambio di passo e nelle conclusioni dalla distanza.\nCarriera.\nHa esordito in Bundesliga con l'Hertha Berlino nella stagione 2013-2014.\nIl 15 gennaio 2015 si trasferisce al club portoghese Benfica per 500.000 euro."}
{"id": "4950247", "revid": "287204", "url": "https://it.wikipedia.org/wiki?curid=4950247", "title": "256813 Marburg", "text": "256813 Marburg \u00e8 un asteroide della fascia principale. Scoperto nel 2008, presenta un'orbita caratterizzata da un semiasse maggiore pari a 2,7194567\u00a0UA e da un'eccentricit\u00e0 di 0,0283865, inclinata di 8,08732\u00b0 rispetto all'eclittica."}
{"id": "4950248", "revid": "287204", "url": "https://it.wikipedia.org/wiki?curid=4950248", "title": "Merrick", "text": ""}
{"id": "4950250", "revid": "125436570", "url": "https://it.wikipedia.org/wiki?curid=4950250", "title": "Nico Schulz", "text": "Biografia.\nNato in Germania, suo padre \u00e8 italiano, di Ischia,mentre sua madre \u00e8 tedesca. Suo fratello Gian Luca \u00e8 anch'egli un calciatore.\nCaratteristiche tecniche.\nDi ruolo terzino sinistro, \u00e8 abile in fase offensiva dove spicca per i cross e gli assist che serve ai compagni. Per via della sua attitudine offensiva pu\u00f2 giocare anche da ala e da esterno di centrocampo. Ciononostante \u00e8 un esterno che sa giocare a tutta fascia aiutando anche in fase difensiva.\nCarriera.\nClub.\nCresciuto nelle giovanili dell', ha esordito tra i professionisti con il club capitolino nel 2010, mentre in Bundesliga ha debuttato nella stagione 2013-2014.\nLascia il club nel 2015 per passare al Borussia M\u00f6nchengladbach per 4 milioni di Euro.\nNel biennio ai \"Puledri\" non trova molto spazio (debuttando comunque sia in Champions che in Europa League), anche a causa di un infortunio al crociato, indi per cui l'8 luglio 2017 viene ceduto all'Hoffenheim. All'Hoffenheim, dopo un inizio da comprimario, riesce a trovare pi\u00f9 continuit\u00e0 di rendimento e d'impiego tanto che diventa titolare fisso sulla fascia sinistra.\nIl 22 maggio 2019 firma per il Borussia Dortmund.\nNazionale.\nDopo avere rappresentato le selezioni giovanili tedesche, il 9 settembre 2018 ha debuttato con la nazionale maggiore nell'amichevole vinta 2-1 contro il Per\u00f9, in cui ha messo a segno la rete del definitivo 2-1 dei tedeschi nel finale di gara. Da l\u00ec inizia a trovare pi\u00f9 spazio nelle convocazioni della selezione tedesca, trovando nuovamente la via del goal in occasione del successo per 2-3 in casa dei Paesi Bassi segnando la terza rete della squadra al 90'. Nella stessa partita ha anche fornito un assist a Leroy San\u00e9.\nStatistiche.\nPresenza e reti nei club.\n\"Statistiche aggiornate al 27 giugno 2020.\""}
{"id": "4950418", "revid": "767487", "url": "https://it.wikipedia.org/wiki?curid=4950418", "title": "I figli non si vendono", "text": "I figli non si vendono \u00e8 un film del 1952 diretto da Mario Bonnard.\nProduzione.\nIl film \u00e8 ascrivibile al filone dei melodrammi sentimentali, comunemente detto \"strappalacrime\" (in seguito indicato dalla critica anche con il termine \"neorealismo d'appendice\"), molto in voga in quegli anni tra il pubblico italiano.\nDistribuzione.\nIl film fu distribuito nelle sale cinematografiche italiane il 9 ottobre del 1952.\nVenne in seguito distribuito anche in Spagna (18 gennaio 1954), Portogallo (8 giugno 1954) e Francia (2 marzo 1955)."}
{"id": "4950446", "revid": "729019", "url": "https://it.wikipedia.org/wiki?curid=4950446", "title": "Torre comunale di Sant'Ambrogio", "text": "La torre comunale di Sant'Ambrogio \u00e8 un'antica torre comunale del Piemonte, situata a Sant'Ambrogio di Torino, risalente al XIII secolo. \u00c8 alta circa 15 metri ed \u00e8 situata a ridosso della cinta muraria del borgo dove si trovava la porta di nord-ovest del borgo, demolita nel 1820 dal passaggio delle truppe napoleoniche per l'allargamento della Strada Reale.\nStrutturata su pi\u00f9 piani, con il muro verso la strada (Via Francigena) traforato da archi in cotto, terminava con una merlatura ancora visibile sotto l'attuale copertura.\nLa torre comunale ha ospitato la sede del Comune di Sant'Ambrogio a partire dal secolo XVIII fino all'inizio del secolo XX, e successivamente fino agli anni '70 del XX secolo un ambulatorio medico, per poi divenire abitazione fino alla met\u00e0 degli anni '80. \u00c8 stata restaurata nella seconda met\u00e0 degli anni '90 del XX secolo, divenendo sede della Biblioteca Comunale fino al 2020. Attualmente ospita frequenti mostre ed esposizioni d'arte.\nStoria.\nNel villaggio fu costruita la torre comunale al cui interno sono presenti affreschi del XIII secolo a tema profano, raffiguranti scene di ragazze danzanti ed animali ritenute uniche nell'arte della Valle di Susa di quell'epoca."}
{"id": "4950488", "revid": "599013", "url": "https://it.wikipedia.org/wiki?curid=4950488", "title": "Marvin Ducksch", "text": "Caratteristiche tecniche.\nMarvin \u00e8 una punta di peso dotata di un ottimo fiuto del goal e di un buon senso della posizione; fa del colpo di testa e del tiro le sue doti migliori.\nCarriera.\nClub.\nMarvin \u00e8 nato e cresciuto a Dortmund dove viene integrato nelle giovanili del . Dopo aver svolto la trafila delle giovanili del club viene inserito nella squadra due dei gialloneri, dove in 56 partite mette a segno 21 reti.\nLe ottime prestazioni con la squadra giovanile convincono J\u00fcrgen Klopp a promuovere Marvin in prima squadra dove scende in campo 6 volte senza segnare. La stagione successiva viene ceduto in prestito al , neopromossa in Bundesliga: .\nAl termine del prestito torna alla casa base dove viene reintegrato alla squadra delle riserve di Dortmund, ritrovando la sua vena realizzativa con ben 15 reti in 28 apparizioni. Al termine della stagione viene acquistato a titolo definitivo dalla societ\u00e0 di seconda divisione tedesca del . L\u2019avventura nel nuovo club, per\u00f2, \u00e8 breve e Marvin realizza una sola rete in 10 presenze; ad inizio 2017, infatti, viene ceduto al club dell\u2019. \nNella sua prima stagione con il nuovo club realizza 5 reti in 16 presenze, consentendo alla squadra di approdare in 2. Bundesliga. La stagione seguente \u00e8 molto positiva: Marvin conclude con 18 reti in 33 apparizioni, portando il club al terzo posto in classifica (posizione che consente di prendere parte ai playoff per la promozione nella massima serie tedesca). Tuttavia, la promozione sfuma ed il giocatore viene ceduto definitivamente al per la stagione 2018-2019."}
{"id": "4950491", "revid": "65608564", "url": "https://it.wikipedia.org/wiki?curid=4950491", "title": "San Giovanni Paolo II", "text": ""}
{"id": "4950518", "revid": "65608614", "url": "https://it.wikipedia.org/wiki?curid=4950518", "title": "San Giovanni XXIII", "text": ""}
{"id": "4950559", "revid": "767487", "url": "https://it.wikipedia.org/wiki?curid=4950559", "title": "La ragazza del balletto", "text": "La ragazza del balletto (\"Das M\u00e4del vom Ballett\") \u00e8 un cortometraggio muto del 1918 diretto da Ernst Lubitsch.\nTrama.\nIl principe Adolf von Dillingen nomina al teatro di corte un nuovo direttore. Quest'ultimo esamina tutti gli attori che fanno parte della compagnia: la protagonista, l'eroe, i giovani amanti, la madre, il cospiratore, il comico. Mette in pensione l'intero corpo di ballo e nomina prima ballerina Ossi, cosa che entusiasma tutti gli uomini ma mette di malumore le donne che vogliono che la ragazza si trovi un marito e si sposi.\nProduzione.\nIl film fu prodotto dalla Projektions-AG Union (PAGU).\nDistribuzione.\nDistribuito dall'Universum Film (UFA), il film - un cortometraggio in tre rulli - usc\u00ec nelle sale cinematografiche tedesche presentato all'UT di Berlino il 6 dicembre 1918 con un visto di censura che ne vietava la visione ai minori."}
{"id": "4950567", "revid": "716642", "url": "https://it.wikipedia.org/wiki?curid=4950567", "title": "Nicolai Lorenzoni", "text": "Carriera.\nNella stagione 2013-2014 ha giocato in Bundesliga e in UEFA Europa League con il Friburgo."}
{"id": "4950568", "revid": "1305772", "url": "https://it.wikipedia.org/wiki?curid=4950568", "title": "Cattedrale dell'Assunzione della Beata Vergine Maria", "text": ""}
{"id": "4950569", "revid": "1310927", "url": "https://it.wikipedia.org/wiki?curid=4950569", "title": "Caleb Stanko", "text": "Biografia.\nPossiede il passaporto polacco.\nCarriera.\nNazionale.\nNel 2013 ha preso parte al campionato nordamericano Under-20 (3 partite) e al Mondiale Under-20 (2 partite)."}
{"id": "4950570", "revid": "880827", "url": "https://it.wikipedia.org/wiki?curid=4950570", "title": "Cattedrale di Pola", "text": ""}
{"id": "4950576", "revid": "86599", "url": "https://it.wikipedia.org/wiki?curid=4950576", "title": "P/2005 YQ127 LINEAR", "text": ""}
{"id": "4950577", "revid": "149727", "url": "https://it.wikipedia.org/wiki?curid=4950577", "title": "Cavaria ed Uniti", "text": ""}
{"id": "4950580", "revid": "767487", "url": "https://it.wikipedia.org/wiki?curid=4950580", "title": "L'ultima violenza", "text": "L'ultima violenza \u00e8 un film del 1957 diretto da Raffaello Matarazzo.\nTrama.\nIn un tranquillo paesino di provincia vive l'ingegnere Carani assieme ai suoi figli Anna, Giorgio e la giovanissima Lisa. Giorgio per\u00f2 conduce una vita dissipata ed \u00e8 sempre alla ricerca di soldi tanto da provocare dei malesseri al padre. Quando Giorgio scopre che Lisa non \u00e8 figlia di suo padre rivela ad Anna che vuole provocare uno scandalo per appropriarsi della quota di eredit\u00e0 della giovane ma Anna, pur di evitare lo scandalo e un ulteriore dispiacere al padre, rivela a Giorgio di essere lei stessa la madre di Lisa, sedotta da uno sconosciuto durante un bombardamento. Giorgio per\u00f2 inizia a ricattare la sorella, vuole il suo consenso per interdire il padre e prendere cos\u00ec possesso dell'intero patrimonio e si rivolge ad Andrea, il dottore del paese e fidanzato di Lisa. Andrea per\u00f2 non trova nessun motivo di interdizione e per questo motivo Giorgio cerca di impedire le nozze con Lisa rivelando ad Anna che il seduttore misterioso \u00e8 il padre di Andrea, a questo punto \u00e8 Anna che impedisce le nozze. L'ingegner Carani a questo punto decide di passare la gestione del patrimonio proprio al figlio Giorgio il quale soddisfatto confessa ad Anna di averle mentito, il seduttore non \u00e8 il padre di Andrea, il padre gli spara e solo adesso Giorgio si ravvede, confessando tutti i suoi inganni ad Andrea che pu\u00f2 finalmente sposare la giovane Lisa.\nProduzione.\nIl film \u00e8 ascrivibile al filone dei melodrammi sentimentali \"strappalacrime\" (in seguito ribattezzato \"neorealismo d'appendice\" dalla critica), genere di cui Matarazzo e la Sanson erano stati il regista e l'attrice pi\u00f9 rappresentativi, con cui tanto successo avevano riscosso all'inizio del decennio.\nFu realizzato negli studi della Titanus.\nAccoglienza.\nIl film registr\u00f2 scarsi riscontri di pubblico, a conferma che il filone \"mel\u00f2\" si andava ormai quasi esaurendo."}
{"id": "4950586", "revid": "281944", "url": "https://it.wikipedia.org/wiki?curid=4950586", "title": "Aeroporto di Pristina", "text": ""}
{"id": "4950592", "revid": "709565", "url": "https://it.wikipedia.org/wiki?curid=4950592", "title": "Lorelei (asgardiana)", "text": "Lorelei \u00e8 un personaggio dei fumetti creato da Walt Simonson (testi e disegni) pubblicato dalla Marvel Comics. La sua prima apparizione avviene in \"Thor\" (vol. 1) n. 337 (novembre 1983).\nIspirata all'omonima entit\u00e0 della mitologia norrena, Lorelei \u00e8 una potente maga seduttrice spesso alleata di Loki e nemica di Thor sebbene, occasionalmente, si sia anche schierata in difesa di Asgard.\nBiografia del personaggio.\nPrimi anni.\nSorella minore di Amora, l'Incantatrice, dopo aver vinto una battuta di caccia con l'inganno e la seduzione, Lorelei conquista la simpatia di Loki, il quale le propone un'alleanza allo scopo di far litigare Thor e Sif; proposta che essa accetta per riuscire dove la sorella ha sempre fallito. Lorelei dunque si fa condurre da Loki a Manhattan e, per conquistare Thor, si finge in balia del drago Fafnir, da lei ipnotizzato; tuttavia le cose le sfuggono di mano e finisce per dover essere realmente salvata dalle ire della creatura grazie all'intervento di Thor. Rinvenuta dall'alter ego mortale del tonante dopo aver perso i sensi nel corso della battaglia tra questi e Fafnir, Lorelei se ne innamora e, con l'identit\u00e0 fittizia di Melodi, inizia una sorta di relazione con lui, cosa che spinge Malekith, signore degli Elfi Oscuri di Svart\u00e1lfaheimr, a rapirla per costringere l'asgardiano a consegnargli lo \"Scrigno degli Antichi Inverni\". Thor riesce tuttavia, a salvarla e e ad impedire a Malekith di congelare Mi\u00f0gar\u00f0r, ossia la Terra. Nel frattempo per\u00f2, il piano di Lorelei e Loki procede a gonfie vele, dato che il Dio del Tuono beve inconsapevolmente una quantit\u00e0 sempre maggiore dei filtri d'amore di Lorelei e Odino, seppur accortosene, decide di ignorare la cosa poich\u00e9 alle soglie di una guerra tra Asgard e il demone Surtur, che porta alla scomparsa dei monarchi di entrambi i regni.\nA questo punto Loki desidera salire al trono controllando le azioni di Thor attraverso Lorelei che, sebbene stanca del figlio di Odino, segue lo schema del Dio delle Malefatte poich\u00e9 desiderosa di diventare regina di Asgard. Il piano dei due tuttavia fallisce nel momento in cui Amora, invidiosa della sorella, la fa innamorare di Loki affinch\u00e9 abbia un assaggio della sua stessa medicina, ed Heimdall fa in modo che Thor si riprenda dal suo incantesimo.\nMorte e Hel.\nLorelei muore difendendo Balder durante l'invasione di Asgard da parte delle truppe di Seth, dando cos\u00ec prova della sua (spesso messa in dubbio) lealt\u00e0 al regno. Dopo la sua morte lo spirito dell'ammaliatrice viene preso da Hela e condotto a Hel dove riesce per\u00f2 a impossessarsi del Distruttore imprigionando la Dea della Morte e spadroneggiando per il suo regno fino all'arrivo di Sif e Balder, che riescono a sconfiggerla liberando Hela la quale, furente, restituisce a Lorelei il proprio corpo di modo da poterla torturare per mesi.\nDesiderosa di resuscitare e riconquistare l'amore di Thor, Lorelei riesce, tramite i suoi poteri e le macchinazioni di Malekith, a controllare la Cosa dall'oltretomba per distrarre Thor e Sif mentre il signore degli Elfi Oscuri vi attira Kurse e, con l'inganno, si fa aiutare ad evadere abbandona tuttavia Lorelei a Hel.\nSuccessivamente resuscitata da Seth come sua serva per combattere gli asgardiani che, per prevenire Ragnar\u01ebk, sono stati privati da Odino dei poteri e dello status di divinit\u00e0 venendo mandati sulla Terra, Lorelei, avvelenata nei confronti della sorella, approfitta dell'occasione per umiliarla e torturarla ma Amora, sinceramente pentita per essere stata una pessima sorella maggiore, non reagisce fino a quando Lorelei non termina di sfogarsi dopodich\u00e9 si scusa e, recuperati i propri poteri divini, la uccide per liberarla dal controllo di Seth.\nResurrezione.\nResuscitata in circostanze non chiare, Lorelei viene avvicinata da Pluto per trasformare la mortale Samantha Parrington in una valchiria inarrestabile; compito che essa accetta per dimostrare la superiorit\u00e0 della sua magia rispetto a quella della sorella. Tuttavia il Dio dei Morti la inganna ed usa la formula per trasformare anche la stessa Lorelei in una valchiria ai suoi ordini mandando poi entrambe in Canada per farle combattere e determinare quale sia la pi\u00f9 potente. Nel corso della battaglia per\u00f2, Lorelei si libera e Pluto viene sconfitto dai Difensori.\nStabilitasi a Monte Carlo, Lorelei diviene una truffatrice di casin\u00f2 e assiste la versione giovanile di Loki in una sua missione per Asgard.\nPoteri e abilit\u00e0.\nLorelei possiede i poteri comuni a tutti gli asgardiani, quali forza, agilit\u00e0, velocit\u00e0, riflessi e resistenza sovrumani dovuti al fatto che pelle e ossa asgardiane siano all'incirca tre volte pi\u00f9 dense di quelle di un comune essere umano. La sua longevit\u00e0 \u00e8 inoltre quasi illimitata e, raggiunta la maturit\u00e0, il suo invecchiamento si \u00e8 praticamente cristallizzato, inoltre non pu\u00f2 morire se non venendo uccisa.\nLa sua caratteristica pi\u00f9 rappresentativa \u00e8 dovuta al fatto che, tramite la grande bellezza ed un suo potere innato, Lorelei sia in grado di sedurre virtualmente qualunque uomo, indipendentemente che questi sia un mortale o un Dio, semplicemente facendogli sentire la sua voce. Qualora ci\u00f2 non fosse sufficiente, essa si \u00e8 dimostrata capace di creare potentissimi filtri d'amore.\nPur avendo il potenziale per sviluppare abilit\u00e0 pari a quelle di sua sorella Amora, Lorelei non si \u00e8 mai curata particolarmente di coltivare i suoi poteri mistici sebbene, durante la battaglia contro le forze di Seth, essa abbia combattuto in difesa di Asgard al fianco della sorella mostrando di saper emettere sfere d'energia dalle mani. Dopo la resurrezione, i poteri magici di Lorelei sono stati incrementati fino a eguagliare, se non superare, quelli dell'Incantatrice, tanto da divenire capace di affrontare Pluto ad armi pari.\nIn un'unica occasione ha dimostrato di poter pietrificare con un semplice bacio.\nAltre versioni.\nLoki Triumphant.\nNella miniserie \"Loki Triumphant\", incentrata su un'ipotetica sconfitta di Thor da parte del fratello adottivo con conseguente ascesa di questi al trono di Asgard, Lorelei \u00e8 tra le tante figure inascoltate che si recano al castello al fine di richiedergli un compenso per averlo assistito.\nSpider-Ham.\nNell'universo di \"Spider-Ham\" \u00e8 presente un antagonista ispirata al personaggio: Loreli Lemur."}
{"id": "4950595", "revid": "76963", "url": "https://it.wikipedia.org/wiki?curid=4950595", "title": "Jos\u00e9 Villegas Cordero", "text": "Biografia.\nJos\u00e9 Villegas Cordero nacque in Andalusia, e si form\u00f2 artisticamente tra Siviglia e Madrid, dove entr\u00f2 nello studio di Federico de Madrazo. In giovent\u00f9 comp\u00ec alcuni viaggi in Marocco che segnarono in modo importante la sua sensibilit\u00e0 pittorica, determinata allora in Spagna da Mariano Fortuny, punto di riferimento della generazione di Villegas. All'et\u00e0 di 24 anni si trasfer\u00ec a Roma, occupando lo studio di Rosales e frequentando l'Accademia Chigi. Nella capitale italiana si guadagn\u00f2 una certa fama: le molte esposizioni e i molti premi lo consacrarono come uno dei pi\u00f9 importanti pittori spagnoli residenti nella penisola. In questo periodo, le sue opere sono di carattere storico, e sfociano quasi nel verismo, influenzate dalla pittura di Stefano Ussi.\nPur continuando a risiedere a Roma, soggiorn\u00f2 varie volte a Venezia. La citt\u00e0 lagunare offr\u00ec lo spunto per molte opere di Villegas, tra cui \"Il trionfo della dogaressa\" e \"Il doge Mocenigo\", testimonianza della predilezione per i soggetti storici. Dipinti come \"La domenica delle Palme\", inoltre, attestano il suo debito nei confronti della tradizione rinascimentale del Quattrocento e del Cinquecento. Nel percorso artistico di Villegas si pu\u00f2 anche ravvisare \u00ab un linguaggio espressivo derivato dall'arte di Botticelli e un disegno particolarmente ondulato ed elegante \u00bb. La sua pittura fu attraversata anche dal gusto per i costumi spagnoli e marocchini, soggetto di numerose tele. Tra il 1898 e il 1901 diresse l'Accademia spagnola di Roma.\nGli ultimi anni, trascorsi a Madrid, lo videro avvicinarsi al modernismo, evidente nelle dodici tele che costituiscono \"Il Decalogo\" (i dieci comandamenti pi\u00f9 un \"Prologo\" e un \"Epilogo\", cui Villegas lavor\u00f2 a partire dal 1914). In questa opera l'artista si avvicina al modernismo, tradendo un'ispirazione b\u00f6ckliniana. Villegas mor\u00ec a Madrid nel 1921."}
{"id": "4950596", "revid": "65609740", "url": "https://it.wikipedia.org/wiki?curid=4950596", "title": "Kim Possible - La Sfida Finale", "text": ""}
{"id": "4950599", "revid": "767487", "url": "https://it.wikipedia.org/wiki?curid=4950599", "title": "Disonorata (senza colpa)", "text": "Disonorata (senza colpa) \u00e8 un film del 1954 diretto da Giorgio Walter Chili.\nTrama.\nAmedeo Cupiello, sottocapo di marina alla Capitaneria di Napoli, \u00e8 fidanzato con Lucia, impiegata presso il commerciante Potzios. Amedeo ha fatto amicizia con un collega, un certo Vesulich.\nL'Italia \u00e8 ufficialmente neutrale durante lo scoppio della seconda guerra mondiale e Vesulich collabora segretamente con la Gran Bretagna. Accade una sera che una fregata tedesca, ancorata al largo di fronte a Napoli, salta in aria, in seguito a bombardamento aereo. Gli agenti del controspionaggio perquisiscono gli uffici di Potzios e avendo trovato dei frammenti di carte compromettenti arrestano Lucia e Amedeo. Quest'ultimo viene liberato poco dopo, mentre Lucia resta in carcere scopre di essere incinta e da alla luce un bambino.\nNote.\nLa pellicola \u00e8 ascrivibile al filone drammatico-sentimentale, comunemente detto \"strappalacrime\" (e poi ribattezzato \"neorealismo d'appendice\" dalla critica), molto in voga tra il pubblico italiano in quegli anni.\nDistribuzione.\nLa pellicola fu distribuita nei cinema italiani il 28 agosto del 1954."}
{"id": "4950608", "revid": "1543377", "url": "https://it.wikipedia.org/wiki?curid=4950608", "title": "Poison (Secret)", "text": "Poison \u00e8 il terzo EP del gruppo musicale sudcoreano Secret, pubblicato nel 2012 dall'etichetta discografica TS Entertainment.\nIl disco.\nAd agosto 2012, la TS Entertainment annunci\u00f2 il ritorno delle Secret per settembre, dopo quasi un anno di assenza dalla scena musicale in Corea del Sud. Rivel\u00f2, inoltre, che la title track, scritta e prodotta da Kang Jiwon e Kim Kibum, avrebbe avuto un cambiamento nel concetto dal simpatico e cordiale al sexy e femminile. Tra il 2 e 5 settembre furono pubblicate delle foto dei membri, iniziando con Hyoseong il 2, Jieun il 3, Zinger il 4 e Sunhwa il 5. Sempre il 5 fu pubblicata anche una foto con tutti quattro i membri. Secondo la loro costumista, l'aspetto delle ragazze trae ispirazione dal look da signora e spionaggio degli anni 1940. Il 7 settembre fu diffuso il teaser del video musicale di \"Poison\": il tema del video musicale, ambientato negli anni quaranta, \u00e8 influenzato dai film noir e ritrae i membri con un'immagine di femme fatale. L'EP e la title track furono pubblicati il 13 settembre 2012. Il brano \"Poison\" fu utilizzato come traccia promozionale nelle loro performance nei programmi \"M! Countdown\", \"Music Bank\", \"Show! Music Core\" e \"Inkigayo\"."}
{"id": "4950616", "revid": "26630", "url": "https://it.wikipedia.org/wiki?curid=4950616", "title": "ALTIMIT", "text": ""}
{"id": "4950617", "revid": "163662", "url": "https://it.wikipedia.org/wiki?curid=4950617", "title": "Jos\u00e9 Villegas (pittore)", "text": ""}
{"id": "4950618", "revid": "767487", "url": "https://it.wikipedia.org/wiki?curid=4950618", "title": "Nicola Mingo", "text": "Biografia.\nNicol\u00f2 Mingo detto Nicola, figlio di padre siciliano e madre napoletana, inizia a suonare la chitarra a soli 6 anni. \nStudia armonia jazzistica e contemporaneamente chitarra classica con maestri del Conservatorio di San Pietro a Majella dove si diploma nel 1985. \nPerfeziona il suo talento attraverso stage e seminari con i pi\u00f9 importanti chitarristi jazz a livello mondiale, e frequentando i corsi della Berklee.\nCarriera.\nInizia la sua carriera discografica in qualit\u00e0 di leader nel 1994 producendo \u201cWalking\u201d (Pentaflowers), presentandolo all'Umbria Jazz '94.\nDue anni dopo, incide il suo secondo lavoro discografico \u201cModern Age\u201d per la stessa casa discografica, presentandolo al Festival Jazz di Iseo '96.\nL'anno successivo \u00e8 inserito nell'album \u201cBlues for Bud\u201d (CDpM Lion), che raccoglie il meglio del panorama jazz italiano.\nNel 2001 pubblica \u201cTalkin' Jazz\u201d (Red Records), tributo ai musicisti che hanno reso grande la storia del jazz, ponendo l'accento sul lavoro dei chitarristi. Nello stesso anno collabora con Francesco Cafiso nell'album \"Very Early!\"\nNel 2004, esce il suo quarto lavoro \u201cGuitar Power\u201d edito da (Philology).\nNel 2007 \u00e8 il momento di \u201cParker's Dream\u201d (Rai Trade), tributo con la sola chitarra ad un grande del jazz mondiale: il sassofonista Charlie Parker. Nello stesso anno l'artista napoletano collabora in progetto didattico, il dvd \u201cSuonare nello stile di Wes Montgomery\u201d.\nNel 2009 \u00e8 inserito nella compilation \"Guitares Jazz\" edita dalla casa discografica francese Wagram Music, con il brano \"Blues For Grant Green\".\nNel 2011 con \u201cWe Remember Clifford\u201d il chitarrista approda all'Universal Music, omaggiando Clifford Brown, trombettista jazz statunitense.\nPartecipa all'Umbria Jazz '11, ed \u00e8 inserito nell'album \u201cInno all'Italia\u201d, nel quale tutti gli artisti, con il proprio strumento, suonano l'Inno di Mameli. L'anno successivo \u00e8 inserito nella raccolta \u201cThe Italian Jazz Job\u201d edito dall'Universal Music con il brano \"Narona\" e contribuisce come guest al lavoro di Fabiola Trivella, \u201cSoprano in jazz\u201d(Rai Eri).\nIl 13 maggio 2014 esce il suo settimo CD \u201cSwinging\u201d (Universal Music).\nAttualmente \u00e8 al suo ottavo lavoro discografico, \"Blues Travel\" (AlfaMusic 2019), un viaggio musicale nel blue note sound tipico del jazz anni Sessanta. Il CD \u00e8 inoltre presente su Spotify e sulle maggiori piattaforme streaming.\nStile.\nFra i dieci migliori chitarristi jazz italiani nel referendum \"Jazzit Award\" dei lettori della rivista \"Jazzit\" e \nconsiderato uno dei maggiori esponenti europei della chitarra modern mainstream jazz, egli trae spunto per il suo stile dai creatori del Bebop Charlie Parker e Dizzy Gillespie, espresso sotto il linguaggio chitarristico di Wes Montgomery: big sound, attacco deciso, direzione, fluidit\u00e0 d'esecuzione e naturalezza di espressione nella costruzione del discorso improvvisativo."}
{"id": "4950624", "revid": "767487", "url": "https://it.wikipedia.org/wiki?curid=4950624", "title": "Gli innocenti pagano", "text": "Gli innocenti pagano \u00e8 un film del 1952 diretto da Luigi Capuano.\nProduzione.\nIl film \u00e8 ascrivibile al genere melodrammatico-sentimentale, detto comunemente \"strappalacrime\", molto in voga in quel periodo tra il pubblico italiano (poi ribattezzato dalla critica con il termine \"neorealismo d'appendice\").\nDistribuzione.\nIl film venne distribuito nel circuito cinematografico italiano il 28 aprile del 1952."}
{"id": "4950625", "revid": "729019", "url": "https://it.wikipedia.org/wiki?curid=4950625", "title": "Isole Voron'i Ludki", "text": "Le isole Voron'i Ludki (in russo \u041e\u0441\u0442\u0440\u043e\u0432\u0430 \u0412\u043e\u0440\u043e\u043d\u044c\u0438 \u041b\u0443\u0434\u043a\u0438, \"ostrova Voron'i Ludki\") sono un gruppo di isole russe disabitate, bagnate dal mare di Barents.\nAmministrativamente fanno parte del Kol'skij rajon dell'oblast' di Murmansk, nel Circondario federale nordoccidentale.\nGeografia.\nLe isole sono situate nella parte centro-meridionale del mare di Barents, lungo la costa settentrionale della penisola di Kola, dalla quale sono separate dallo stretto Voron'i Ludki (\u043f\u0440\u043e\u043b\u0438\u0432 \u0412\u043e\u0440\u043e\u043d\u044c\u0438 \u041b\u0443\u0434\u043a\u0438). Distano dal continente, nel punto pi\u00f9 vicino, circa 500\u00a0m.\nLe Voron'i Ludki sono un gruppo composto da 5 isole principali e altrettanti scogli, poco al largo della costa di Murman, a nordest della foce della Voron'ja (\u0440\u0435\u043a\u0430 \u0412\u043e\u0440\u043e\u043d\u044c\u044f) e del golfo omonimo (\u0433\u0443\u0431\u0430 \u0412\u043e\u0440\u043e\u043d\u044c\u044f).\nOrientate in direzione nordovest-sudest, si sviluppano in lunghezza per circa 1,9\u00a0km e raggiungono un'altezza massima di 20,1\u00a0m s.l.m. sull'isola maggiore. 1,4\u00a0km a sudest si trova il villaggio abbandonato di Gavrilovo.\nIn particolare, da nordovest a sudest, le isole sono:\nIsole adiacenti.\nOltre a due isolotti senza nome lungo la costa orientale del golfo della Voron'ja, nelle vicinanze delle Voron'i Ludki si trovano:"}
{"id": "4950628", "revid": "254059", "url": "https://it.wikipedia.org/wiki?curid=4950628", "title": "Canon FTb", "text": "La Canon FTb, sorella minore della professionale F1, esce contemporaneamente a questa nel marzo del 1971 come aggiornamento della precedente Canon FT.\nA differenza di quest'ultima monta i nuovi obiettivi FD, che, pur mantenendo la medesima baionetta, introducono il simulatore del diaframma per consentire la misurazione a tutta apertura.\nLa macchina \u00e8 molto solida, tempi da 1\" a 1/1000 , totalmente meccanica, dotata del caricamento pellicola Quick Loader, da cui deriva la sigla FTb QL.\nLa seconda serie della FTb nel 1973 introduce qualche piccola miglioria, come la visione nel mirino del tempo impostato, la leva di carica ricoperta in plastica e una nuova leva per l'autoscatto - controllo profondit\u00e0 di campo."}
{"id": "4950630", "revid": "110157", "url": "https://it.wikipedia.org/wiki?curid=4950630", "title": "Il lato oscuro dell'anima", "text": "Il lato oscuro dell'anima (\"The Nightrunners\") \u00e8 un romanzo thriller e horror dello scrittore statunitense Joe R. Lansdale. Insieme al precedente romanzo dello stesso autore, \"Atto d'amore\", \u00e8 probabilmente una delle prime opere splatterpunk.\nStoria editoriale.\nIl romanzo \u00e8 stato scritto nel 1982 con il titolo \"Night of the Goblins\", successivamente modificato dall'autore in \"The Nightrunners\". A causa dei forti temi trattati, l'opera fu pubblicata con difficolt\u00e0 solo nel 1987, dalla casa editrice Dark Harvest Press. Prima di tale edizione il romanzo era stato richiesto dalla casa editrice Evening Star per essere incluso in un'ampia antologia di racconti horror, opera questa che non vide mai la luce.\nInizialmente Lansdale non aveva intenzione di scrivere un romanzo dell'orrore ma una storia di suspense, realistica, che parlasse di crimini; tuttavia, sviluppando il racconto, Lansdale ha iniziato a introdurre temi fantastici e dell'orrore, probabilmente influenzato da altri lavori appartenenti a tale filone che stava contemporaneamente scrivendo. Nonostante i temi fantastici trattati, il romanzo non abbandona mai completamente l'idea iniziale di una storia realistica: Lansdale lascia quindi aperta al lettore la scelta di attribuire gli eventi narrati a manifestazioni sovrannaturali, oppure a semplici allucinazioni di uno dei protagonisti, Brian.\nNel 2012 Lansdale, con la collaborazione di Neal Barret Jr. ha trasposto la storia del romanzo in un copione, pubblicato nella raccolta \"Written with a Razor: Short Stories and a Screenplay\", in attesa di un eventuale adattamento cinematografico dell'opera. In questo libro, tra l'altro, ricompare la figura del \"Dio del Rasoio\" che ha fatto il suo ingresso in scena per la prima volta in \"Il lato oscuro dell'anima\" e che \u00e8 il protagonista di altri due racconti inclusi nella raccolta.\nTrama.\nCinque ragazzi viaggiano di notte lungo le strade del Texas a bordo di una Chevrolet Impala del 1966. Tre di loro sono degli assassini seriali e altri due si sono aggregati incoscientemente al gruppo e ora non osano separarsene. Tre mesi e mezzo prima il loro capo, il non ancora diciottenne Clyde, era stato arrestato subito dopo aver stuprato una loro ex professoressa, Becky Shiner. Quello era stato solo l'ultimo di una spaventosa serie di stupri perpetrati dal branco e culminati in altrettanti brutali e sadici omicidi che avevano sconvolto la citt\u00e0 di Galveston (Texas). Anche Becky era avviata alla stessa sorte se non fosse stato per il tempestivo intervento di un vicino di casa che aveva stordito Clyde impedendogli di uccidere la ragazza dopo la violenza. I complici tuttavia erano riusciti a fuggire dopo aver sgozzato il soccorritore. Clyde si era suicidato impiccandosi in prigione ma non \u00e8 realmente morto, poich\u00e9 rivive dentro la mente di uno dei tre giovani complici, Brian.\nClyde aveva raccolto intorno a s\u00e9 un gruppo di abietti ragazzi e li aveva iniziati al sadismo, alla necrofilia e a ogni sorta di vizio grazie alla sua personalit\u00e0 carismatica. Il gruppo, costituito dagli ex complici Stone e Looney Tunes \u00e8 ora capeggiato da Brian e a questi si sono aggiunti gli ingnari Jimmy e la sua ragazza Angela. Brian \u00e8 stato posseduto dallo spirito dannato di Clyde che esige vendetta nei confronti di Becky e spinge l'amico a completare l'opera iniziata mesi prima. Il \"Dio del Rasoio\", entit\u00e0 sovrannaturale e implacabilmente crudele ha promesso a entrambi un'eterna ricompensa fatta di vizi qualora Brian porti a termine la vendetta oppure strazi indicibili in caso di insuccesso.\nBecky ora \u00e8 ossessionata da ricorrenti visioni che la terrorizzano e di cui non riesce a comprenderne il senso. Il marito, il pavido Monty, tenta di psicanalizzare il significato di quelli che considera solo vaneggiamenti. L'incapacit\u00e0 di riuscire ad aiutare la moglie a superare il trauma subito sta allontanando i due; tra l'altro Becky, conoscendo l'animo vile del marito, nascosto dietro una maschera di falso moralismo e non violenza, inconsciamente accusa Monty di non essere in grado di proteggerla. Per cercare di ritrovare la serenit\u00e0 i due si trasferiscono nella piccola cittadina di Minnanette, nella casa al lago degli amici Eva e Dean Beaumont.\nNel frattempo la banda di Brian ha torturato i Beaumont e, prima di ucciderli, li ha costretti a confessare il luogo dove si rifugia la coppia di amici. Il ritrovamento del corpo di un poliziotto ucciso dalla gang ha scatenato la polizia sulle loro tracce ma i giovani efferati criminali non sembrano preoccuparsene e anzi tentano di estorcere l'esatta ubicazione della casa dei Beaumont bruciando vivo Pop, il proprietario del locale emporio. Nonostante non siano riusciti ad ottenere informazioni da Pop, i folli criminali riescono comunque a trovare la casa e si accingono ad attuare il loro folle proposito, non prima di essersi liberati dei titubanti Jimmy e Angela, uccisi in modo raccapricciante.\nAlcune inquietanti vicende convincono Monty che le visioni di Becky sono precognizioni e che gli incubi in cui si vede nuovamente aggredita e uccisa sono delle premonizioni. Tuttavia la consapevolezza dell'imminente pericolo non li aiuta in alcun modo e i due vengono assediati dalla gang mentre un trasfigurato Brian, ormai posseduto dallo spirito di Clyde urla alla sconvolta Becky promesse di morte dolorosa e lenta. Monty per\u00f2 ritrova in s\u00e9 il coraggio di cui credeva essere privo e organizza un'efficace difesa. Accorrono due poliziotti guidati sul luogo dell'assalto dall'ultima flebile testimonianza del morente Pop, solo per essere uno di essi immediatamente ucciso da un colpo sparato da Stone, e il secondo assassinato da Brian dopo essere per\u00f2 riuscito a eliminare Stone. Monty riesce a uccidere Looney Tunes che, impaziente, si era introdotto da solo nella casa. Brian riesce a mettere fuori combattimento il pur tenace Monty, sparandogli contro tre colpi di pistola e quindi si rivolge contro Becky. La donna, rivivendo con rabbia il trauma subito si avventa contro Brian, oramai trasfiguratosi nell'amico morto, viene a sua volta colpita ma acceca il ragazzo con dell'acqua bollente per poi ucciderlo, evirandolo."}
{"id": "4950634", "revid": "110157", "url": "https://it.wikipedia.org/wiki?curid=4950634", "title": "New Holland Construction", "text": "La New Holland construction \u00e8 una multinazionale che produce macchine movimento terra.\nStoria.\nNel 1987 la Fiat-Allis, costola della Fiat impegnata nella produzione di macchine movimento terra, stava attraversando una crisi commerciale, legata all'assenza di aggiornamenti tecnologici per alcune tipologie di macchine.\nBuona parte del problema era legato all'assenza di ricerca e sviluppo tecnologico per linea degli escavatori cingolati, rimasta ferma agli anni settanta. Proprio in funzione di ci\u00f2 i vertici aziendali decisero di stringere un'alleanza con la multinazionale giapponese Hitachi construction machinery per lo sviluppo di una moderna linea di escavatori, capace di competere con i modelli dei concorrenti. La joint-venture dur\u00f2 circa 15 anni, periodo nel quale la Fiat-Hitachi. Nel 2002 la rottura dell'accordo con Hitachi, port\u00f2 prima ad una nuova joint venture con la giapponese Kobelco e poi alla creazione della New Holland construction, nata dalla fusione di Fiat Allis, Fiat Kobelco, O&amp;K e New holland, societ\u00e0 del gruppo CNH global, Brand di Fiat Industrial.\nFabbriche.\nLe fabbriche in cui CNH Industrial costruisce le macchine con il marchio New Holland sono:"}
{"id": "4950640", "revid": "486946", "url": "https://it.wikipedia.org/wiki?curid=4950640", "title": "Associazione Sportiva Dilettantistica Calcio Femminile Bardolino Verona", "text": ""}
{"id": "4950652", "revid": "4175", "url": "https://it.wikipedia.org/wiki?curid=4950652", "title": "Live 8 Johannesburg", "text": "Il 2 luglio 2005, uno dei concerti del Live 8 si \u00e8 tenuto nella Mary Fitzgerald Square nel sobborgo di Newtown, a Johannesburg, in Sudafrica.\nL'evento \u00e8 indicato anche come \"Live 8 Johannesburg\", \"Live 8 Jo'burg\", e \"Live 8 South Africa\".\nUn discorso \u00e8 stato fatto dall'ex presidente sudafricano Nelson Mandela, che \u00e8 stato accolto con una standing ovation di 5 minuti dal pubblico."}
{"id": "4950654", "revid": "767487", "url": "https://it.wikipedia.org/wiki?curid=4950654", "title": "Il principe Sami", "text": "Il principe Sami (\"Prinz Sami\") \u00e8 un film muto del 1918 diretto da Ernst Lubitsch.\nProduzione.\nIl film fu prodotto dalla Projektions-AG Union (PAGU).\nDistribuzione.\nUsc\u00ec nelle sale cinematografiche tedesche nel gennaio 1918."}
{"id": "4950659", "revid": "182193", "url": "https://it.wikipedia.org/wiki?curid=4950659", "title": "Associazione Sportiva Giana Erminio", "text": "L'Associazione Sportiva Giana Erminio, meglio nota come Giana Erminio (nonch\u00e9 \"Erminio Giana\", \"Giana Erminio Gorgonzola\" o ancora \"Giana\"), \u00e8 una societ\u00e0 calcistica italiana con sede nella citt\u00e0 di Gorgonzola (MI). \nMilita in Serie C, terza divisione del campionato italiano di calcio.\nFondata nel 1909 con la denominazione di \"Unione Sportiva Argentia\", ha adottato il corrente appellativo dapprima transitoriamente nel 1933 e in maniera stabile dal 1947: per oltre un secolo ha preso parte a competizioni dilettantistiche a carattere locale (regionale e provinciale), accedendo al livello professionistico per la prima volta nel 2014.\nNella stagione 2021-2022 la Giana Erminio \u00e8 l'unica societ\u00e0 calcistica professionistica d'Italia a portare come denominazione un antroponimo.\nStoria.\nLa tradizione sportiva della squadra affonda le sue origini al 1909, anno in cui un gruppo di giovani gorgonzolesi fond\u00f2 l\"Unione Sportiva Argentia\" (dall'antico toponimo latino della citt\u00e0, \"Curte Argentia\"), che inizi\u00f2 l'attivit\u00e0 agonistica in tornei calcistici a carattere locale. Nel 1928 l'Argentia si affili\u00f2 alla FIGC e si iscrisse in Terza Divisione, che al tempo era il massimo livello calcistico regionale lombardo, nonch\u00e9 il 4\u00ba livello dei campionati italiani.\nVerso gli anni 1930 l'Argentia si sciolse e nel 1931 venne fondata l\"Unione Sportiva Gorgonzola\", che nel 1932 adott\u00f2 la denominazione di \"G.S. Erminio Giana\", in onore di un diciannovenne gorgonzolese, sottotenente del 4\u00ba Reggimento del Battaglione alpino \"Aosta\", caduto sul Monte Zugna (tra le province di Trento e Vicenza) nel 1916, durante la Prima guerra mondiale, ed insignito della medaglia d'argento al valor militare. Nel 1944 il sodalizio cambi\u00f2 nome in \"ENAL Gorgonzola\", per poi diventare nel 1947 \"A.S. Erminio Giana\". La madre del soldato decise di sostenere materialmente la squadra, che per onorare la memoria del Giana e come ringraziamento decise di adottare come divisa di gioco ufficiale una maglia nera (ad indicare il lutto) con bordi bianchi, calzoncini bianchi e calzettoni neri con risvolto bianco. In seguito la divisa venne ulteriormente modificata, assumendo i colori biancoazzurri, ma talora mantenendo al suo interno dei dettagli neri.\nLa compagine (che cambi\u00f2 poi nome in \"Giana Erminio\") milit\u00f2 per decenni nei campionati regionali lombardi, senza spingersi oltre. Una crescita del livello dell'attivit\u00e0 si debbe all'apporto dell'imprenditore Oreste Bamonte, che rilev\u00f2 il club nel 1985, dandogli solidit\u00e0 economico-amministrativa e consentendogli di militare stabilmente tra Promozione ed Eccellenza.\nA partire dalla stagione 2011-2012 la Giana diede inizio a un ciclo di risultati positivi: la squadra vinse in sequenza il girone F di Promozione Lombardia, poi il girone B di Eccellenza Lombardia e infine il girone A di Serie D (categoria in cui la Giana era debuttante assoluta). Cos\u00ec, nel 2014, il sodalizio gorgonzolese fu promosso in Lega Pro, entrando per la prima volta nella sua storia nel calcio professionistico italiano. La promozione, rendendo necessari dei lavori di ampliamento e adeguamento dello stadio comunale Citt\u00e0 di Gorgonzola, costrinse la Giana a trasferire momentaneamente il suo terreno di casa presso lo stadio Brianteo di Monza. A lavori conclusi, a seguito dei pareri favorevoli di Commissione Provinciale di Vigilanza sui locali di pubblico spettacolo e della Lega Pro, lo stadio venne dichiarato nuovamente agibile il 16 marzo 2015; il 20 marzo successivo la Commissione Criteri Infrastrutturali della FIGC diede il nullaosta alla riapertura dell'impianto, consentendo alla Giana di ricominciare a giocarvi a partire dalla gara interna di sabato 21 contro il .\nLa prima stagione di militanza tra i professionisti si conclude con la salvezza, ottenuta il 1\u00ba maggio 2015 grazie alla vittoria esterna a Bolzano contro il FC S\u00fcdtirol, con un turno d'anticipo sulla fine del campionato. Pi\u00f9 o meno analoga \u00e8 anche l'annata successiva, ove la Giana si garantisce la permanenza in terza serie alla 32\u00aa giornata battendo in trasferta il Padova. In ambedue le stagioni la squadra mantiene la propria ossatura di base, integrando la rosa con elementi del proprio settore giovanile, nonch\u00e9 con giocatori prelevati a poco prezzo da squadre dilettantistiche e alcuni professionisti di maggior esperienza quali Andrea Gasbarroni, Claudio Grauso, Tiziano Polenghi (in rosa dal 2015 al 2016), Salvatore Bruno e Alex Pinardi (ingaggiati dal 2016 al 2018).\nAlla terza stagione in terza serie la Giana fa un salto di qualit\u00e0: grazie soprattutto a un girone di ritorno d'alto livello, i biancazzurri terminano la stagione regolare piazzandosi quinti nel gruppo A, qualificandosi per la prima volta nella loro storia ai play-off per la promozione in Serie B. Analogo risultato viene conseguito nella stagione 2017-2018.\nPi\u00f9 difficile si rivela la stagione 2018-2019, in vista della quale il tecnico Cesare Alb\u00e8 si dimette (dopo circa 25 anni di mandato) e assume la carica di vicepresidente: la squadra, affidata a Raul Bertarelli (viceallenatore nelle stagioni precedenti), fatica a rendere a buoni livelli. Il 19 gennaio 2019, a seguito della sconfitta per 5-0 contro l', con la squadra penultima nel girone B, Bertarelli si dimette: dopo un breve ritorno di Alb\u00e8, il 25 febbraio la panchina \u00e8 affidata a Riccardo Maspero, che rivitalizza i biancazzurri e li conduce alla salvezza con una giornata d'anticipo sulla fine della stagione regolare.\nLa gestione Maspero avr\u00e0 per\u00f2 breve prosieguo: nell'annata seguente una nuova crisi di rendimento gli costa l'esonero in favore del rientro (stavolta stabile) di Alb\u00e8. Ai primi del 2020 la Giana, pur se comunque ancora invischiata nella bassa classifica del girone A di Serie C, mostra segni di ripresa, ma il campionato s'interrompe per via dell'epidemia di COVID-19, che dal mese di febbraio conduce al \"blocco\" quasi totale del sistema sportivo italiano. Dopo alcuni mesi di stop e contrasti tra squadre, FIGC e Lega Italiana Calcio Professionistico, l'8 giugno 2020 si decide di cristallizzare la situazione nei tre gironi di terza serie (con oltre 10 giornate di \"regular season\" non disputate), promuovendo e retrocedendo direttamente le prime e le ultime classificate e disponendo la disputa di play-off e play-out tra le aventi diritto. La Giana viene pertanto abbinata all' per lo spareggio retrocessione, che vede infine prevalere i sardi grazie alla vittoria interna per 1-0 e al pareggio esterno per 1-1. La discesa nel dilettantismo viene per\u00f2 invalidata d'ufficio il 31 agosto 2020, allorch\u00e9 la Giana \u00e8 riammessa in terza serie a completamento organici.\nLa Giana si ritrova nelle retrovie anche nella stagione 2020-2021: la squadra, inizialmente affidata ancora a Cesare Alb\u00e8, chiude il girone d'andata al 19\u00b0 e penultimo posto. L'ingaggio del tecnico Oscar Brevi prelude bens\u00ec a una ripresa e nel girone di ritorno i biancazzurri distaccano la coda della classifica e, complice l'infimo rendimento di Pistoiese e Lucchese (penultima e terzultima, ma escluse dai playout in quanto distaccate oltre otto punti dalle squadre soprastanti) centrano infine il 16\u00ba posto e la salvezza diretta.\nColori e simboli.\nColori.\nI colori sociali della Giana sono il bianco e l'azzurro, con l'aggiunta del nero. Vestendo le prime due tinte (che nella divisa casalinga si distribuiscono a strisce verticali di eguali dimensioni) il club della Martesana ha raggiunto i suoi massimi successi. Nel corso della sua storia \u00e8 tuttavia attestato l'utilizzo di divise dai colori differenti: osservando le foto di squadra degli anni 1930 si nota come le maglie (pur sempre strisciate) non presentino il colore bianco. Diversamente, negli anni 1980 \u00e8 noto l'uso di maglie integralmente nere, decorate da \"pinstripes\" verticali bianche.\nNon \u00e8 invece attestato uno stile prevalente per le maglie da trasferta, le terze divise o le casacche dai portieri: negli anni del professionismo la Giana ha infatti giostrato su colori differenti, semplicemente \"staccandosi\" cromaticamente dalla maglia interna. I giocatori di Gorgonzola hanno dunque vestito di anno in anno indumenti colorati in giallo, blu, rosso o verde.\nSimboli ufficiali.\nStemma.\nLo stemma della squadra - adottato a seguito della promozione in Lega Pro del 2014 - \u00e8 costituito da un ancile nero bordato di bianco ed azzurro, con al centro un pallone da calcio. Al di sopra di tale pallone \u00e8 riportata la denominazione societaria in caratteri bianchi, al di sotto l'anno di fondazione della squadra (1909). Nell'estremit\u00e0 inferiore dell'ovale trovano posto due scaglioni rovesciati, rispettivamente di colore bianco e azzurro.\nIl suddetto emblema risulta essere un adeguamento degli stemmi precedentemente adottati negli anni 2010, i quali differivano da codesto unicamente per la dicitura sociale e i caratteri tipografici adottati.\nAnalogamente di forma ovale (ma disposto orizzontalmente) era lo stemma sociale adottato fino ai primi anni 2000: di colore azzurro bordato di nero e di bianco, conteneva sulla sinistra la denominazione sociale (a caratteri neri) e sulla destra due V (bianca e nera) sovrapposte, un pallone da calcio e l'anno di fondazione.\nNella simbologia della squadra rientra altres\u00ec il leone rampante nero, mutuato dallo stemma comunale di Gorgonzola.\nInno.\nDalla primavera del 2014 il club adotta come inno il brano \"Giana Sogno Biancazzurro\", composto ad hoc dalla MM2 band (complesso basato nella citt\u00e0 metropolitana di Milano) e inciso coralmente insieme ai giocatori all'epoca sotto contratto con la Giana Erminio.\nMascotte.\nDalla stagione 2018-2019 la mascotte della squadra \u00e8 Erminio, un leone antropomorfo vestito con la maglia da gioco biancazzurra: la sua figura \u00e8 ispirata ai leoni rampanti che campeggiano nello stemma araldico di Gorgonzola, mentre il nome \u00e8 il medesimo del soldato alla cui memoria la societ\u00e0 adotta la propria ragione sociale. La mascotte si esibisce regolarmente prima dell'inizio delle gare interne della Giana.\nStrutture.\nStadio.\nLa squadra gioca gli incontri casalinghi allo stadio comunale di Gorgonzola, situato nel centro cittadino, presso il Naviglio della Martesana. La struttura (aperta in data ignota, ma sicuramente gi\u00e0 attiva nel 1954) \u00e8 stata radicalmente ristrutturata ed ampliata tra il 2014 e il 2015 a seguito della prima promozione in Lega Pro della Giana: pu\u00f2 ospitare spettatori (di cui 800 ospiti) suddivisi in tre tribune con posti totalmente a sedere, numerati e dotati di seggiolini. Il terreno di gioco, in erba naturale, misura \u00d7 .\nPer consentire la messa in opera della ristrutturazione, la squadra ha disputato le partite interne tra l'inizio e la trentesima giornata del campionato 2014-2015 presso lo stadio Brianteo di Monza.\nCentro di allenamento.\nDal 2014 al 2020 le selezioni societarie hanno perlopi\u00f9 svolto le sedute di allenamento presso il centro sportivo \"Seven Infinity\" di via Toscana a Gorgonzola, provvisto di due campi da calcio scoperti in erba sintetica (rispettivamente da 11 e da 7 giocatori), due campi da calcio a 5 coperti in erba sintetica, una palestra e tre piscine coperte (da 25, 16 e 6 m di lunghezza).\nNella stagione 2020-2021 la sede della preparazione \u00e8 stata trasferita al centro sportivo di via Mazzini nel limitrofo comune di Cassina de' Pecchi; esso dispone di una tribuna coperta da 700 posti, una pista d'atletica e due campi da calcio, uno a 11 e uno a 5, realizzati in erba sintetica e provvisti di impianto di illuminazione.\nSociet\u00e0.\nDal punto di vista amministrativo e sportivo la Giana Erminio si caratterizza per una grande continuit\u00e0 gestionale: il presidente e proprietario Oreste Bamonte (imprenditore nel ramo caseario originario di Battipaglia) \u00e8 in carica dal 1985, risultando pertanto al 2021 il secondo titolare di un club professionistico in Italia per longevit\u00e0 (preceduto solo da Luigi Fresco, presidente-allenatore della Virtus Verona dal 1982).\nUn simile primato di longevit\u00e0 relativamente agli allenatori \u00e8 stato detenuto da Cesare Alb\u00e8, che ha seduto sulla panchina della prima squadra ininterrottamente dal 1994 al 2018 e poi di nuovo \"ad interim\" per brevi momenti degli anni successivi, nei quali \u00e8 perlopi\u00f9 passato a ricoprire incarichi direzionali sempre in seno al club.\nParimenti longevi sono il responsabile della gestione Angelo Colombo (in carica dal 1999 e precedentemente per tre decenni dapprima giocatore e poi impiegato del club) e il responsabile del settore giovanile Enrico Alb\u00e8 (fratello minore di Cesare), in carica dal 1997.\nOrganigramma societario.\nDal sito internet ufficiale della societ\u00e0.\nSettore giovanile.\nNella stagione 2015-2016 il settore giovanile del club gestisce tre formazioni, militanti nelle categorie Berretti provinciale, Under-17 Lega Pro e Under-15 Lega Pro professionisti. Ad esse si aggiungono le attivit\u00e0 di base, comprendenti le selezioni Esordienti e Pulcini e la scuola calcio, la cui organizzazione \u00e8 demandata alla Tritium di Trezzo sull'Adda.\nLe squadre giovanili interne ed affiliate al club svolgono le loro attivit\u00e0 (allenamenti e partite) al centro sportivo \"Seven Infinity\" di Gorgonzola e allo stadio La Rocca di Trezzo sull'Adda.\nNella stagione 2018-2019 la Berretti della Giana Erminio \u00e8 diventata la prima squadra giovanile gorgonzolese a qualificarsi alla fase nazionale del relativo campionato.\nTifoseria.\nStoria.\nDate l'origine e la storia della Giana Erminio (piccola societ\u00e0 espressione di una cittadina dell'hinterland milanese, con una lunga militanza nelle categorie regionali lombarde), il club gode di un seguito di tifosi di ridotte dimensioni. Nell'ambito dei supporters gorgonzolesi, negli anni 2010 sono comunque esistiti due piccoli gruppi di tifo organizzato d'ispirazione ultras, denominati rispettivamente \"Highlanders\" (abbreviato \"High\") e \"Quelli di sempre\" (o \"QDS\"), che nelle partite casalinghe erano soliti prendere posto nella tribuna sud dello stadio comunale di Gorgonzola. Per quel che riguarda la tifoseria \"moderata\" \u00e8 invece esistito il \"Giana Erminio Fan Club\", che si proponeva genericamente quale punto di raccolta di tifosi del club, al di l\u00e0 dell'orientamento ideale degli stessi.\nNella stagione 2015-2016 la tifoseria della Giana fu colpita da nove ingiunzioni Daspo irrogate ad altrettanti aderenti ai suddetti gruppi (tutti con piccoli precedenti penali), resisi responsabili in diverse circostanze di scontri con le Forze dell'Ordine e intemperanze sugli spalti (con lancio di oggetti e fumogeni in campo), risultando pertanto la pi\u00f9 \"colpita\" da tali restrizioni tra le squadre del proprio girone di Lega Pro. Due di loro vennero brevemente posti in stato di fermo ai primi di settembre 2015.\nProprio l'attenzione delle forze dell'ordine nei confronti degli ultras (da essi giudicata eccessiva) fu alla base degli atti di protesta messi in atto durante le stagioni 2015-2016 e 2016-2017: a pi\u00f9 riprese i gruppi organizzati dapprima esibirono i propri striscioni capovolti e successivamente disertarono molte partite interne ed esterne della Giana. Infine ambedue i gruppi hanno annunciato il proprio scioglimento nell'estate 2017, lamentando un perdurante clima ostile nei propri confronti e lasciando la selezione biancazzurra priva di un supporto organizzato.\nGemellaggi e rivalit\u00e0.\nNel corso della stagione 2014-2015, la tifoseria organizzata della Giana Erminio ha intrapreso un rapporto d'amicizia con gli ultras della Cremonese, mentre nell'annata precedente aveva mostrato simpatia nei confronti dei supporters dell'Asti.\nRapporti negativi si registrano con la tifoseria del Derthona (rivale dell'Asti), nonch\u00e9 con quella della Feralpisal\u00f2 e con gli ultras del , resisi responsabili, il 22 febbraio 2015, di un'aggressione ai danni di due supporter gorgonzolesi, avvenuta all'esterno dello stadio Brianteo al termine della gara di campionato vinta per 2-1 dalla Giana contro i biancorossi locali. Altra rivalit\u00e0 intercorre con la tifoseria della Pro Sesto, con la quale gli ultras della Giana si scontrarono al termine di un'amichevole giocata il 1\u00ba agosto 2015 allo stadio Breda di Sesto San Giovanni.\nAltre problematiche tra tifoserie si registrarono il 19 settembre 2015, in occasione del match interno contro il Cuneo valido per il campionato di Lega Pro 2015-2016: prima dell'incontro due supporters della Giana Erminio colpiti da Daspo vennero fermati dalle Forze dell'Ordine per aver violato le disposizioni restrittive cui erano obbligati ad ottemperare (l'uno avendo tentato di accedere allo stadio Citt\u00e0 di Gorgonzola, l'altro per essersi aggregato ad un ritrovo di tifosi locali). A fine partita inoltre un tifoso ospite venne aggredito nelle pertinenze dello stadio; in seguito la tifoseria organizzata biancazzurra neg\u00f2 ogni coinvolgimento in quest'ultimo fatto. Sempre in occasione di un match contro il Cuneo, il 30 gennaio 2016 tre tifosi della Giana vennero colpiti da Daspo per aver insultato con epiteti di stampo razzista e tentato di malmenare un operatore del servizio sanitario di origine senegalese in servizio allo stadio Fratelli Paschiero, opponendo poi resistenza all'intervento della polizia.\nOrganico.\nRosa 2021-2022.\n\"Aggiornata all'11 gennaio 2022.\"\nStaff tecnico.\nAggiornato al 10 novembre 2021."}
{"id": "4950660", "revid": "999163", "url": "https://it.wikipedia.org/wiki?curid=4950660", "title": "Doctor Eminens", "text": ""}
{"id": "4950676", "revid": "124324899", "url": "https://it.wikipedia.org/wiki?curid=4950676", "title": "Richard Yearwood", "text": "Richard Yearwood da la voce a Rick della serie \"Dino Crisis\", ed \u00e8 noto anche per il doppiaggio di T-Bear in \" Blood Brothers\". \u00c8 famoso soprattutto per aver dato la voce a Donkey Kong nella serie \"Donkey Kong Country\"."}
{"id": "4950682", "revid": "256896", "url": "https://it.wikipedia.org/wiki?curid=4950682", "title": "Trattato Anglo-Irlandese", "text": ""}
{"id": "4950683", "revid": "767487", "url": "https://it.wikipedia.org/wiki?curid=4950683", "title": "Twinkle Twinkle (Secret)", "text": "Twinkle Twinkle \u00e8 il terzo singolo giapponese del gruppo musicale sudcoreano Secret, pubblicato nel 2012 dall'etichetta discografica Sony Music Associated Records.\nIl disco.\nDopo l'uscita di \"So Much for Goodbye\" nel febbraio 2012, le Secret rivelarono la pubblicazione di un singolo giapponese nel giugno 2012. Nel marzo 2012, la TS Entertainment annunci\u00f2 il titolo, \"Twinkle Twinkle\", e aggiunse che la canzone sarebbe stata usata come sigla finale dello spin-off di \"Naruto\", \"Naruto SD: Rock Lee no Seishun Full-Power Ninden\". Il video musicale di \"Twinkle Twinkle\" fu pubblicato l'11 maggio e il singolo completo il 13 giugno 2012, in tre diverse edizioni: l'edizione normale, l'edizione limitata A e l'edizione limitata B.\nTracce.\nEdizione limitata B: la normale edizione e il DVD che contiene il video musicale e il making-of di \"Twinkle Twinkle\"."}
{"id": "4950684", "revid": "339392", "url": "https://it.wikipedia.org/wiki?curid=4950684", "title": "Iniziativa di Difesa Strategica", "text": ""}
{"id": "4950685", "revid": "110157", "url": "https://it.wikipedia.org/wiki?curid=4950685", "title": "Superliga S\u00e9rie A 2013-2014 (maschile)", "text": "La Superliga S\u00e9rie A 2013-2014 si \u00e8 svolta dal 7 settembre 2013 al 13 aprile 2014: al torneo hanno partecipato 12 squadre di club brasiliane e la vittoria finale \u00e8 andata per la seconda volta all'Associa\u00e7\u00e3o Social e Esportiva Sada.\nRegolamento.\nIl campionato si \u00e8 svolto con una prima fase dove le dodici squadre si sono incontrate in un girone all'italiana con gare d'andata e ritorno per un totale di 22 giornate. Al termine della \"regular season\", le prime otto classificate hanno partecipato ai \"play-off\" scudetto, strutturati in ottavi di finale, quarti di finale, semifinali e finali, mentre le ultime quattro classificate disputano i \"play-out\"."}
{"id": "4950686", "revid": "1573940", "url": "https://it.wikipedia.org/wiki?curid=4950686", "title": "Chiesa di San Pelagio e San Massimo", "text": "La chiesa di San Pelagio e San Massimo o cattedrale di Cittanova (in croato: \"Crkva Sv. Pelagija i Sv. Maksima\") \u00e8 l'antica cattedrale cattolica della citt\u00e0 di Cittanova, in Croazia. La chiesa \u00e8 stata cattedrale della diocesi di Cittanova fino al 1831, anno di soppressione della diocesi.\nStoria.\nLa basilica presenta ancora tracce della forma originale, risalente al V-VI secolo, al momento della creazione della diocesi di Cittanova. Tracce di questo periodo sono ravvisabili sulla parete longitudinale nord. Il vecchio campanile posto sulla facciata della cattedrale \u00e8 stato demolito nell'anno 1874, per far spazio ad un nuovo campanile indipendente. La chiesa \u00e8 stata ristrutturata in pi\u00f9 occasioni:1408, 1580, 1746 e 1775. Nel Medioevo l'interno \u00e8 stato decorato con affreschi, come testimoniano alcuni resti sul lato sud. La facciata in stile neoclassico \u00e8 stata terminata nell'anno 1935. All'interno della chiesa, al di sotto dell'altare barocco, vi \u00e8 una cripta risalente al primo periodo romanico."}
{"id": "4950690", "revid": "1659756", "url": "https://it.wikipedia.org/wiki?curid=4950690", "title": "Tom Savage (giocatore di football americano)", "text": "Carriera universitaria.\nDopo aver iniziato a giocare a football presso la Cardinal O'Hara High School, Savage fu reclutato dagli Scarlet Knights della Rutgers University, con i quali divenne quarterback titolare gi\u00e0 alla settimana 2 della stagione 2009, dopo che questi avevano perso la partita inaugurale di tale stagione. Egli condusse gli Scarlet Knights al record di 9-4, passando per 2.211 yard, 14 touchdown, lanciando solo 7 intercetti, statistiche queste che rappresentarono il miglior risultato di tutti i tempi per un freshman quarterback della Big East ed il miglior risultato stagionale fatto registrare da un freshman quarterback nel 2009 alla voce rapporto touchdown/intercetti. Egli disput\u00f2 probabilmente il suo miglior incontro dell'anno nel St. Petersburg Bowl, vinto contro UCF, nel quale lanci\u00f2 14 passaggi completati su 27 per 294 yard e 2 touchdown. Al termine della stagione fu inoltre inserito nel All-American Freshman Team dalla Football Writers Association of America. L'anno seguente scese in campo in 6 partite partendo 4 volte come titolare e lanciando 43 passaggi completati su 83 per 521 yard e 2 touchdown. Ben presto per\u00f2 un infortunio alla mano lo tenne fuori, e le prestazioni del subentrato Chas Dodd bastarono a quest'ultimo per assicurarsi il posto da titolare nella cabina di regia degli Scarlet Knights, proprio a discapito di Savage che l'8 gennaio 2011 annunci\u00f2 la sua intenzione di dire addio a Rutgers.\nA distanza di un mese Savage annunci\u00f2 il suo trasferimento presso l'Universit\u00e0 dell'Arizona, operazione che secondo le regole NCAA gli sarebbe costata l'inoperativit\u00e0 durante la stagione 2011. Pi\u00f9 tardi, sul finire del 2011, decise nuovamente di cambiare aria a seguito dell'ingaggio, da parte di Arizona, di Rich Rodriguez come nuovo capo-allenatore. Savage avrebbe voluto far ritorno a Rutgers ma, impossibilitato dai regolamenti NCAA, nel mese di giugno annunci\u00f2 sul proprio profilo Twitter il suo approdo a Pittsburgh, dove fu \"redshirt\" (poteva allenarsi ma non disputare incontri ufficiali) nel 2012. Nel 2013, tornato a disputare una stagione intera a distanza di 3 anni, guid\u00f2 i Panthers con 2.958 yard, 21 touchdown e soli 9 intercetti ad un record di 7-6 e alla vittoria nel Little Caesars Pizza Bowl.\nCarriera professionistica.\nHouston Texans.\nDurante il corso del 2014 Savage scal\u00f2 rapidamente i pronostici degli addetti ai lavori tanto da essere pronosticato come una scelta tra primo e secondo giro del draft 2014. Alla fine fu scelto nel corso del quarto giro come 135\u00ba assoluto dagli Houston Texans, con i quali il 15 maggio firm\u00f2 il suo primo contratto da professionista, un quadriennale da 2,52 milioni di dollari di cui 300.584 garantiti alla firma. Debutt\u00f2 come professionista subentrando nel secondo quarto della gara della settimana 15 contro i Colts, dopo che il quarterback titolare Ryan Fitzpatrick sub\u00ec un infortunio alla gamba che lo tolse dai giochi per il resto della partita. La sua gara si concluse con 10 passaggi completati su 19 per 127 yard e un intercetto subito nel finale, mentre tentava di guidare Houston alla rimonta.\nNella stagione 2016, Savage fu la riserva del nuovo arrivo Brock Osweiler, firmato con un ricco contratto da Houston nella primavera precedente. Dopo diverse prestazioni deludenti, Savage lo sostitu\u00ec nel corso del primo tempo della gara della settimana 15 contro i Jacksonville Jaguars, guidando la squadra da uno svantaggio di 13-0 alla vittoria per 21-20, completando 23 passaggi su 36 per 260 yard. Il giorno successivo, l'allenatore Bill O'Brien nomin\u00f2 Savage titolare per la gara della settimana 16 contro i Cincinnati Bengals, in cui pass\u00f2 176 yard nella vittoria per 12-10, qualificando matematicamente Houston ai playoff.\nSavage fu nominato quarterback titolare per l'inizio della stagione regolare 2017 ma la sua prima partita dur\u00f2 solamente un tempo prima di venire sostituito dal rookie Deshaun Watson mentre i Texans erano nettamente in svantaggio contro i Jacksonville Jaguars. Dopo quella prestazione negativa fu Watson ad essere nominato titolare per la gara del secondo turno contro i Cincinnati Bengals. Questi rimase in campo fino all'ottavo turno con prestazioni di alto livello ma un grave infortunio in allenamento lo escluse per il resto dell'annata, cos\u00ec Savage torn\u00f2 ad essere nominato partente prima della settimana 9, perdendo in casa con gli Indianapolis Colts. La prima vittoria giunse contro gli Arizona Cardinals nell'undicesimo turno in cui pass\u00f2 230 yard, un touchdown e sub\u00ec un intercetto. Nella settimana 14 fu costretto a lasciare la partita contro i San Francisco 49ers a causa di una commozione cerebrale."}
{"id": "4950692", "revid": "767487", "url": "https://it.wikipedia.org/wiki?curid=4950692", "title": "Il coro misto femminile", "text": "Il coro misto femminile (\"Der gemischte Frauenchor\") \u00e8 un cortometraggio muto del 1916 diretto da Ernst Lubitsch.\nTrama.\nAll'arrivo di un nuovo maestro del coro, tutte le coriste perdono la testa per il nuovo venuto che fatica a tenerle a distanza. Sar\u00e0 solo l'intervento di Lizzie, la ragazza che ama, a salvarlo dalle sue focose ammiratrici.\nProduzione.\nIl film fu prodotto dalla Projektions-AG \u00bbUnion\u00ab (PAGU) (Berlin).\nDistribuzione.\nIn Germania, il film fu distribuito il 21 luglio 1916 con il titolo originale \"Der gemischte Frauenchor\"."}
{"id": "4950693", "revid": "196390", "url": "https://it.wikipedia.org/wiki?curid=4950693", "title": "Cattedrale di Dubrovnik", "text": ""}
{"id": "4950694", "revid": "1765139", "url": "https://it.wikipedia.org/wiki?curid=4950694", "title": "Drunken Sailor", "text": "Drunken Sailor (letteralmente: Marinaio ubriaco) \u00e8 un canto marinaresco, conosciuto anche come What Shall We Do with a/the Drunken Sailor? (letteralmente: Cosa faremo con un/il marinaio ubriaco\"?\").\nQuesto canto di lavoro nacque per accompagnare certi lavori a bordo di velieri, specialmente quelli che richiedevano un passo svelto e vivace. Si pensa che il canto risalga ai primi del XIX secolo o anche prima, in un periodo nel quale le ciurme delle barche, specialmente quelle dei vascelli militari, erano sufficientemente numerose da poter tirare una corda semplicemente marciando lungo il ponte. Con l'avvento delle navi postali e i clipper e le loro ciurme ridotte, che richiedevano differenti metodi di lavoro, l'uso di questo canto \u00e8 progressivamente scemato o \u00e8 passato all'accompagnamento di lavori meno faticosi.\n\"Drunken Sailor\" \u00e8 poi divenuta una canzone popolare fra i non-marinai nel XX secolo, fino a essere considerata uno dei canti marinareschi pi\u00f9 conosciuti dal pubblico. Numerosi artisti ne hanno proposto la loro versione in registrazioni e/o esibizioni e i media hanno contribuito alla sua popolarit\u00e0.\nAnche se non esiste una versione univoca del testo, esso contiene costantemente la domanda \"What shall we do with a drunken sailor, early in the morning?\" (letteralmente: \"Cosa faremo con un marinaio ubriaco, la mattina presto?)\". In alcune versioni, i versi successivi suggeriscono metodi per alleviare la sbornia o punire il marinaio ubriaco. Altre versioni, invece, prevedono il susseguirsi di ulteriori domande e risposte relative ad altri personaggi. La canzone \u00e8 la n.322 nel Roud Folk Song Index.\nOrigini.\nL'aria di questo canto marinaresco, che presenta una scala in modo dorico e un ritmo di marcia, \u00e8 stata comparata allo stile di una melodia di cornamusa.L'autore e l'origine di \"Drunken Sailor\" sono sconosciuti. Ad ogni modo, la melodia sembra avere delle somiglianze con il ritornello della ballata tradizionale irlandese \"\u00d3r\u00f3 s\u00e9 do bheatha abhaile\", da cui potrebbe quindi derivare.\nTesto della canzone.\n\"Ritornello:\"\n\"Strofe tradizionali:\"\n\"Strofe addizionali\"\n\"Strofe parodistiche:\"\nLa parola \"early\" \u00e8 spesso pronunciata \"earl-aye\" nelle esibizioni recenti. Pubblicazioni fra il XIX e XX secolo, comunque, non prevedono questo uso. N\u00e9 le registrazioni sul campo di Richard Maitland da parte di Alan Lomax (1939), n\u00e9 i numerosi marinai britannici veterani come James Madison Carpenter negli anni Venti usavano questa pronuncia. Ancora nella nota registrazione del 1956, Burl Ives pronunciava \"earl-eye\". In seguito, Stan Hugill, che pubblic\u00f2 nel 1961 l'influente \"Shanties from the Seven Seas\", afferm\u00f2 che la parola fu \"sempre\" pronunciata \"earl-aye\", ma quanto disse \u00e8 smentito da quanto detto sopra.\nThe drunken whaler.\n\"The drunken whaler\" (Il baleniere ubriaco) \u00e8 una reinterpretazione grottesco/parodistica creata da \"Copilot Strategic Sound + Music\", tratta dall'album \"Dishonored (Original Game Soundtrack)\" creata per l'omonimo videogioco del 2012."}
{"id": "4950696", "revid": "880827", "url": "https://it.wikipedia.org/wiki?curid=4950696", "title": "Cattedrale di Spalato", "text": ""}
{"id": "4950703", "revid": "123982328", "url": "https://it.wikipedia.org/wiki?curid=4950703", "title": "Residuo (bilancio comunale)", "text": "All'interno della gestione del bilancio comunale, i residui rappresentano la differenza tra le voci di entrata o di spesa iscritte a bilancio secondo il principio della gestione di competenza, e le stesse voci iscritte in accordo alla gestione di cassa. In altre parole, rappresentano la quota di entrate e spese che il comune prevedeva di realizzare nel corso dell'anno, che nonostante si siano concretamente manifestate non sono state riscosse o pagate dalla Tesoreria (ovvero non c'\u00e8 stato un vero flusso di denaro in entrata o in uscita). Per questo motivo si identificano spesso con il concetto di debito e credito della contabilit\u00e0 aziendale. \nResiduo attivo.\nI residui attivi vengono calcolati alla fine di ogni anno all'interno del bilancio consuntivo. Essi sono dati dalla differenza tra gli accertamenti (ovvero le entrate che si prevedevano di incassare a inizio anno) e le riscossioni (ovvero le entrate effettivamente incassate). \nI residui attivi vengono positivamente conteggiati nel risultato di esercizio in quanto rappresentano dei crediti che l'ente comunale vanta nei confronti di soggetti terzi. \nUn aspetto molto importante della gestione dei residui \u00e8 la valutazione della loro attendibilit\u00e0 : \u00e8 infatti importante che l'ente comunale cancelli dall'importo dei residui iscritti a bilancio per l'anno successivo quelle voci di entrata che prevede di non incassare o che prevede di incassare solo in parte.\nResiduo passivo.\nI residui passivi vengono calcolati alla fine dell'anno nel bilancio consuntivo e sono dati dalla differenza tra gli impegni (ovvero le spese che il comune prevedeva di dover sostenere nel corso dell'anno) e i pagamenti (ovvero le spese effettivamente sostenute e a fronte delle quali \u00e8 stata registrata un'uscita di cassa). \nI residui passivi contribuiscono negativamente al calcolo del risultato di amministrazione in quanto rappresentano dei debiti che obbligano l'ente comunale nei confronti di soggetti terzi."}
{"id": "4950712", "revid": "8660", "url": "https://it.wikipedia.org/wiki?curid=4950712", "title": "Campionato Italiano Football Americano Femminile 2014", "text": "La stagione 2014 del Campionato CIFAF, \u00e8 la 2\u00aa edizione del campionato di Football Americano femminile organizzato sotto l'egida della FIDAF.\nIl torneo inizier\u00e0 il Weekend del 3/4 maggio 2014, e terminer\u00e0 il 5 luglio 2014 con la disputa del II Rose Bowl Italia, al \"Mike Wyatt Field\" di Ferrara.\nAl campionato quest'anno partecipano 7 squadre, divise in 2 gironi. Le qualificate ai Playoff saranno le prime due di ogni girone."}
{"id": "4950717", "revid": "767487", "url": "https://it.wikipedia.org/wiki?curid=4950717", "title": "Re delle camicette", "text": "Re delle camicette (\"Der Blusenk\u00f6nig\") \u00e8 un cortometraggio muto del 1917 diretto da Ernst Lubitsch.\nTrama.\nSally Katz, a causa del suo comportamento insolente, viene licenziato. Pubblicando un annuncio, trova subito un nuovo lavoro da Lippmann, una ditta di camicette. Qui, la sua arguzia e la faccia tosta lo aiutano a far carriera, tanto che gli verr\u00e0 offerto un posto da manager.\nProduzione.\nIl film fu prodotto dalla Projektions-AG \u00bbUnion\u00ab (PAGU) (Berlin). Venne girato nell'aprile e nel maggio del 1917.\nDistribuzione.\nIl film, un cortometraggio di dodici minuti, venne presentato in prima nell'ottobre 1917 all'Union-Palast di Berlino.\nNel 2010, la pellicola \u00e8 stata proiettata al Festival di Locarno, nell'ambito di una retrospettiva dedicata a Lubitsch."}
{"id": "4950718", "revid": "767487", "url": "https://it.wikipedia.org/wiki?curid=4950718", "title": "Delitti contro la vita", "text": "Nel diritto penale italiano i delitti contro la vita sono disciplinati, insieme ai delitti contro l'incolumit\u00e0 individuale, dal Capo I, (\"Dei delitti contro la persona\"), Libro II del codice penale (art. 575 ss. c.p.).\nCollocazione sistematica.\nLa collocazione sistematica dei delitti contro la vita, trattati solo nel penultimo titolo del Libro II, risente dell'impostazione autoritaria del Codice Rocco. Nella classificazione dei reati, il legislatore fascista del 1930 ha infatti adottato una progressione discendente, ponendo al vertice la tutela dello Stato, della comunit\u00e0 e della famiglia, e relegando in secondo piano la tutela della persona oltrech\u00e9 del patrimonio; quest'impostazione \u00e8 stata poi ribaltata dalla Costituzione repubblicana, che pone la persona umana al centro del sistema di tutela.\nVa ricordato in proposito che il Codice Rocco tutela la vita umana anche nel contesto dei delitti contro l'incolumit\u00e0 pubblica (, Libro II). In questo caso, le condotte incriminate (come ad esempio quella del reato di strage) pongono a rischio la vita o l'integrit\u00e0 fisica di un numero indeterminato di individui; per questo motivo, tanto la \"lesione\" del bene protetto quanto la sua semplice \"messa in pericolo\" d\u00e0nno vita allo stesso delitto, anche se nel primo caso esso \u00e8 aggravato.\nOggettivit\u00e0 giuridica.\nIl bene giuridico tutelato dagli art. 575 ss. c.p. \u00e8 la vita; un bene che \u00e8 presupposto indispensabile del godimento di qualsiasi altro bene o diritto, e che viene ritenuto intrinseco alla persona umana. Ci\u00f2 fa dei delitti contro la vita i classici delitti naturali, incriminati costantemente da tutte le culture giuridiche, a tutela delle \u00abcondizioni-base\u00bb della societ\u00e0 organizzata.\nConcetto e limiti della vita umana.\nDestinatario della tutela degli art. 575 ss. c.p. \u00e8 l'essere umano vivente.\nNel concetto di \"essere umano\" rientra ormai pacificamente ogni essere generato da una donna, anche nel caso non abbia forma umana (\"monstrum\") o sia gravemente deforme (\"ostentum\"). Resta esclusa dalla previsione la vita animale e vegetale, che trova tutela nell'ambito dei delitti contro il patrimonio () e in quello della protezione della fauna e della flora selvatica ().\nCon il concetto di \"vita\" non interferisce pi\u00f9, come un tempo, il concetto di \"vitalit\u00e0\"; destinatario della tutela \u00e8 cio\u00e8 anche l'essere umano non vitale (neonato senza possibilit\u00e0 di sopravvivenza, malato terminale, moribondo).\nSe cos\u00ec non fosse, si determinerebbe infatti una discriminazione, vietata dall'art. 3 Cost. Solo alcuni soggetti che rivestono particolari qualifiche ricevono tutela pi\u00f9 intensa con la previsione dei delitti speciali degli art. 276 e 295 c.p., poich\u00e9 l'attentato alla loro vita \u00e8 al contempo un attentato alla personalit\u00e0 dello Stato.\n\u00c8 controverso il momento \"iniziale\" della vita umana, da ricondurre comunque al distacco del feto dall'utero (vita extrauterina). La giurisprudenza della Corte di Cassazione accoglie generalmente la tesi secondo cui la vita ha inizio al momento della rottura delle acque, sebbene parte della dottrina italiana, sulla scia di quella tedesca, indichi invece come momento iniziale l'insorgenza dei dolori dovuti alla dilatazione del collo dell'utero.\nAlla luce dell'art. 578 c.p. (\"Infanticidio in condizioni di abbandono materiale e morale\") si pu\u00f2 affermare in ogni caso che anche il feto durante il parto \u00e8 tutelato come vita umana, mentre lo stesso non vale per il semplice concepito.\nIl momento \"finale\" della vita umana, e con essa della tutela penale, \u00e8 segnato dalla morte, definita dalla L. 578 del 29 dicembre 1993 (art. 1) \u00abcessazione irreversibile di tutte le funzioni dell'encefalo\u00bb (morte cerebrale). Il tentativo di \u00abuccisione\u00bb del cadavere d\u00e0 vita a un'ipotesi di omicidio putativo o di reato impossibile; in entrambi i casi ovviamente non \u00e8 punibile (art. 49 c.p.).\nAborto.\nPer quanto sopra osservato, i delitti di \"aborto\" non appartengono alla categoria dei reati contro la vita e sono disciplinati dalla .\nSuicidio ed eutanasia.\nIl \"suicidio\" - o meglio il suo tentativo - non \u00e8 punibile. Ma le disposizioni degli art. 579 (\"Omicidio del consenziente\"), 580 (\"Istigazione o aiuto al suicidio\") e 593 c.p. (\"Omissione di soccorso\", che si applica anche in caso di tentato suicidio) dimostrano che il bene della vita \u00e8 \"indisponibile\", in linea con la previsione dell'; la vita \u00e8 dunque tutelata anche \"contro la volont\u00e0 dell'individuo\".\nIn tema di \"eutanasia\", comunque, alla luce dei progressi della medicina e della laicizzazione del diritto penale, \u00e8 aperto fin dagli anni 1980 un ampio dibattito sulla possibilit\u00e0 di riformare la disciplina del codice.\nSingole fattispecie.\nDelitti di omicidio.\nL'omicidio \u00e8 il delitto naturale per antonomasia. Al pari di un'altra sola fattispecie, l'aborto, questo reato conosce una tripartizione dell'elemento soggettivo dell'illecito penale: l'ordinamento italiano cio\u00e8 punisce, oltre all'omicidio volontario o doloso (art. 575 c.p.) e all'omicidio colposo (art. 589 c.p.), anche una forma intermedia, l'omicidio preterintenzionale (art. 584 c.p.).\nL'omicidio \u00e8 reato comune, ossia pu\u00f2 essere commesso da chiunque. \u00c8 poi reato a forma libera, ossia realizzabile con modalit\u00e0 non predeterminate e (eccetto il caso dell'omicidio preterintenzionale mediante percosse) anche per omissione. Il \"tentato omicidio\" \u00e8 forma incompiuta del solo omicidio volontario.\nNell'omicidio volontario si possono distinguere diverse intensit\u00e0 del dolo: \"dolo d'impeto\" (decisione improvvisa), \"dolo di proposito\" (decisione meditata) e \"premeditazione\" (decisione maturata con perseveranza). In quest'ultimo caso (art. 577 c.p.) l'omicidio \u00e8 aggravato.\nUn'altra ipotesi aggravata e speciale di omicidio doloso \u00e8 il parricidio, vale a dire l'omicidio di un parente stretto.\nFigure speciali di omicidio doloso.\nSono figure speciali di omicidio volontario:\nAltre ipotesi.\nCompletano il quadro della disciplina del codice a tutela della vita umana"}
{"id": "4950719", "revid": "181699", "url": "https://it.wikipedia.org/wiki?curid=4950719", "title": "Reati contro la vita", "text": ""}
{"id": "4950726", "revid": "1502217", "url": "https://it.wikipedia.org/wiki?curid=4950726", "title": "Legnano (ciclismo)", "text": "La Legnano \u00e8 stata una squadra ciclistica maschile italiana attiva dal 1907 al 1966. \u00c8 stata una delle squadre pi\u00f9 vincenti della storia del ciclismo. Aveva come colore sociale il verde Legnano.\nStoria.\nGli inizi.\nLa Legnano nacque nel 1907 in seno all'omonima azienda ciclistica italiana. I ciclisti pi\u00f9 famosi che corsero in questi anni per la Legnano furono Eberardo Pavesi, Ernesto Azzini, Carlo Galetti, Dario Beni, Giovanni Rossignoli, Clemente Canepari, Lucien Petit-Breton, Jean-Baptiste Dortignacq, Alfredo Sivocci, Giuseppe Contesini, Giuseppe Azzini, Maurice Brocco e \u00c9mile Georget; con essi, la Legnano inizi\u00f2 a raccogliere le prime vittorie sfidando, molto spesso, le squadre ciclistiche pi\u00f9 blasonate.\nLa Legnano pass\u00f2 dai colori grigio rossi allo storico colore verde Legnano nel 1918 per volere di Emilio Bozzi, proprietario dell'omonima azienda produttrice di biciclette a cui la squadra ciclistica faceva capo: l'obiettivo di Bozzi era fare della Legnano una squadra vincente formata da corridori di primo piano, che vincesse nelle competizioni agonistiche facendo pubblicit\u00e0 all'azienda.\nPer rendere la Legnano vincente nelle gare, Bozzi ide\u00f2 una nuova serie di modelli di bicicletta da corsa. Queste biciclette, che erano parecchio competitive lungo i saliscendi delle montagne, soffrivano per\u00f2 nelle tappe per passisti.\nLe vittorie importanti per la Legnano iniziarono nel 1921, con la conquista del Giro d'Italia da parte di Giovanni Brunero, successo che venne bissato sempre da Brunero l'anno successivo, questa volta con quattro corridori verde Legnano ai primi quattro posti della classifica finale.\nL'ingaggio di Alfredo Binda.\nLa vera svolta per la squadra ciclistica verde Legnano si ebbe nel 1925, quando la Legnano ingaggi\u00f2 un giovane Alfredo Binda: con Binda la Legnano vinse cinque edizioni del Giro d'Italia (1925, 1927, 1928, 1929 e 1933), record assoluto, ancora imbattuto, condiviso con Fausto Coppi ed Eddy Merckx.\nPer il suo strapotere nelle tappe, nel 1930 Binda fu pagato 22.500 lire dagli organizzatori del Giro per non partecipare alla corsa. Il Giro d'Italia del 1930 fu poi vinto da Luigi Marchisio, sempre della squadra ciclistica Legnano.\nCon queste vittorie, la Legnano divenne celebre in tutto il pianeta. In questi anni divent\u00f2 responsabile della squadra Eberardo Pavesi, nel frattempo ritiratosi dalle corse, che contribu\u00ec in modo decisivo al successo della squadra.\nGino Bartali, Fausto Coppi ed Ercole Baldini.\nNel 1936 la Legnano ingaggi\u00f2 un giovane Gino Bartali, con cui vinse 3 Giri d'Italia (1936, 1937 e 1946), 2 Tour de France (1938 e 1948), 3 Milano-Sanremo (1939, 1940, e 1947) e 3 Giri di Lombardia (1936, 1939 e 1940).\nNel 1939 la squadra verde Legnano assold\u00f2 Fausto Coppi, appena passato tra i professionisti, che venne messo al servizio del caposquadra Gino Bartali e che ripag\u00f2 subito la fiducia con la conquista del Giro d'Italia del 1940. Poco prima di lasciare la Legnano (1942), Coppi infranse il record dell'ora al velodromo Vigorelli di Milano. \nDopo l'abbandono di Bartali (1948), gli ultimi successi importanti della Legnano furono quelli di Ercole Baldini. Dopo le vittorie da dilettante, tra cui l'oro olimpico a Melbourne e la conquista del record dell'ora nel 1956, Baldini si aggiudic\u00f2, durante la militanza nella Legnano, il Giro d'Italia 1958 e il campionato del mondo su strada 1958 per professionisti (sebbene, in questo ultimo caso, l'alloro mondiale fu conquistato in maglia azzurra e non con i colori della Legnano).\nNel dopoguerra la Legnano si concentr\u00f2 nell'individuazione di giovani promesse del ciclismo, senza per\u00f2 ripetere i successi dei decenni precedenti. Di questo periodo sono Giuseppe Minardi, Giorgio Albani, Adriano Durante, Enrico Massignan e Imerio Massignan.\nIl declino e la chiusura.\nDopo le vittorie di Baldini, per la Legnano inizi\u00f2 un lento e costante declino, complice anche la decisione di non accettare sponsorizzazioni sulle maglie, che si concluse nel 1966 con la scomparsa della squadra.\nNel complesso, dal 1907 al 1966, la Legnano conquist\u00f2 complessivamente 7 Campionati del mondo di ciclismo su strada, 15 Campionati italiani di ciclismo su strada, 16 Giri d'Italia, 2 Tour de France, 10 Milano-Sanremo, 10 Giri del Piemonte e 14 Giri di Lombardia, aggiudicandosi, tra l'altro, 133 tappe al Giro d'Italia e facendo della compagine verde Legnano una delle squadre pi\u00f9 vincenti della storia del ciclismo.\nCon il termine della partecipazione diretta alle attivit\u00e0 agonistiche, non si esaur\u00ec il contributo delle biciclette Legnano al ciclismo: Maurizio Fondriest vinse i campionati del mondo di ciclismo su strada del 1988 su una bicicletta Legnano. L'omonima azienda produttrice legnanese continu\u00f2 infatti a produrre, accanto ai modelli da passeggio, biciclette sportive pensate anche per le corse. "}
{"id": "4950739", "revid": "4175", "url": "https://it.wikipedia.org/wiki?curid=4950739", "title": "Live 8 Eden Project", "text": "Il 2 luglio 2005, uno dei concerti del Live 8 si \u00e8 tenuto all'Eden Project, nella contea della Cornovaglia, in Inghilterra. L'evento \u00e8 stato soprannominato \"Africa Calling\", ma era conosciuto anche come \"LIVE 8: Africa Calling\" o \"Africa Calling: LIVE 8 presso l'Eden Project\".\nL'evento \u00e8 stato avviato dall'Amministratore delegato della \"Eden Project\", Tim Smit come un elemento essenziale della manifestazione a livello mondiale e in risposta alle critiche per l'assenza di artisti africani negli altri nove concerti. \u00c8 stato progettato, organizzato e gestito dallo Staff dell'Eden guidato da Howard Jones (direttore di reti umane, Eden Project) e il coinvolgimento di artisti \u00e8 stato coordinato da Peter Gabriel. In un primo momento non era parte degli eventi del Live 8. Gabriel successivamente contatt\u00f2 Bob Geldof, uno dei principali organizzatori del Live 8, e il concerto \"Africa Calling\" entr\u00f2 a far parte degli 8 eventi Live.\nIl concerto \u00e8 stato trasmesso in diretta sulla rete interattiva/digitale BBC. Un DVD di 130 minuti di \"Live8: Africa Calling\" \u00e8 stato messo in commercio il 25 ottobre 2005.\nArtisti in ordine di apparizione.\nPalcoscenico a cielo aperto\nMaestri di Cerimonia: Peter Gabriel &amp; Johnny Kalsi\nPalcoscenico Bioma\nL'attrice e Ambasciatrice di Buona Volont\u00e0 Angelina Jolie ha fatto un'apparizione speciale nello show.\n\u00b9 Anche esibito al Salone di Parigi il 2 luglio 2005\n\u00b2 Anche esibito alla mostra Edimburgo il 6 luglio 2005\n\u00b3 Eseguita anche presso il concerto Live 8, Regno Unito"}
{"id": "4950747", "revid": "767487", "url": "https://it.wikipedia.org/wiki?curid=4950747", "title": "Together (film 2009)", "text": "Together \u00e8 un cortometraggio drammatico diretto da Eicke Bettinga, interpretato da Matt Smith. Il film \u00e8 stato presentato dalla critica settimanale internazionale, che \u00e8 una sezione del Festival di Cannes.\nTrama.\nUn anno dopo la morte di suo fratello, Rob scopre che l'unico modo di aiutare suo padre nella grave perdita \u00e8 quello di rafforzare l'affetto che prova verso di lui."}
{"id": "4950751", "revid": "8660", "url": "https://it.wikipedia.org/wiki?curid=4950751", "title": "Campionato Italiano Football Americano Femminile 2013", "text": "La stagione 2013 del Campionato CIFAF, \u00e8 stata la 1\u00aa edizione del campionato di Football Americano femminile organizzato sotto l'egida della FIDAF.\nIl torneo \u00e8 iniziato il 28 aprile 2013, ed \u00e8 terminato il 6 luglio 2013 con la disputa del I Rose Bowl Italia al \"Mike Wyatt Field\" di Ferrara.\nAl campionato hanno partecipato 5 squadre. Le migliori due hanno ottenuto direttamente l'accesso alla finale.\nClassifica stagione regolare.\nLa classifica della regular season \u00e8 la seguente:"}
{"id": "4950754", "revid": "767487", "url": "https://it.wikipedia.org/wiki?curid=4950754", "title": "Quando quattro persone fanno la stessa cosa", "text": "Quando quattro persone fanno la stessa cosa (\"Wenn vier dasselbe tun\") \u00e8 un film del 1917 diretto da Ernst Lubitsch.\nProduzione.\nIl film fu prodotto dalla Projektions-AG \u00bbUnion\u00ab (PAGU) (Berlin).\nDistribuzione.\nIl film - un cortometraggio in tre bobine distribuito dalla Nordische Films Co. GmbH (Berlin) - fu presentato in prima all'U.T. Nollendorfplatz di Berlino il 16 novembre 1917, uscendo poi anche in Spagna il 24 ottobre 1921 con il titolo \"La ni\u00f1a de los millones\".\nNel 2010, la pellicola \u00e8 stata proiettata al Festival di Locarno, nell'ambito di una retrospettiva dedicata a Lubitsch."}
{"id": "4950764", "revid": "564451", "url": "https://it.wikipedia.org/wiki?curid=4950764", "title": "Stazione di Kei\u014d-Nagayama", "text": ""}
{"id": "4950765", "revid": "256896", "url": "https://it.wikipedia.org/wiki?curid=4950765", "title": "Corte Penale Internazionale", "text": ""}
{"id": "4950769", "revid": "729019", "url": "https://it.wikipedia.org/wiki?curid=4950769", "title": "Stazione di Satsukidai", "text": "La \u00e8 una stazione ferroviaria situata nel quartiere di Asao-ku della citt\u00e0 di Kawasaki, nella prefettura di Kanagawa in Giappone, servita dalla linea Odaky\u016b Tama delle Ferrovie Odaky\u016b.\nStruttura.\nLa stazione \u00e8 realizzata in superficie, con due marciapiedi laterali con due binari passanti in superficie. Le pensiline sono dotate di pannelli solari, per il supporto energetico della stazione, e il fabbricato viaggiatori si trova sopra il piano del ferro, collegato ad esso da scale fisse e ascensori."}
{"id": "4950770", "revid": "767487", "url": "https://it.wikipedia.org/wiki?curid=4950770", "title": "New Musik", "text": "New Musik \u00e8 stato un gruppo musicale britannico formatosi a Londra nel 1977 e attivo fino al 1982. Molti gruppi hanno realizzato cover di brani della band, tra cui i Delegation con \"Twelfth House\" (1981), gli Alphaville con \"On Islands\" (1988), i Camouflage con \"On Islands\" (1989) e altre.\nBiografia.\nI membri dei New Musik si sono conosciuti a scuola, nel corso di alcune jam session tra amici che presero il nome di \"End of the world\". Il produttore discografico Tony Mansfield era il cantante e frontman della band, gi\u00e0 membro della \"Nick Straker band\" , aggiuntosi alla line-up originale a Straker, il bassista Tony Hibbert e al batterista Phil Towner. Quest'ultimo aveva suonato nel singolo di successo del gruppo The Buggles, \"Video Killed the Radio Star\"\nIl loro primo singolo, \"Straight Lines\", \u00e8 stato pubblicato dall'etichetta GTO Records nel 1979, e il loro album di debutto, \"From A to B, \u00e8 uscito nell'aprile del 1980. Straker lasci\u00f2 la band per perseguire la carriera di solista, sostituito da Clive Gates.\nLa prima apparizione televisiva dei New Musik \u00e8 stata al programma della BBC \"Top of the Pops\" nell'ottobre del 1979 con il singolo di debutto, \"Straight Lines\", grazie al quale ha ricevuto un alto Airplay sulla BBC Radio 1 dal DJ ospite Frank Zappa. L'album \"From A to B\", contenente quattro singoli di successo, \"Straight Lines\", \"This World of Water\", \"Sanctuary\" e \"Living by Numbers\" \u00e8 entrato nella Top 40 della chart inglese. Nel 1980 l'azienda Casio ha utilizzato il brano \"Living by Numbers\" per una campagna pubblicitaria televisiva di calcolatrici, il cui slogan era \"Such a digital lifetime\", citando uno dei versi della canzone.\nNel 1980 fecero un tour con l'artista Elvis Costello. Suonarono inoltre al Rotterdam New Pop festival in Olanda lo stesso anno. Nel 1981 il gruppo ha iniziato un secondo tour nel Regno Unito e sono stati citati in un film documentario, \"Listen to London\", con i brani \"Straight Lines\" e \"This World of Water\".\nIl secondo album della band, \"Anywhere\" \u00e8 stato pubblicato nel 1981, raggiungendo la 68\u00aa posizione nel Regno Unito. Dal disco sono stati estratti due singoli, i quali non sono riusciti a entrare tra le chart: \"Luxury\" e \"While You Wait\". Nel 1981 \u00e8 stato pubblicato solo negli Stati Uniti l'album compilation \"Sanctuary\", composto da cinque brani estratti dall'album \"From A to B\" e altri sette da \"Anywhere\". Towner e Hibbert uscirono dalla band; i rimanenti Mansfield e Gates dovettero completare l'album prossimo al debutto con l'aiuto di musicisti esterni.\nDopo la scomparsa dell'etichetta GTO Records, il gruppo ha pubblicato nel 1982 il loro terzo e ultimo album, \"Warp\", pi\u00f9 sperimentale rispetto alle loro precedenti pubblicazioni. \"Warp\" \u00e8 quasi interamente elettronico, essendo tra l'altro uno dei primi album registrati principalmente con campionatori ed emulatori digitali. \u00c8 caratterizzato da una versione elettronica del brano \"All You Need Is Love\" dei Beatles. I New Musik si sono sciolti poco dopo l'uscita dell'ultimo album.\nMansfield ha avuto poi successo nel campo della produzione lavorando con, tra gli altri, After the Fire, Aztec Camera, The B-52s, The Damned, Captain Sensible, Naked Eyes, Mari Wilson, Jean Paul Gaultier, Miguel Bos\u00e9, Ana Torroja.\nLa versione CD dell'album \"From A to B\" \u00e8 stata pubblicata nell'anno 1994. La versione rimasterizzata con bonus track invece nel 2001. L'unica versione CD dell'album \"Warp\" \u00e8 stata pubblicata soltanto in Giappone, sempre nel 2001, rimasterizzata e con tracce bonus."}
{"id": "4950771", "revid": "729019", "url": "https://it.wikipedia.org/wiki?curid=4950771", "title": "Stazione di Kurokawa (Kanagawa)", "text": "La \u00e8 una stazione ferroviaria situata nel quartiere di Asao-ku della citt\u00e0 di Kawasaki, nella prefettura di Kanagawa in Giappone, servita dalla linea Odaky\u016b Tama delle Ferrovie Odaky\u016b.\nStruttura.\nLa stazione \u00e8 realizzata in superficie, con due marciapiedi laterali con due binari passanti in superficie. Le pensiline sono dotate di pannelli solari, per il supporto energetico della stazione, e il fabbricato viaggiatori si trova sopra il piano del ferro, collegato ad esso da scale fisse e ascensori."}
{"id": "4950772", "revid": "4175", "url": "https://it.wikipedia.org/wiki?curid=4950772", "title": "Live 8 Edimburgo", "text": "Edinburgh 50,000 \u2013 The Final Push fu l'evento di chiusura del Live 8, serie di concerti tenuti a in tutto il mondo per sensibilizzare i \"leader\" mondiali del G8 sulla situazione di povert\u00e0 e fame di larga parte della popolazione della Terra.\nTenutosi il a Murrayfield, stadio di Edimburgo, coincise con il giorno di apertura del vertice del G8 il 31 e il raduno nel centro della citt\u00e0 che segna la fine de \"La Lunga Camminata verso la Giustizia\".\nL'evento \u00e8 indicato anche come \"Live 8 Edimburgo\" e \"Live 8 Scozia\""}
{"id": "4950773", "revid": "729019", "url": "https://it.wikipedia.org/wiki?curid=4950773", "title": "Stazione di Haruhino", "text": "La \u00e8 una stazione ferroviaria situata nel quartiere di Asao-ku della citt\u00e0 di Kawasaki, nella prefettura di Kanagawa in Giappone, servita dalla linea Odaky\u016b Tama delle Ferrovie Odaky\u016b.\nStruttura.\nLa stazione \u00e8 realizzata in superficie, con due marciapiedi laterali con due binari passanti in superficie. Le pensiline sono dotate di pannelli solari e di piccole turbine turbine eoliche, per il supporto energetico della stazione. Il fabbricato viaggiatori si trova sopra il piano del ferro, collegato ad esso da scale fisse, mobili e ascensori, ed \u00e8 costituito da una grande volta in vetro e acciaio che abbraccia i binari."}
{"id": "4950775", "revid": "339392", "url": "https://it.wikipedia.org/wiki?curid=4950775", "title": "Paesi che aderiscono allo Statuto di Roma della Corte penale internazionale", "text": ""}
{"id": "4950777", "revid": "256896", "url": "https://it.wikipedia.org/wiki?curid=4950777", "title": "Tribunale Penale Internazionale per l'ex-Jugoslavia", "text": ""}
{"id": "4950780", "revid": "228587", "url": "https://it.wikipedia.org/wiki?curid=4950780", "title": "Sergio Garc\u00eda", "text": ""}
{"id": "4950781", "revid": "481666", "url": "https://it.wikipedia.org/wiki?curid=4950781", "title": "Wenn vier dasselbe tun", "text": ""}
{"id": "4950783", "revid": "322321", "url": "https://it.wikipedia.org/wiki?curid=4950783", "title": "Cattedrale di San Giuseppe (Sofia)", "text": ""}
{"id": "4950784", "revid": "256896", "url": "https://it.wikipedia.org/wiki?curid=4950784", "title": "Corte Speciale per la Sierra Leone", "text": ""}
{"id": "4950785", "revid": "729019", "url": "https://it.wikipedia.org/wiki?curid=4950785", "title": "Stazione di Tama-Center", "text": "La \u00e8 un complesso che include di fatto tre stazioni, , servente la linea Kei\u014d Sagamihara della Kei\u014d Corporation, la , sulla linea Odaky\u016b Tama delle Ferrovie Odaky\u016b, e la stessa stazione di Tama-Center, servente la monorotaia Tama Toshi. La stazione si trova nella citt\u00e0 di Tama, conurbata con Tokyo in Giappone.\nStruttura.\nLa stazione \u00e8 costituita da due fabbricati viaggiatori, divisi in base all'operatore, ma praticamente integrati in un unico corpo di fabbrica sopraelevato, rappresentando quindi un comodo interscambio. Tutte le tre linee dispongono di binari su viadotto a diverse altezze.\nStazione Kei\u014d.\nLa stazione \u00e8 realizzata su viadotto, con quattro binari passanti e due marciapiedi lunghi 210 metri dotati di sale d'attesa climatizzate. Il mezzanino si trova al piano inferiore, collegato ai binari da scale fisse, mobili e ascensori.\nStazione Odaky\u016b.\nAnche la stazione Odaky\u016b \u00e8 realizzata su viadotto, con due binari passanti e due marciapiedi in grado di ospitare treni da 10 casse, dotati di sale d'attesa climatizzate. I binari sono protetti da porte di banchina per evitare possibili cadute causate dal forte vento che soffia in questa zona. Il mezzanino si trova al piano inferiore, collegato ai binari da scale fisse, e ascensori. Le pensiline inoltre sono coperte da pannelli solari, che contribuiscono ad alimentare la stazione.\nStazione Monorotaia.\nLa stazione \u00e8 capolinea per la monorotaia Tama Toshi, e dispone di due binari tronchi con due marciapiedi laterali. Il fabbricato viaggiatori \u00e8 disegnato con una linea che ricorda una locomotiva a vapore."}
{"id": "4950788", "revid": "729019", "url": "https://it.wikipedia.org/wiki?curid=4950788", "title": "Stazione di Karakida", "text": "La \u00e8 una stazione ferroviaria situata a Tama, citt\u00e0 conurbata con Tokyo, in Giappone, e capolinea della linea Odaky\u016b Tama delle Ferrovie Odaky\u016b.\nStruttura.\nLa stazione \u00e8 realizzata in trincea scoperta, con un marciapiede laterale e uno a isola con tre binari passanti che conducono i treni al deposito di Karakida. Il fabbricato viaggiatori si trova sopra il piano del ferro, a livello strada, ed \u00e8 collegato ai binari da scale fisse, mobili e ascensori."}
{"id": "4950789", "revid": "481666", "url": "https://it.wikipedia.org/wiki?curid=4950789", "title": "Eduard von Winterstein", "text": ""}
{"id": "4950795", "revid": "256896", "url": "https://it.wikipedia.org/wiki?curid=4950795", "title": "Convenzione sul Patrimonio dell'Umanit\u00e0", "text": ""}
{"id": "4950800", "revid": "62004", "url": "https://it.wikipedia.org/wiki?curid=4950800", "title": "Alessio Signego", "text": "Carriera.\nCorre tra gli Under-23 fino al 2005, quando passa all'OTC Doors-Lauretana. In seguito veste i colori della NGC Medical, dell'Adria Mobil e del Team Nippo. La sua unica vittoria di rilievo risale all'8 maggio 2005, quando s'impone a Carrara nel Gran Premio Industrie del Marmo, corsa valida per l'UCI Europe Tour 2005."}
{"id": "4950801", "revid": "256896", "url": "https://it.wikipedia.org/wiki?curid=4950801", "title": "Accademia virgiliana", "text": ""}
{"id": "4950803", "revid": "481666", "url": "https://it.wikipedia.org/wiki?curid=4950803", "title": "James H. Reid", "text": ""}
{"id": "4950806", "revid": "729019", "url": "https://it.wikipedia.org/wiki?curid=4950806", "title": "Aeroporto di Kualanamu", "text": "L'Aeroporto di Kualanamu (in indonesiano: \"Bandar Udara Internasional Kualanamu\") \u00e8 un moderno aeroporto indonesiano definito come internazionale dal Directorate General of Civil Aviation Indonesia ed \u00e8 situato nei pressi di Medan, in Indonesia. \nSituato nell'estremo nord dell'Isola di Sumatra, di fronte alle coste della Malaysia, 24 km a nord est della citt\u00e0 di Medan. La struttura \u00e8 dotata di una pista di asfalto lunga e larga , l'altitudine \u00e8 di 4\u00a0m, l'orientamento della pista \u00e8 RWY 05-23. L'aeroporto \u00e8 aperto al traffico commerciale dall'alba al tramonto.\nIl moderno aeroporto viene inaugurato nel marzo 2014 in sostituzione del precedente aeroporto di Polonia ed \u00e8 il secondo pi\u00f9 grande dell'Indonesia dopo l'Aeroporto Internazionale di Giacarta-Soekarno - Hatta.\n\u00c8 hub per le compagnie aeree:"}
{"id": "4950812", "revid": "287204", "url": "https://it.wikipedia.org/wiki?curid=4950812", "title": "Michail Eremin", "text": ""}
{"id": "4950813", "revid": "1305772", "url": "https://it.wikipedia.org/wiki?curid=4950813", "title": "Eremin", "text": "Eremin \u00e8 un cognome russo derivato dal nome Yarema (abbreviazione di \"Yeremey\")."}
{"id": "4950821", "revid": "1543377", "url": "https://it.wikipedia.org/wiki?curid=4950821", "title": "Lotta greco-romana ai Giochi della XI Olimpiade - Pesi medi", "text": "La competizione della categoria pesi medi (fino a 79\u00a0kg) di lotta greco-romana dei Giochi della XI Olimpiade si \u00e8 svolta dal 6 al 9 agosto al \"Deutschlandhalle\" in Berlino.\nFormato.\nAd ogni incontro venivano assegnate le seguenti penalit\u00e0:\nCon cinque penalit\u00e0 o pi\u00f9 il lottatore veniva eliminato.\nRisultati.\n1 Turno.\nSi \u00e8 disputato il 6 agosto.\n2 Turno.\nSi \u00e8 disputato il 7 agosto.\n3 Turno.\nSi \u00e8 disputato il 7 agosto.\n4 Turno.\nSi \u00e8 disputato l'8 agosto.\n5 Turno.\nSi \u00e8 disputato il 9 agosto.\n6 Turno.\nSi \u00e8 disputato il 9 agosto."}
{"id": "4950825", "revid": "21583", "url": "https://it.wikipedia.org/wiki?curid=4950825", "title": "Filippo Livigni", "text": "Non si conosce quasi nulla sulla vita di questo librettista, che fu tra i pi\u00f9 prolifici a Venezia nella seconda met\u00e0 del XVIII secolo. L'analisi dei testi dei suoi libretti ha fatto ipotizzare origini napoletane e un possibile soggiorno a Parigi.\nI libretti del Livigni si adeguano, per ambientazione, uso delle voci e utilizzo di trovate sceniche, agli usi dell'opera buffa settecentesca. In alcuni lavori il Livigni fa ricorso all'espediente inusuale dell'ambientazione notturna, che contribuisce, grazie all'oscurit\u00e0, a creare situazioni comiche.\nLibretti.\nTutti i libretti del Livigni sono drammi giocosi, ed ebbero la prima rappresentazione in teatri veneziani. Alcune di queste opere ebbero in seguito altre numerose rappresentazioni, sia in Italia che in Europa."}
{"id": "4950826", "revid": "2134171", "url": "https://it.wikipedia.org/wiki?curid=4950826", "title": "Johann Augustus Eberhard", "text": "Formatosi alla scuola di Christian Wolff e Johann Salomo Semler, nel 1778 successe a Georg Friedrich Meier alla Cattedra di Filosofia dell'Universit\u00e0 di Halle. Qui coordin\u00f2 una caparbia resistenza alla diffusione del criticismo attraverso il \"Philosophisches Magazin\" (1788-1792), periodico da lui fondato e diretto. Intellettuale versatile e prolifico, Eberhard non fu \u00absolo un influente neologo, moralista, filosofo popolare e avversario di Kant, n\u00e9 solo un estetologo e un lessicologo. Aspetto trascurato dai pi\u00f9, fu anche filosofo del diritto e politologo\u00bb."}
{"id": "4950833", "revid": "287204", "url": "https://it.wikipedia.org/wiki?curid=4950833", "title": "David Silva (disambigua)", "text": "David Silva pu\u00f2 riferirsi a:"}
{"id": "4950835", "revid": "287204", "url": "https://it.wikipedia.org/wiki?curid=4950835", "title": "Portugal Open 2014 - Qualificazioni singolare maschile", "text": "Le qualificazioni del singolare maschile del Portugal Open 2014 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "4950838", "revid": "174925", "url": "https://it.wikipedia.org/wiki?curid=4950838", "title": "Marco Silvestri", "text": "Caratteristiche tecniche.\n\u00c8 un portiere abile nel parare i rigori e nelle uscite alte. Viene soprannominato \"gatto Silvestri\" per via dei suoi buoni riflessi, oltre a essere attento e determinato tra i pali.\nCarriera.\nClub.\nInizi a Modena e Chievo.\nNato a Castelnovo ne' Monti, in provincia di Reggio Emilia, Silvestri cresce nel settore giovanile del e nella stagione 2009-2010 viene aggregato alla prima squadra come sostituto di Enrico Alfonso e Antonio Narciso, debuttando in coppa Italia.\nNell'agosto del 2010 Silvestri viene acquistato dal Chievo come portiere della Primavera e viene aggregato alla prima squadra come terzo portiere senza per\u00f2 esordire in Serie A.\nI prestiti alla Reggiana e al Padova.\nLa stagione successiva il portiere viene ceduto in prestito alla , dove affronta il suo primo campionato da titolare, seppur con alti e bassi.\nTornato al Chievo per fine prestito, nel luglio del 2012 viene mandato al in serie B, in cui nella stagione 2012-2013 si alterna con Luca Anania nel ruolo di titolare, fornendo buone prestazioni.\nIn prestito al Cagliari.\nNel mercato invernale del 2014 il Chievo, che continua a detenere il cartellino del giocatore, lo cede in prestito al Cagliari in cambio di Michael Agazzi. Silvestri esordisce con il club isolano il 27 aprile contro il in una partita fondamentale per la stagione dei sardi (il titolare Avramov era squalificato). Le parate di Silvestri in quella partita (finir\u00e0 1-0 per i rossobl\u00f9) saranno decisive per il raggiungimento della salvezza da parte dei cagliaritani.\nLeeds United.\nIl 9 luglio 2014, il Chievo cede definitivamente il cartellino di Silvestri al Leeds United (con cui firma un contratto quadriennale), squadra partecipante alla Football League Championship ed esordisce il 9 agosto 2014 nella sconfitta per 2-0 contro il Millwall. Nella squadra inglese gioca come titolare per due stagioni nella FLC mettendosi in luce parando quattro rigori nella sua prima stagione. Nella terza stagione in Inghilterra gioca solo in EFL Cup ma lascia il segno nella stagione mettendo la sua firma nel passaggio di turno ai quarti parando tre rigori ai tiratori del Norwich.\nHellas Verona.\nIl 19 luglio 2017 torna a giocare in riva all'Adige, firmando un contratto quadriennale con l'altra squadra della citt\u00e0, ovvero l'Hellas Verona. Esordisce con i giallobl\u00f9 il 29 novembre del 2017 proprio nel derby di Coppa Italia contro il Chievo. Il calcio di rigore da lui parato al suo ex compagno di squadra Sergio Pellissier, dopo che la partita si era conclusa sull'1-1, \u00e8 decisivo nella vittoria per 5-4 ai rigori che vale il passaggio del turno. A livello di serie A \u00e8 invece il secondo di N\u00edcolas, e gioca solamente 2 partite.\nNel torneo di 2018-2019 \u00e8 il titolare del Verona e conclude il girone di andata senza assenze e confermandosi specialista nel neutralizzare i tiri dal dischetto con uno score di 3 su 3; per subire una rete su rigore ha dovuto attendere il 22 aprile 2019, quando nella partita persa in casa per 3-0 col Benevento \u00e8 stato battuto da Massimo Coda. A fine stagione l'Hellas torna in Serie A grazie anche al suo contributo, tanto che il 4 novembre 2019 viene nominato miglior giocatore della stagione dell'Hellas. In massima serie viene confermato come titolare del club, fornendo buone prestazioni, e a fine anno \u00e8 stato il quarto portiere per reti inviolate in campionato (9).\nIl 3 agosto 2020 prolunga con gli scaligeri fino al 2022. Nella stagione 2020-2021 conferma il buon rendimento dell'anno precedente. In tutto in quattro stagioni mette insieme 115 presenze e 24 clean sheet con il club veneto.\nUdinese.\nIl 20 luglio 2021 viene ceduto all'Udinese con cui firma un contratto triennale.\nNazionale.\nIl 2 ottobre 2020 riceve la sua prima convocazione in nazionale maggiore.\nStatistiche.\nPresenze e reti nei club.\n\"Statistiche aggiornate al 15 ottobre 2021.\""}
{"id": "4950842", "revid": "256896", "url": "https://it.wikipedia.org/wiki?curid=4950842", "title": "Torre Comunale", "text": ""}
{"id": "4950845", "revid": "281944", "url": "https://it.wikipedia.org/wiki?curid=4950845", "title": "Aeroporto di Niamtougou", "text": ""}
{"id": "4950848", "revid": "767487", "url": "https://it.wikipedia.org/wiki?curid=4950848", "title": "Bryan Verboom", "text": ""}
{"id": "4950852", "revid": "484362", "url": "https://it.wikipedia.org/wiki?curid=4950852", "title": "Re di Mauretania", "text": ""}
{"id": "4950854", "revid": "144796", "url": "https://it.wikipedia.org/wiki?curid=4950854", "title": "Ch\u00e2teau d'Anet", "text": ""}
{"id": "4950857", "revid": "57342", "url": "https://it.wikipedia.org/wiki?curid=4950857", "title": "Andr\u00e9 Motte", "text": "\u00c8 professore emerito all'Universit\u00e0 di Liegi e vicepresidente del Centre International d'\u00c9tude de la Religion Grecque Antique con sede a Liegi."}
{"id": "4950862", "revid": "92723", "url": "https://it.wikipedia.org/wiki?curid=4950862", "title": "Portugal Open 2014 - Singolare maschile", "text": "Il detentore del titolo era Stanislas Wawrinka, ma non partecipa al torneo per infortunio.\nCarlos Berlocq ha vinto il titolo sconfiggendo in finale Tom\u00e1\u0161 Berdych per 0-6, 7-5, 6-1.\nTeste di serie.\nLe prime 4 teste di serie hanno ricevuto un bye per il 2\u00ba turno."}
{"id": "4950868", "revid": "1805885", "url": "https://it.wikipedia.org/wiki?curid=4950868", "title": "Le Trestoulas", "text": "Le Trestoulas \u00e8 un romanzo di Henri Bosco del 1935.\nL'opera \u00e8 ambientata nel sud della Francia (in particolare in Provenza e descrive una storia contadina fatta di piccole meschinit\u00e0 e di rivalse, ma dove non manca anche l'elemento meraviglioso. Il narratore, Andr\u00e9 Cheynes, racconta i fatti dopo essersi allontanato dai luoghi dove si sono svolti.\nTrama.\n\"Le Trestoulas\" \u00e8 un podere di propriet\u00e0 di Clapu, arido e sterile: Clapu ha gi\u00e0 deciso di venderlo ai Matouret, cui serve come passaggio, ma cambia idea quando scopre che al di sotto della sua propriet\u00e0 scorrono acque sotterranee il cui controllo permette di irrigare o meno tutti i campi della zona. I Matouret, indispettiti dal mancato rispetto del patto di vendita, e accusando il notaio Mr Glat di essere d'accordo con Clapu, danno l'ordine di riempire di sassi e ghiaia la Conque, che \u00e8 la fontana del paese, nonch\u00e9 la meraviglia della zona e per di pi\u00f9 molto amata dal notaio. In quello stesso istante, Clapu blocca le acque e tutti i campi seccano e le piante muoiono. I Matouret sono costretti all'esilio e allora Clapu riapre le acque, indifferente alla rovina che nel frattempo ha creato."}
{"id": "4950869", "revid": "767487", "url": "https://it.wikipedia.org/wiki?curid=4950869", "title": "Associazione Calcio Pavia 2008-2009", "text": "Questa voce raccoglie le informazioni riguardanti l'Associazione Calcio Pavia nelle competizioni ufficiali della stagione 2008-2009.\nRosa.\nAlfredo\nCarrieri"}
{"id": "4950881", "revid": "1543377", "url": "https://it.wikipedia.org/wiki?curid=4950881", "title": "Olio di sapote", "text": "L'olio di sapote \u00e8 l'olio estratto dal frutto della \"Pouteria sapota\", originario dell'America Centrale. Ha propriet\u00e0 medicamentose e cosmetiche.\nDescrizione.\nIl sapote \u00e8 il frutto della \"Pouteria sapota\", una pianta originaria dell'America Centrale, particolarmente diffusa in Messico e Repubblica Dominicana. Essa \u00e8 appartenente alla famiglia delle Sapotaceae, di cui fanno parte anche Argan e Karit\u00e9, la sua coltivazione ha origini antichissime presso le civilt\u00e0 precolombiane e in tutti gli Stati affacciati sui Caraibi.\nRisulta famosa ed apprezzata per la produzione del suo grande frutto, conosciuto come il \u201cChacalhass\u201d dai Maya e \u201cTzapotl\u201d dagli Aztechi, oggi meglio noto con il nome di \u201cZapote\u201d, ovvero \u201cfrutto dolce\u201d nella lingua originaria.\nAll'interno di questo delizioso frutto si trova un grande seme lucido e nero che, spremuto a freddo, produce un olio gustoso con un aroma caratteristico evocativo di ciliegie e mandorle. Ecco come nasce l'olio di sapote (detto anche \"sapuyul\").\nL'olio se lasciato al freddo torna allo stato solido, ma basta immergerlo in acqua bollente per farlo tornare allo stato liquido; \u00e8 di colore arancione, la sua consistenza \u00e8 ricca e cremosa.\nIntrodotto in Europa solo di recente, \u00e8 nella sua composizione estremamente ricco di vitamine A, proteine vegetali, carboidrati, ferro, potassio e calcio; la sua particolarit\u00e0 organolettica sta proprio nella sua alta concentrazione di vitamina C, due volte superiore a quella delle arance. Tale caratteristica lo rende particolarmente adatto per cure ricostituenti e antiossidanti. In antichit\u00e0 quest'olio, oltre che in campo alimentare, veniva impiegato come lenitivo sugli occhi irritati e, come impacco, su escoriazioni della pelle e dermatiti. Il suo maggiore impiego era per\u00f2 di tipo tricologico. Usato come unguento direttamente sulla testa: Maya e Aztechi ne osservarono i benefici effetti sulla salute del capello e cute.\nCome si ottiene.\nLa selezione dei semi avviene dopo la spolpatura del frutto destinato alla lavorazione industriale e successivamente congelato. I semi vengono essiccati in modo tale da ridurre l'umidit\u00e0 contenuta e permettere quindi la lavorazione successiva.\n\u00c8 necessario sgusciare i semi ed essiccare anche la parte interna che contiene l'olio in percentuale del 24-34% in base al tipo di seme ed al suo stato di conservazione. Alcuni semi infatti presentano delle imperfezioni e quindi la selezionatura \u00e8 importante per ottenere un olio di qualit\u00e0.\nTrattandosi di un prodotto con alti contenuti di acidi grassi saturi (21% Acido Stearico e 10% di Acido Palmitico) a temperatura di 12\u00b0 la sua consistenza \u00e8 burrosa e quindi solitamente viene chiamato comunque manteca di sapote o burro di sapote. Oltre i 20 gradi la sua consistenza \u00e8 oleosa in quanto contiene un alto tenore di acidi grassi omega 9 (50%) ed omega 6 (circa 13%) vitamina F.\nUsi.\nL'olio di sapote per uso alimentare.\nMaya ed Aztechi lo coltivavano come frutto dal dolce sapore e ne spremevano il seme ottenendo un succo dal gusto aromatico.\nIl frutto viene utilizzato solitamente per usi alimentari, nella preparazione di succhi di frutta, marmellate e gelati e nella pasticceria di pregio. La polpa contiene elevate dosi di vitamine A e carotene oltre a calcio, fosforo, ferro, Tiamina, Riboflavina, Niacina, Acido Ascorbico, Triptofano, Metionina ed un elevato contenuto di Lisina. (Acqua 65% - 1.2% proteine, 0.4% grassi e 31% carboidrati).\nL'aroma dell'olio extravergine ricorda la mandorla amara ed \u00e8 per questo motivo che gli indigeni della Repubblica Dominicana chiamavano il frutto: albicocca dei Caraibi.\nL'olio di sapote per uso medico.\nSotto forma di unguento veniva impiegato, da Maya e Aztechi, come rimedio antinfiammatorio, ma esso ha anche propriet\u00e0 digestive, anti-pruriginose e diuretiche.\nL'olio di sapote per uso cosmetico.\nI Maya e gli Aztechi avevano anche scoperto le sue potenzialit\u00e0 come impacco contro la caduta dei capelli. Incuriositi da questa pratica popolare, in Occidente se ne cercarono le ragioni scientifiche. Nel 1970, test clinici svolti presso l'Universit\u00e0 della California a Los Angeles hanno confermato che l'olio di semi di sapote, per via della sua composizione organolettica, \u00e8 efficace nel fermare la caduta dei capelli, ed in particolare quella causata da dermatite seborroica. \nGli studi sono stati ripresi nel 2006 da un lavoro scientifico elaborato da ITERG, il pi\u00f9 grande centro specializzato in Francia per la caratterizzazione degli oli speciali. Le attuali ricerche hanno valutato l'olio dei semi di sapote come ottimo principio attivo sia per la pelle che per il capello. Valutando per quest'ultimo due parametri quali: idratazione e brillantezza. La peculiarit\u00e0 \u00e8 che questo prodotto viene assorbito rapidamente dalla cute apportando benefici alla microcircolazione del cuoio capelluto. Per quanto riguarda la pelle sono stati valutati due parametri: idratazione e morbidezza.\nGli studi clinici hanno individuato nei principi attivi che lo caratterizzano le motivazioni di quest'effetto curativo:\nL'olio di sapote risulta essere un ottimo rimedio naturale nel mondo tricologico per trattare e modellare i capelli. Le sue peculiari caratteristiche determinano un'efficace idratazione del cuoio capelluto ed una rinnovata attivit\u00e0 ossigenativa, ottimo per chi soffre di dermatite seborroica, viene utilizzato per disciplinare capelli secchi o crespi; se mescolato all'olio essenziale di bergamotto, quest'olio \u00e8 anche adatto ai capelli grassi. Le sue propriet\u00e0 aiutano a prevenire sia l'indebolimento del fusto che quello del bulbo pilifero.\n\u00c8 ottimo anche per le pelli molto secche; lo troviamo infatti in molti cosmetici adatti a pelli secche, stanche, mature e sensibili."}
{"id": "4950883", "revid": "228587", "url": "https://it.wikipedia.org/wiki?curid=4950883", "title": "Elmer Keith", "text": "Biografia.\nFu un rancher dello Stato dell'Idaho. Nato nel Missouri, si spost\u00f2 nel Montana, Idaho e Oregon. Spos\u00f2 Lorraine Randall. Negli anni '30-'40 tenne un ranch a North Fork sul fiume Salmon nei pressi di Salmon (Idaho). Negli anni '40 lasciarono il ranch e si trasferirono nella cittadina di Salmon.\nI \"trademarks\" di Keith furono i sigari, il \"dieci galloni\" Stetson, e il parlar senza mezzi termini. Keith fu un utilizzatore sportivo dei revolver \"double action\" Smith &amp; Wesson. Nel periodo in cui i calibri per pistole tendevano ad ingrandirsi, come il .45 Colt, o il pi\u00f9 leggero e veloce .30 Mauser, Keith port\u00f2 al limite le velocit\u00e0; calibri grossi con alte velocit\u00e0.\nDurante la seconda guerra mondiale, Keith serv\u00ec come ispettore \"Ogden\", nell'arsenale dello Utah. I fucili che ispezion\u00f2 furono stampigliati con \"OGEK\" in un rettangolo, sulla culatta. Fucili stampigliati OGEK senza rettangolo furono ispezionati da Ed Klouser nello stesso arsenale.\nKeith fu lo sviluppatore materiale dei Calibri per revolver come il .357 Magnum, e successivamente .44 Magnum e .41 Magnum.\nNella biografia, \"The Phantom Of Phu Bai\", (biografia del marine \"USMC Scout Sniper\" Eric England, scritta dal Dr. Joseph B. Turner) un capitolo \u00e8 dedicato a Elmer Keith, e alla sua influenza sulla comunit\u00e0 delle armi.\nLe invenzioni.\nRevolver Magnum.\nIl primo grande contributo da parte di Keith, il calibro .357 Magnum, fu il risultato della ricarica manuale di cartucce .38 Special oltre il normale utilizzo, reso possibile dalla maggior robustezza dei \"revolver\" disponibili negli anni' 20 del XX secolo rispetto ai modelli del XIX secolo. Il .357 Magnum divenne disponibile nel 1935 e velocemente si diffuse tra le forze di polizia e ad uso civile. Il .357 Magnum ha un bossolo ben pi\u00f9 lungo rispetto al .38 Special, ma la cartuccia identica nel suo insieme, tale da permettere ai revolver .357 Magnum di sparare anche calibri .38 Special o .357 Magnum, ma non viceversa data la scarsa resistenza di armi progettate per .38 Special. Comprando una pistola .357 Magnum, l'utente ha la possibilit\u00e0 di utilizzare entrambi i calibri. Il contributo di Keith allo sviluppo commerciale del .357 Magnum \u00e8 stato messo in discussione in letteratura, e Keith denigr\u00f2 il .357 Magnum come per il .38 Special.\nIl calibro .44 Magnum fu sviluppato nello stesso modo, e fu commercializzato nel 1956. Keith determin\u00f2 che le pareti del bossolo di un calibro .45 Colt erano troppo fini per resistere ai carichi pressori da lui creati. Speriment\u00f2 un revolver .44 Special, con proiettili pesanti e cariche elevate come per il .357 Magnum. Il risultato fu il .44 Special Magnum con pallottola da 250 grani e velocit\u00e0 d'uscita di .\nKeith incoraggi\u00f2 Smith &amp; Wesson e Remington a produrre versioni commerciali di queste cartucce sovraccaricate e pistole adatte al loro utilizzo. Mentre la S&amp;W produsse il primo prototipo del revolver calibro .44 Magnum, il famoso Model 29, Sturm, Ruger commercializz\u00f2 diversi mesi prima nel 1956 una versione .44 Magnum della singola azione Blackhawk. Nei fatti la Remington commercializz\u00f2 una cartuccia ancora pi\u00f9 potente di quella ideata da Keith, sparando una pallottola di 240 grani alla velocit\u00e0 di , e rimase la cartuccia pi\u00f9 potente fino allo sviluppo della .454 Casull (basata sulla .45 Colt). La .44 Magnum \u00e8 ben pi\u00f9 popolare, come la .454 Casull \u00e8 considerata eccessiva da molti \"shooter\", e i revolver in calibro .454 Casull furono rare e costose fino all'introduzione di modelli calibro .454 Casull da costruttori come Sturm, Ruger &amp; Co. e Taurus a fine anni' 90.\nIl calibro .41 Magnum, commercializzato nel 1963, fu il tentativo di creare una via di mezzo tra il .357 e il.44 Magnum. Il .357 Magnum fu adeguato per la caccia a misura di cervo, ma la potenza limitata ne permise l'uso a tiratori provetti. Il calibro .44 Magnum con maggior potenza, pi\u00f9 facilmente utilizzabile in caccia a taglia di cervo, ma la ricarica e la fiamma alla bocca di fuoco notevoli, almeno fino agli ultimi modelli disponibili. Il .41 Magnum, ispirato dal pi\u00f9 vecchio e obsoleto .41 Long Colt, fu inteso per aver maggior potenza del .357 Magnum con meno ricarica e fiamma all'uscita della bocca di fuoco rispetto al .44 Magnum. Il .41 Magnum ebbe un bossolo completamente nuovo (a differenza del .357 Magnum e .44 Magnum basati su bossoli precedenti), e us\u00f2 una pallottola .410\" al posto della pi\u00f9 recente .41 Colt e .38-40 con pallottola diametro .400\", facendo s\u00ec che la nuova .410\" raggiunse velocit\u00e0 simili al .357 e .44 Magnum. Rimangono pochi utilizzatori del calibro .41 Magnum. In alcune forze di polizia, che usarono il .41 Magnum, si trovarono meglio con il .38 Special o il .357 Magnum; molti poliziotti non hanno interesse ad avere maggior potenza, e fiamme visibili al posto di maggior velocit\u00e0 durante uno scontro a fuoco. Alcuni si trovano bene per la potenza, che permette di atterrare l'avversario con un sol colpo. Il calibro 41 Magnum ha salvato abbastanza poliziotti fortunati da usarlo ancora. I cacciatori preferiscono l'uso del comune .44 Magnum o .44 Special.\nKeith considerava le pistole un'arma di necessit\u00e0. Ebbe modo di usarle innumerevoli volte nella sua vita, in modo molto abile. Colp\u00ec un cervo in diversi punti con la sua 6\u00bd\u00a0inch S&amp;W Model 29 a distanza di 600 yarde. Fa parte della \"Keith collection\" di fabbricazione standard con canna , da lui la pi\u00f9 usata.\nKeith \u00e8 anche famoso per aver disegnato la \"No. 5\", realizzata da R.F. Sedgeley nel 1928.\nPallottole \"Keith-style\".\nKeith progett\u00f2 anche diverse pallottole, popolari ancora oggi, chiamate \"Keith style\". Basate sul taglio \"semiwadcutter\", ma con l'uso di superfici frontali doppie rispetto agli standard e convesse. Questo permise di avere maggior materiale al di fuori del bossolo, e pi\u00f9 camera libera nel bossolo, permettendo maggior carichi di polvere (vedi balistica interna).\nOriginariamente Keith specific\u00f2 un meplat che fu il 65% del calibro pallottola, successivamente lo aument\u00f2 fino al 70%. Altre caratteristiche del taglio SWC \"Keith-style\" sono l'ogiva a doppio raggio, incavi di crimpaggio bisellati, tre bande di guida di egual dimensione, incavo basso a profilo quadro e la base con bordo a spigolo vivo.\nLavori con fucili.\nKeith svilupp\u00f2 anche cartucce per fucili. Il calibro .333 OKH \"O'Neil-Keith-Hopkins\" sviluppato con Charlie O'Neil e Don Hopkins, derivato dal .30-06 Springfield e portato al diametro .333\" con 250 e 300 grani come pallottole tipo il .333 Jeffery. Vi fu anche il .334 OKH, basato sul bossolo pi\u00f9 corto .300 H&amp;H Magnum. Il calibro .333 OKH, spogliato per ricevere la pi\u00f9 comune pallottola .338\" del precedente .33 Winchester, permise la creazione del popolare Wildcat cartridge il .338-06, conosciuto anche come 338 OKH, e ispiratore nel 1958 della commercializzazione del .338 Winchester Magnum basato sul bossolo .458 Winchester Magnum. Il .334 OKH, atto a ricevere la pallottola .338\" e con la spalla caratteristica Weatherby \"double-radius\", fu introdotto da Weatherby nel 1963 come .340 Weatherby Magnum. Il .338-378 Weatherby Magnum, introdotto nel 1998, fu sviluppato da uno dei \"wildcat\" Keith, il .338-378 KT(Keith-Thomson), creato assieme a Bob Thomson negli anni '60.\nFu un ammiratore dei britannici \"Double rifle\"; con diversi esemplari nella sua collezione. Ne us\u00f2 due in particolare, il .476 Westley Richards e il .500 Nitro Express, durante dei safari in Africa. Keith document\u00f2 l'esperienza nel libro \"Safari\" del 1968.\nOpere.\nKeith fu un prolifico scrittore, di libri e articoli giornalistici. Durante gli anni '50-'60, fu noto per gli articoli pubblicati sulla rivista mensile \"Guns &amp; Ammo\", e \"American Rifleman\"; articoli sulle performance dei nuovi articoli in commercio, grossi calibri e alte velocit\u00e0. Influenz\u00f2 autori come Mike Venturino e John Taffin."}
{"id": "4950897", "revid": "92723", "url": "https://it.wikipedia.org/wiki?curid=4950897", "title": "Portugal Open 2014 - Doppio maschile", "text": "Santiago Gonz\u00e1lez e Scott Lipsky erano i detentori del titolo e si sono confermati campioni sconfiggendo in finale Pablo Cuevas e David Marrero per 6-3, 3-6, [10-8]."}
{"id": "4950899", "revid": "287204", "url": "https://it.wikipedia.org/wiki?curid=4950899", "title": "Portugal Open 2014 - Doppio femminile", "text": "Chan Hao-ching e Kristina Mladenovic erano le detentrici del titolo, ma hanno deciso di non partecipare.\nIn finale Cara Black e Sania Mirza hanno sconfitto Eva Hrdinov\u00e1 e Valerija Solov'\u00ebva per 6-3, 6-4."}
{"id": "4950901", "revid": "117120756", "url": "https://it.wikipedia.org/wiki?curid=4950901", "title": "Pauline Schmitt-Pantel", "text": "\u00c8 professoressa emerita di Storia della Grecia antica all'Universit\u00e0 Paris 1 Panth\u00e9on-Sorbonne e membro dell'\u00e9quipe di ricerca dell'ANHIMA (ANthropologie et HIstoire des Mondes Anciens). \u00c8 specializzata negli studi della storia di genere, della politica delle citt\u00e0 greche, dei loro costumi e della religione greca. Fa anche parte del comitato scientifico della rivista \"Clio\"."}
{"id": "4950905", "revid": "262457", "url": "https://it.wikipedia.org/wiki?curid=4950905", "title": "Pauline Schmitt Pantel", "text": ""}
{"id": "4950906", "revid": "1442080", "url": "https://it.wikipedia.org/wiki?curid=4950906", "title": "BMW Open 2014 - Doppio", "text": "Jarkko Nieminen e Dmitrij Tursunov erano i detentori del titolo, ma Tursunov ha deciso di non partecipare. Nieminen ha giocato con Rameez Junaid ma sono stati sconfitti ai quarti di finale da Eric Butorac e Raven Klaasen.\nJamie Murray e John Peers hanno sconfitto in finale Colin Fleming e Ross Hutchins per 6-4, 6-2."}
{"id": "4950916", "revid": "110157", "url": "https://it.wikipedia.org/wiki?curid=4950916", "title": "Sint-Maartensdijk", "text": "Sint-Maartensdijk (in zelandese: Smerdiek; 3.600 ab. ca.) \u00e8 una localit\u00e0 della costa sud-occidentale dei Paesi Bassi, facente parte della provincia della Zelanda e situata nella penisola (ed ex-isola) di Tholen, dove si affaccia sulla Schelda orientale (\"Oosterschelde\"). Dal punto di vista amministrativo, si tratta di un ex-comune, accorpato dal 1971 alla municipalit\u00e0 di Tholen.\nLa cittadina, un tempo \"capoluogo\" di Tholen, \u00e8 storicamente legata alla nobile famiglia dei Van Borssele.\nEtimologia.\nIl nome della localit\u00e0 deriva da quello di San Martino di Tours.\nGeografia fisica.\nCollocazione.\nSint-Maartensdijk si trova nella parte sud-occidentale della penisola (ed ex-isola) di Tholen, a sud di Sint-Annaland e ad ovest della cittadina di Tholen e di fronte alla cittadina di Yerseke (che si trova sulla sponda opposta dell'Oosterschelde).\nSociet\u00e0.\nEvoluzione demografica.\nAl censimento del 2011, Sint-Maartensdijk contava una popolazione pari a 3.608 abitanti.\nStemma.\nLo stemma di Sint-Maartensdijk presenta uno sfondo dorato con un coniglio in argento che salta.\nEdifici e luoghi d'interesse.\nMarkt.\nSul markt (piazza principale) si affacciano edifici risalenti al XVI-XVII secolo.\nTra questi vi \u00e8 l'ex-municipio, eretto nel 1628 e modificato nel corso dei secoli.\nNH Kerk.\nAltro edificio di interesse \u00e8 la NH Kerk, una chiesa eretta intorno al 1400 e successivamente ampliata.\nNella chiesa sono conservate le spoglie di Floris van Borssele e di sua moglie.\nReijgersburgh.\nAltro edificio d'interesse \u00e8 il Reijgersburgh, una fattoria risalente forse al XVII secolo.\nMulino De Hoop.\nA nord del villaggio, lungo la Bleekveldweg, si trova il mulino De Hoop, un mulino a vento risalente al 1847.\nMulino De Nijverheid.\nSempre a nord del villaggio si trova anche il mulino A nord del villaggio si trova il mulino De Hoop, un mulino a vento risalente al 1868."}
{"id": "4950917", "revid": "736476", "url": "https://it.wikipedia.org/wiki?curid=4950917", "title": "Sint Maartensdijk", "text": ""}
{"id": "4950918", "revid": "729019", "url": "https://it.wikipedia.org/wiki?curid=4950918", "title": "Aeroporto di Saint-Louis", "text": "L'Aeroporto di Saint-Louis (in francese: \"A\u00e9roport de Saint-Louis\"), definito come internazionale dalla ASECNA, \u00e8 un aeroporto senegalese situato nell'estremo nord del Paese, a pochi chilometri dal confine con la Mauritania sulle coste dell'Oceano Atlantico, 5 km a est nord est della citt\u00e0 di Saint-Louis, capoluogo della regione. La struttura \u00e8 dotata di una pista di asfalto lunga e larga , l'altitudine \u00e8 di 3\u00a0m, l'orientamento della pista \u00e8 RWY 18-36. L'aeroporto \u00e8 aperto al traffico commerciale dall'alba al tramonto."}
{"id": "4950925", "revid": "295921", "url": "https://it.wikipedia.org/wiki?curid=4950925", "title": "La pica sul Pacifico", "text": ""}
{"id": "4950926", "revid": "4175", "url": "https://it.wikipedia.org/wiki?curid=4950926", "title": "Stroud (Stati Uniti)", "text": "Stroud \u00e8 una citt\u00e0 situata tra le contee di Creek e Lincoln, Oklahoma, Stati Uniti. Al censimento del 2010, la popolazione era di 2.690 abitanti.\nGeografia fisica.\nSecondo lo United States Census Bureau, ha un'area totale di .\nSociet\u00e0.\nEvoluzione demografica.\nSecondo il censimento del 2010, la popolazione era di 2.690 abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dall'83,5% di bianchi, il 2,5% di afroamericani, l'8,0% di nativi americani, lo 0,3% di asiatici, lo 0,0% di oceanici, lo 0,9% di altre razze, e il 4,9% di due o pi\u00f9 etnie. Ispanici o latinos di qualunque razza erano il 2,7% della popolazione."}
{"id": "4950927", "revid": "113666443", "url": "https://it.wikipedia.org/wiki?curid=4950927", "title": "Alessandro Cremona", "text": "Corre nelle categorie O/250 O/350 scafi hydro-plani dove i veicoli raggiungono velocit\u00e0 fino a 175\u00a0km/h.\nA 16 anni si presenta per lui l'opportunit\u00e0 di iniziare la carriera dilettantistica di pilota nella OSY/400 dove raccoglie solo qualche piazzamento.\nNel 2003 fa il salto di categoria e passa nella O/250. Nel 2007 conquista il suo primo titolo internazionale, nella classe O/250 ed inizia a gareggiare anche nella O/350. Nel 2008 vince 2 titoli mondiali (O/250 e O.350), un titolo europeo al primo tentativo in F.350 e il campionato italiano O.250; viene eletto atleta dell'anno dalla Federazione Nazionale (FIM). Nell'annata 2009 resta ai vertici con diversi podi nei vari campionati ma senza vincere titoli. Nel 2010, dopo un anno sabbatico, si presenta al via nel mondiale della O.350 in Florida, conquistando il titolo. Conquista altri due ori nell'europeo F.350 nel 2011 e nel 2013 e altre medaglie d'argento nei mondiali O.350 del 2011 e del 2012. Nel 2014 viene nominato Atleta dell'anno dal CONI provinciale di Piacenza , riconquista per la seconda volta in carriera il campionato italiano O.250 e a fine anno partecipa per la prima volta a un campionato mondiale in Colombia nella categoria O.3000 (River Marathon), in rappresentanza del team Italia e concludendo il campionato 10\u00ba su 45 equipaggi."}
{"id": "4950931", "revid": "458786", "url": "https://it.wikipedia.org/wiki?curid=4950931", "title": "Kubok SSSR 1987-1988", "text": "La Kubok SSSR 1987-1988 fu la 47\u00aa edizione del trofeo. Vide la vittoria finale della Metalist, che cos\u00ec conquist\u00f2 il suo primo titolo.\nFormula.\nDopo diversi anni furono reintrodotti i turni con gare di andata e ritorno: questa formula fu utilizzata per i sedicesimi e gli ottavi di finale e valeva la regola dei gol fuori casa. Per il resto fu confermata la formula delle precedenti edizioni: le squadre partecipanti furono 80 ed erano previsti in tutto sette turni, tutti ad eliminazione diretta; in caso di parit\u00e0 si ricorreva ai Tempi supplementari; in caso di ulteriore parit\u00e0 venivano calciati i tiri di rigore.\nI turni previsti erano in tutto sette: al primo turno parteciparono 42 formazioni della Vtoraja Liga e tutte le 22 squadre della Pervaja Liga 1987; nel terzo turno giocarono tutte le sedici squadre della Vys\u0161aja Liga 1987.\nRisultati.\nPrimo turno.\nLe partite furono disputate il 6 giugno 1987.\nSecondo turno.\nLe partite furono disputate il tra il 24 e il 25 giugno 1986. Giocarono le 32 promosse dal turno precedente.\nTerzo turno.\nLe gare di andata furono disputate tra il 5 luglio e il 2 agosto 1987; quelle di ritorno tra il 18 luglio e il 6 agosto 1987. In questo turno entrarono in scena le sedici squadre della Vys\u0161aja Liga 1987 che si scontrarono con le sedici promosse dal turno precedente, giocando l'andata in casa.\nOttavi di finale.\nLe gare di andata furono disputate tra il 2 agosto e il 20 novembre 1987; quelle di ritorno tra il 15 agosto e il 24 novembre 1987.\nQuarti di finale.\nLe partite furono disputate il 12 e il 13 aprile 1988.\nSemifinali.\nLe partite furono disputate il 18 maggio 1988."}
{"id": "4950932", "revid": "287204", "url": "https://it.wikipedia.org/wiki?curid=4950932", "title": "Mutua Madrid Open 2014", "text": "Il Mutua Madrid Open 2014 \u00e8 stato un torneo di tennis disputato sulla terra rossa. \u00c8 stata la 13\u00aa edizione ATP, facente parte della categoria ATP World Tour Masters 1000 nell'ambito dell'ATP World Tour 2014, e la 6\u00aa edizione WTA dell'evento facente parte della categoria Premier Mandatory nell'ambito del WTA Tour 2014. Entrambe le competizioni, maschile e femminile, si sono giocate alla Caja M\u00e1gica di Madrid, in Spagna, dal 5 all'11 maggio 2014.\nPartecipanti ATP.\nAltri partecipanti.\nI seguenti giocatori hanno ricevuto una wild card per il tabellone principale:\nI seguenti giocatori sono passati dalle qualificazioni:\nI seguenti giocatori sono entrati in tabellone come Lucky Loser:\nPartecipanti WTA.\nAltre partecipanti.\nLe seguenti giocatrici hanno ricevuto una wild card per il tabellone principale:\nLe seguenti giocatrici sono passate dalle qualificazioni:\nPunti e montepremi.\nIl montepremi \u00e8 di \u20ac 4.625.835 per il torneo ATP e \u20ac 4.033.254 per il torneo WTA.\nCampioni.\nSingolare maschile.\n Rafael Nadal ha sconfitto in finale Kei Nishikori per il ritiro di quest'ultimo sul punteggio di 2-6, 6-4, 3-0.\nSingolare femminile.\n Marija \u0160arapova ha sconfitto in finale Simona Halep per 1-6, 6-2, 6-3. \nDoppio maschile.\n Daniel Nestor / Nenad Zimonji\u0107 hanno sconfitto in finale Bob Bryan / Mike Bryan per 6-4, 6-2.\nDoppio femminile.\n Sara Errani / Roberta Vinci hanno sconfitto in finale Garbi\u00f1e Muguruza / Carla Su\u00e1rez Navarro per 6-4, 6-3."}
{"id": "4950933", "revid": "88740", "url": "https://it.wikipedia.org/wiki?curid=4950933", "title": "Oakhurst", "text": "Oakhurst pu\u00f2 riferirsi a:"}
{"id": "4950935", "revid": "643662", "url": "https://it.wikipedia.org/wiki?curid=4950935", "title": "Coppa dell'URSS 1987-1988", "text": ""}
{"id": "4950936", "revid": "287204", "url": "https://it.wikipedia.org/wiki?curid=4950936", "title": "Walters (Oklahoma)", "text": "Walters \u00e8 un comune degli Stati Uniti d'America, situato in Oklahoma, nella contea di Cotton.\nNel 1908 vi nacque l'attore Van Heflin."}
{"id": "4950939", "revid": "1109729", "url": "https://it.wikipedia.org/wiki?curid=4950939", "title": "Inchiesta Jacini", "text": "L'inchiesta Jacini fu una inchiesta parlamentare del Regno d'Italia condotta dal 1877 al 1886 per esaminare le condizioni dell'agricoltura nel paese. L'inchiesta prende il nome da Stefano Jacini, che diresse la commissione a partire dal 1877.\nDescrizione.\nL'inchiesta venne intrapresa in un contesto politico (l'et\u00e0 liberale dell'Italia post-unitaria) dove le prime riforme politiche in direzione inclusiva cominciavano a farsi strada.\nSi tratt\u00f2 di un'indagine che non produsse, tuttavia, nessuna riforma immediata. \u00abL'Italia ufficiale \u2013 scrive Giuseppe Villani \u2013 impar\u00f2 allora che in vastissime plaghe delle sue campagne la denutrizione era la regola, che la malaria infieriva nelle regioni del Sud e la pellagra in quelle del nord e che le vittime di queste malattie si contavano ogni anno a migliaia. Seppe delle case-tugurio, dei bambini costretti al lavoro in acerbissima et\u00e0, dell'analfabetismo e della degradazione; ma la denuncia non ebbe seguito.\u00bb \nAltrettanto infruttuose restarono le inchieste agrarie condotte, negli stessi anni, dai meridionalisti conservatori Leopoldo Franchetti e Sidney Sonnino.\nVoci correlate.\nSinistra storica"}
{"id": "4950943", "revid": "767487", "url": "https://it.wikipedia.org/wiki?curid=4950943", "title": "Davis (Oklahoma)", "text": "Davis \u00e8 un comune degli Stati Uniti d'America, situato in Oklahoma, nella contea di Murray e in parte nella contea di Garvin."}
{"id": "4950944", "revid": "4252", "url": "https://it.wikipedia.org/wiki?curid=4950944", "title": "Bill Ward (disambigua)", "text": ""}
{"id": "4950951", "revid": "287204", "url": "https://it.wikipedia.org/wiki?curid=4950951", "title": "Jay (Oklahoma)", "text": "Jay \u00e8 un comune degli Stati Uniti d'America, situato in Oklahoma, nella contea di Delaware, della quale \u00e8 anche il capoluogo."}
{"id": "4950960", "revid": "767487", "url": "https://it.wikipedia.org/wiki?curid=4950960", "title": "Perkins (Oklahoma)", "text": "Perkins \u00e8 un comune degli Stati Uniti d'America, situato in Oklahoma, nella contea di Payne. Il nome del comune \u00e8 un omaggio a Walden Perkins."}
{"id": "4950961", "revid": "736476", "url": "https://it.wikipedia.org/wiki?curid=4950961", "title": "Aleksandr Aleksandrovi\u010d Polovtsov", "text": ""}
{"id": "4950963", "revid": "287204", "url": "https://it.wikipedia.org/wiki?curid=4950963", "title": "Hollis (Oklahoma)", "text": "Hollis \u00e8 un comune degli Stati Uniti d'America, situato in Oklahoma, nella contea di Harmon, della quale \u00e8 anche il capoluogo."}
{"id": "4950969", "revid": "287204", "url": "https://it.wikipedia.org/wiki?curid=4950969", "title": "Newkirk (Oklahoma)", "text": "Newkirk \u00e8 un comune degli Stati Uniti d'America, situato in Oklahoma, nella contea di Kay, della quale \u00e8 anche il capoluogo."}
{"id": "4950970", "revid": "281944", "url": "https://it.wikipedia.org/wiki?curid=4950970", "title": "Aeroporto Internazionale di Kuala Namu", "text": ""}
{"id": "4950981", "revid": "767487", "url": "https://it.wikipedia.org/wiki?curid=4950981", "title": "Pawnee (Oklahoma)", "text": "Pawnee \u00e8 un comune degli Stati Uniti d'America, situato in Oklahoma, nella contea di Pawnee, della quale \u00e8 anche il capoluogo.\nQua \u00e8 nato il fumettista Chester Gould."}
{"id": "4950982", "revid": "110157", "url": "https://it.wikipedia.org/wiki?curid=4950982", "title": "Forum islamico d'Europa", "text": "Il Forum islamico d'Europa (Islamic Forum of Europe) \u00e8 una organizzazione comunitaria e islamica, con sede in Regno Unito, con filiali in tutta Europa.\nL'organizzazione giovanile \u00e8 chiamata \"Organizzazione dei giovani musulmani\" (Young Muslim Organisation), che ha sede in Gran Bretagna, con diverse filiali in tutta la Europa, ed \u00e8 molto attivo nella comunit\u00e0 del Bangladesh.\nPer quanto riguarda l'organizzazione delle donne, \u00e8 chiamata \"La Muslimaat\". \nStoria e Organizzazione.\nIl Forum islamico d'Europa \u00e8 stato fondato nel 1968 da Chowdhury Mueen Uddin, anche grazie all'aiuto dell'ex presidente della Moschea di East London, Dottor Muhammad Abdul Bari e Musleh Faradhi nel corso del 2005.\nIl Forum islamico d'Europa \u00e8 stato anche aiutato molte volte dal sindaco di Tower Hamlets, Lutfur Rahman.\nAl momento, il dirigente del Forum islamico d'Europa di Italia e Grecia \u00e8 l'Italiano di origine Bengalese Hafiz Mawlana Aminur Rahman."}
{"id": "4950988", "revid": "584834", "url": "https://it.wikipedia.org/wiki?curid=4950988", "title": "SS 14 var/A", "text": ""}
{"id": "4950992", "revid": "57872", "url": "https://it.wikipedia.org/wiki?curid=4950992", "title": "Domenico Maria De Mari", "text": "Biografia.\nPrimi anni.\nFiglio di Stefano De Mari (doge di Genova nel biennio 1663-1665) e di Livia Maria Lercari, nacque a Genova nel 1653 dove venne battezzato nella basilica di San Siro con atto del 28 aprile 1653. Anche il suo fratellastro, Girolamo, sal\u00ec al dogato tra il 1699 e il 1701).\nDopo gli studi Domenico Maria De Mari si occup\u00f2 a Genova dello sviluppo delle attivit\u00e0 bancarie della famiglia e dei rispettivi traffici commerciali, ma \u00e8 probabile che risiedette anche per alcuni periodi in Spagna dove, assieme ad altri possedimenti nel meridione d'Italia, la famiglia De Mari concentr\u00f2 i propri interessi economici. Tuttavia fu impiegato anche nell'attivit\u00e0 di stato, prettamente nelle materie legate all'economia, con la nomina nei magistrati della Moneta e dei Cambi e in altre commissioni finanziarie tra il 1680 e il 1700. Nel 1698 fu eletto per la prima volta senatore della Repubblica e nel 1704 supremo sindacatore.\nIl dogato e gli ultimi anni.\nIl 9 settembre 1707 Domenico Maria De Mari venne eletto dai membri del Gran Consiglio nuovo doge della Repubblica di Genova con 374 voti favorevoli su 596: il novantaquattresimo in successione biennale e il centotrentanovesimo nella storia repubblicana. Il 12 novembre fu solennemente incoronato nella cattedrale di San Lorenzo alla presenza del vescovo di Savona Vincenzo Maria Durazzo. In qualit\u00e0 di doge fu investito anche della correlata carica biennale di re di Corsica.\nL'inizio del suo mandato fu ancora contraddistinto dal perdurare della guerra di successione spagnola che nonostante uno status d'indipendenza militare e politica tra le parti assunta dalla repubblica, ebbe comunque echi e strascichi pure all'interno dei confini genovesi. Tuttavia, grazie all'abilit\u00e0 diplomatica del fratello Francesco De Mari, il doge riusc\u00ec ad evitare il passaggio delle truppe sabaude di Eugenio di Savoia nel territorio ligure dietro consegna di 40.000 doppie.\nOmaggiato negli \"Annali della Repubblica di Genova\" di Filippo Maria Casoni, Domenico Maria De Mari cess\u00f2 la carica il 9 settembre 1709. Continu\u00f2 a servire lo stato genovese in diverse magistrature, tra queste quella della Guerra.\nGli storici annotano al 1716 la data presunta della morte, ma in altri scritti successivi si confermerebbe la sua presenza in Spagna, in vita, ancora fino al 1721 dove collabor\u00f2 al risolversi di una questione diplomatica tra la corona spagnola, Genova ed un marchese Spinola.\nDomenico Maria De Mari - forse deceduto nel 1726 - fu sepolto a Genova nella chiesa di Santa Maria della Sanit\u00e0.\nDal matrimonio con Isabella Spinola ebbe i figli Stefano Maria (1679) e Francesco Agostino (1688)."}
{"id": "4950993", "revid": "295921", "url": "https://it.wikipedia.org/wiki?curid=4950993", "title": "9 ospiti per un delitto", "text": ""}
{"id": "4950994", "revid": "1305772", "url": "https://it.wikipedia.org/wiki?curid=4950994", "title": "Campanula erinus", "text": "La campanula minore (nome scientifico Campanula erinus ) \u00e8 una pianta erbacea dai fiori blu a forma di campanella appartenente alla famiglia delle Campanulaceae.\nEtimologia.\nIl nome generico (\"campanula\") deriva dalla forma a campana del fiore; in particolare il vocabolo deriva dal latino e significa: \"piccola campana\".\nDalle documentazioni risulta che il primo ad usare il nome botanico di \u201cCampanula\u201d sia stato il naturalista belga Rembert Dodoens, vissuto fra il 1517 e il 1585. Tale nome comunque era in uso gi\u00e0 da tempo, anche se modificato, in molte lingue europee. Infatti nel francese arcaico queste piante venivano chiamate \u201cCampanelles\u201d (oggi si dicono \u201cCampanules\u201d o \u201cClochettes\u201d), mentre in tedesco vengono dette \u201cGlockenblumen\u201d e in inglese \u201cBell-flower\u201d o \u201cBlue-bell\u201d. In italiano vengono chiamare \u201cCampanelle\u201d. Tutte forme queste che derivano ovviamente dalla lingua latina. L'epiteto specifico (\"erinus\") ha una etimologia incerta. Dioscoride (Anazarbe, 40 circa \u2013 90 circa), medico, botanico e farmacista greco antico che esercit\u00f2 a Roma ai tempi dell'imperatore Nerone, usa questo termine (\"erinus, erinus di primavera, earinoj\") per le fioriture precoci di alcune piante (Erinus era considerata una divinit\u00e0 vendicatrice). Altre etimologie fanno derivare il nome dalla parola greca \"\u00e9rion\" (= lana) oppure da \"erin\u00f2n\" (= fico selvatico).\nIl binomio scientifico della pianta di questa voce \u00e8 stato proposto da Carl von Linn\u00e9 (1707 \u2013 1778) biologo e scrittore svedese, considerato il padre della moderna classificazione scientifica degli organismi viventi, nella pubblicazione Species Plantarum - 1: 169. 1753 del 1753.\nDescrizione.\nQueste piante possono arrivare fino a 5 \u2013 25\u00a0cm di altezza. La forma biologica \u00e8 terofita scaposa (T scap), ossia in generale sono piante erbacee che differiscono dalle altre forme biologiche poich\u00e9, essendo annuali, superano la stagione avversa sotto forma di seme e sono munite di asse fiorale eretto e spesso privo di foglie. Tutta la pianta \u00e8 ispida. Queste piante contengono inoltre lattice lattescente e accumulano inulina.\nRadici.\nLe radici sono secondarie da rizoma.\nFusto.\nLa parte aerea del fusto \u00e8 prostrata o ascendente con ramificazioni pi\u00f9 o meno dicotome.\nFoglie.\nLe foglie si dividono in basali e cauline. Quelle basali hanno una forma oblanceolato- spatolata; i bordi sono percorsi da denti ottusi. Queste foglie alla fioritura sono generalmente scomparse. Le foglie cauline hanno forme da obovate con 2 - 3 denti per lato. Le foglie sono disposte in prevalenza in modo opposto. Dimensione delle foglie basali: larghezza 1\u00a0cm; lunghezza 3 \u2013 4\u00a0cm. Lunghezza delle foglie cauline: 1\u00a0cm.\nInfiorescenza/Fiore.\nLe infiorescenze sono formate da fiori subsessili, oppure peduncolati su peduncoli, arcuati nella parte terminale, lunghi 2 \u2013 5\u00a0mm. I fiori sono tetra-ciclici, ossia sono presenti 4 verticilli: calice \u2013 corolla \u2013 androceo \u2013 gineceo (in questo caso il perianzio \u00e8 ben distinto tra calice e corolla) e pentameri (ogni verticillo ha 5 elementi). I fiori sono gamopetali, ermafroditi e attinomorfi. Lunghezza del fiore: 3 \u2013 6\u00a0mm.\nFrutti.\nI frutti sono delle capsule poricide 3-loculare, con deiscenza alla base. La forma \u00e8 appiattita. I semi sono molto minuti. Diametro della capsula: 4 \u2013 5\u00a0mm.\nDistribuzione e habitat.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale:\nSistematica.\nLa famiglia di appartenenza della \"Campanula erinus\" (Campanulaceae) \u00e8 relativamente numerosa con 89 generi per oltre 2000 specie (sul territorio italiano si contano una dozzina di generi per un totale di circa 100 specie); comprende erbacee ma anche arbusti, distribuiti in tutto il mondo, ma soprattutto nelle zone temperate. Il genere di questa voce appartiene alla sottofamiglia Campanuloideae (una delle cinque sottofamiglie nella quale \u00e8 stata suddivisa la famiglia Campanulaceae) comprendente circa 50 generi (\"Campanula\" \u00e8 uno di questi). Il genere \"Campanula\" a sua volta comprende 449 specie (circa 50 nella flora italiana) a distribuzione soprattutto circumboreale. \nIl numero cromosomico di \"C. erinus\" \u00e8: 2n = 28.\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nAltre notizie.\nLa campanula minore in altre lingue \u00e8 chiamata nei seguenti modi:"}
{"id": "4951001", "revid": "92723", "url": "https://it.wikipedia.org/wiki?curid=4951001", "title": "Castello di Leonina", "text": "Il castello di Leonina \u00e8 un complesso architettonico situato nell'omonima localit\u00e0 rurale del territorio comunale di Asciano, in provincia di Siena.\nStoria.\nUn primo complesso fortificato venne edificato dai Senesi nella localit\u00e0 di Leonina in epoca medievale. Nel 1234 il luogo fu teatro di una battaglia tra truppe senesi e orvietane nel corso della guerra che vide di fronte le due citt\u00e0 per il controllo del territorio: durante l'assedio l'originario complesso venne gravemente danneggiato, tanto che si rese necessaria una sua completa demolizione.\nNel corso del Quattrocento venne edificato nello stesso luogo il castello in stile rinascimentale, venendo trasformato gradualmente, nel corso dei secoli successivi, a fattoria fortificata.\nIn epoca novecentesca il complesso and\u00f2 incontro a un lento declino, tanto da risultare inutilizzato nel 1994 durante il censimento effettuato dalla Soprintendenza per i beni architettonici e paesaggistici di Siena e Grosseto del Ministero per i Beni Culturali e Ambientali. Un successivo accurato restauro ha permesso di riportare la struttura architettonica agli antichi splendori; dal 2003 \u00e8 sede di una struttura ricettiva.\nDescrizione.\nIl complesso architettonico in laterizi si articola nel suo insieme con una planimetria quadrangolare, cinta da cortina muraria lungo il lato occidentale e lungo il lato settentrionale dove al centro si apre il portale d'ingresso in conci di travertino con arco tondo. Ad ogni angolo si elevano torrette di guardia a sezione quadrata con basi a scarpa: quella nord-orientale si presenta pi\u00f9 robusta ed alta delle altre tre.\nIl lato orientale del complesso \u00e8 costituito da un unico corpo di fabbrica a pianta rettangolare, che nella parte sud-occidentale \u00e8 addossato al corpo di fabbrica che delimita il lato meridionale della struttura architettonica. Nella parte centrale del lato meridionale si sviluppa l'edificio padronale a pianta quadrangolare, che si eleva ad un'altezza superiore di quella degli altri edifici e che sul lato settentrionale rivolto verso la corte interna si addossa a un altro fabbricato.\nAll'angolo nord-occidentale del cortile interno del castello \u00e8 presente un monumentale pozzo-cisterna, che originariamente raccoglieva le acque piovane da distribuire ai residenti, interamente rivestito in travertino, dalla forma ottagonale e affiancato da due colonne culminanti con capitello in ordine corinzio.\nPresso il castello si trova la chiesa di San Bartolomeo a Leonina che originariamente era parrocchiale."}
{"id": "4951009", "revid": "287204", "url": "https://it.wikipedia.org/wiki?curid=4951009", "title": "Bedford (Texas)", "text": "Bedford \u00e8 un comune degli Stati Uniti d'America, situato in Texas, nella contea di Tarrant. Si tratta di un sobborgo di Fort Worth. A Bedford ha sede la Daystar Television Network."}
{"id": "4951010", "revid": "767487", "url": "https://it.wikipedia.org/wiki?curid=4951010", "title": "Club Atl\u00e9tico de Madrid 1967-1968", "text": "Questa voce raccoglie le informazioni riguardanti il Club Atl\u00e9tico de Madrid nelle competizioni ufficiali della stagione 1967-1968.\nStagione.\nNella stagione 1967-1968 i \"Colchoneros\", allenati da Otto Gl\u00f3ria fino alla 25\u00aa giornata, complice la sconfitta interna per 0-1 contro il , e poi da Miguel Gonz\u00e1lez P\u00e9rez fino a fine stagione, terminarono il campionato al sesto posto. Mantennero la vetta della classifica fino al termine del girone di andata, grazie anche a un filotto di 11 risultati utili consecutivi. In Coppa del Generalissimo l'Atl\u00e9tico Madrid venne eliminato dal in semifinale. In Coppa delle Fiere, i \"Rojiblancos\" persero al secondo turno contro i turchi del ."}
{"id": "4951011", "revid": "1141328", "url": "https://it.wikipedia.org/wiki?curid=4951011", "title": "Bella di Vipacco", "text": "Bella di Vipacco (in sloveno Bela, in tedesco \"Fellach bei Haidenschaft\") \u00e8 un paese della Slovenia, frazione del comune di Aidussina. La localit\u00e0 \u00e8 un piccolo insediamento di 35 abitanti e si trova ad un'altitudine 542 metri s.l.m., vicino alle sorgenti del torrente \"Bianco\" (in sloveno: \"Bela\"), sulla sponda destra dello stesso corso d'acqua, che \u00e8 tributario del fiume Vipacco.\nStoria.\nCon il trattato di Sch\u00f6nbrunn (1809) l'insediamento (\"naselja\") entr\u00f2 a far parte delle Province Illiriche. Col Congresso di Vienna nel 1815 rientr\u00f2 in mano austriaca nel Regno d'Illiria come localit\u00e0 del comune autonomo di Zolla (\"Col\"); pass\u00f2 poi nel 1849 alla Carniola. Dopo la Prima guerra mondiale entr\u00f2 a far parte del Regno d'Italia nella Provincia del Friuli) sempre come frazione di Zolla. Nel 1927, con la ricostituzione della Provincia di Gorizia fu frazione del comune di Zolla che s'ingrand\u00ec assorbendo il comune di Podicrai del Piro; pass\u00f2 poi alla Jugoslavia nel 1947 e quindi alla Slovenia nel 1991.\nCorsi d'acqua.\nTorrente Bella o Bela (in sloveno: \"Bela\", significa \"Bianco\")."}
{"id": "4951016", "revid": "15756", "url": "https://it.wikipedia.org/wiki?curid=4951016", "title": "Angelo Drigo", "text": "Laureatosi all'Universit\u00e0 degli Studi di Padova nel 1929, divent\u00f2 prima assistente di Giuseppe Vicentini, in seguito professore di Fisica Sperimentale a Padova e, infine, prima assistente e poi aiuto di ruolo di Bruno Rossi, occupandosi dei raggi cosmici e della radioattivit\u00e0.\nGrazie a varie ricerche, Drigo realizz\u00f2 in seguito strumenti di alta sensibilit\u00e0 impiegati per monitorare e controllare la radioattivit\u00e0 nell'ambiente (per esempio nei fanghi termali aponensi) e nelle applicazioni biomediche.\nTali studi lo condussero, nel 1965, ad aggiungere l'indirizzo di biofisica delle radiazioni al corso di laurea in fisica. A queste attivit\u00e0 accademiche si aggiunse la collaborazione con l'ospedale di Borgo Valsugana per la messa a punto della prima bomba al cobalto italiana e in seguito con l'ospedale di Padova.\nBiografia.\nAngelo Drigo nacque a Padova il 29 maggio 1907, figlio unico di Antonio e di Giuseppina Crivellari Bragadin. Studi\u00f2 al liceo classico \u201cTito Livio\u201d e si laure\u00f2 in fisica nel 1929, con una tesi teorica sul fenomeno della magnetostrizione. Ricevette una borsa di studio diventando prima assistente e poi aiuto di Bruno Rossi e dal 1934 consegu\u00ec la libera docenza in fisica sperimentale. Con Rossi si adoper\u00f2 nella ricerca sui circuiti elettronici veloci e a basso rumore di fondo e nello studio dei processi legati alle radiazioni. Questi studi permisero pi\u00f9 tardi la realizzazione del contatore Geiger ad alta sensibilit\u00e0 per il rilevamento del radium. Nel 1939 sostitu\u00ec Rossi alla direzione dell'istituto padovano.\nNel 1943 si trasfer\u00ec all'Universit\u00e0 di Ferrara coprendo il ruolo di docente di fisica sperimentale, essendo inoltre direttore dell'istituto di fisica, che detenne fino al 1976. Trasform\u00f2 l'osservatorio meteorologico in un centro di ricerca che consent\u00ec poi di avviare il corso di laurea in fisica nel 1954. In questo periodo riprese, con un gruppo di nuovi collaboratori, le ricerche ferromagnetiche iniziate nel periodo padovano negli anni Trenta.\nIl problema maggiore del ferromagnetismo era sostenuto dall'ipotesi di Charles Kittel, secondo cui un sistema duodimensionale non sarebbe ferromagnetico. Drigo, in collaborazione con Pizzo, determin\u00f2 nel suo laboratorio ferrarese la magnetizzazione di sottili lamine ferromagnetiche, deposte elettroliticamente, in funzione dello spessore.\nGli sperimenti del fisico misero in evidenza che la magnetizzazione effettivamente diminuiva in funzione allo spessore, ma molto pi\u00f9 rapidamente del volume della lamina. Veniva cos\u00ec fornita la prova sperimentale dell'ipotesi di Charles Kittel.\nIn seguito ci furono delle ricerche svolte al fine di chiarire particolarit\u00e0 dei processi di magnetizzazione in metalli, leghe e ferriti anche in presenza di sforzi elettrici o di campi magnetici ausiliari e di correnti alternate. Sui processi elementari di magnetizzazione in ferriti e sull'isteresi rotante in materiali magnetici dolci e sull'aumento della permeabilit\u00e0 reversibile associato alla produzione della discontinuit\u00e0 di Barkhausen vennero a delinearsi studi e processi.\nAngelo Drigo, continu\u00f2 ad esercitare la biofisica confermando anche in questo campo quella costante tensione innovatrice che lo aveva caratterizzato nel periodo di attivit\u00e0 padovana: la sua sensibilit\u00e0 e competenza per la didattica si dimostrarono negli anni di docenza di fisica biologica e di fisica della radiazione. La sua lungimiranza lo port\u00f2 ad essere fra i primi e pochi fisici italiani che si resero conto quanto le metodologie fisiche potessero essere applicate alle scienze biomediche. Nei primi anni Cinquanta, infatti, tali applicazioni erano sostanzialmente limitate ai soli raggi X e alle sorgenti sigillate di radio. In entrambi i casi la manipolazione di queste metodologie non risultava essere scevra di rischi.\nIl fisico risolse il problema di individuare con rapidit\u00e0 eventuali sorgenti di radiazioni elettromagnetiche e ionizzanti realizzando alcuni rivelatori Geiger-M\u00fcller contraddistinti dall'alta sensibilit\u00e0, e da caratteristiche di antishock ed impermeabilit\u00e0.\nGli anni in cui si veniva imponendo la medicina nucleare lo videro impegnarsi in studi di elettronica nucleare e nel campo dell'impiego di valvole elettrometriche utilizzabili per la misurazione di piccolissime correnti di ionizzazione.\nIn collaborazione con Ernesto Casnati si dedic\u00f2 ai primi studi sull'andamento della dose nelle zone di transizione tra mezzi diversi: un tipico problema posto dalle emergenti radiazioni fotoniche ad alta energia. Tra i suoi campi di interesse vanno anche segnalati gli studi sull'emissione elettronica in dipendenza dal numero atomico dei materiali esposti a radiazioni gamma.\nNel 1965, questi studi lo condussero ad aggiungere l'indirizzo di biofisica delle radiazioni al corso di laurea in fisica.\nOltre a queste attivit\u00e0 accademiche Drigo collabor\u00f2 anche con l'ospedale di Borgo Valsugana per la messa a punto della prima bomba al cobalto italiana. Questi interessi e collaborazioni si estesero poi anche all'ospedale di Padova.\nA Drigo, nel 1966, fu assegnata anche la medaglia d'oro dei benemeriti della scuola e della cultura per l'impegno che dedic\u00f2 alla didattica della fisica.\nCon la moglie Giuliana scrisse un testo di \"\"Fisica pratica\", quindi pi\u00f9 tardi la \"Fisica sperimentale applicata alla medicina e alla biologia\"\".\nTra i campi di interesse di Angelo Drigo vi fu anche la divulgazione scientifica attuata mediante conferenze e articoli su giornali locali. Non disdegn\u00f2 neppure la collaborazione all'Enciclopedia elettrotecnica, al Vocabolario elettrotecnico e all'Enciclopedia medica italiana.\nFu socio di diverse accademie italiane e straniere grazie alla sua attivit\u00e0 scientifica: nel 1942 gli fu consegnato il premio Pugno Vanoni dell'Associazione elettrotecnica italiana; nel 1946 cominci\u00f2 a collaborare con Enrico Fermi nell'American Physical Society. Anche Drigo, come tradizione famigliare, si dedic\u00f2 ad interessi di carattere letterario, musicale e storico: egli fu uno dei primi a istituire, nel 1968, a Ferrara, degli insegnamenti di storia della fisica. Assieme a Ladislao Munster, docente di storia della medicina, cre\u00f2, inoltre, la collana dei \u201cQuaderni di storia della scienza e della medicina\u201d. Per ben sette anni (1965-1972) fu rettore dell'Universit\u00e0 di Ferrara. Diede inizio alla facolt\u00e0 di magistero e insieme detenne la carica di commissario dell'Opera universitaria e di responsabile del gruppo struttura della materia per il Consiglio nazionale delle ricerche. Fu infine socio onorario dell'Accademia delle scienze di Ferrara.\n\u00c8 morto a Padova il 3 aprile 1978."}
{"id": "4951017", "revid": "438678", "url": "https://it.wikipedia.org/wiki?curid=4951017", "title": "Corsicana (razza bovina)", "text": "La Corsicana \u00e8 una razza bovina francese, endemica della Corsica. \nStoria.\nLa Corsicana \u00e8 l'unico bestiame autoctono della Corsica. Non esiste un registro delle razze e pertanto non \u00e8 considerata una razza bovina in senso stretto ma piuttosto una popolazione. Non esiste un programma collettivo di selezione genetica. Gli studi hanno dimostrato che il suo isolamento per millenni ha contribuito a formare una popolazione omogenea stabile. Nel 2001 c'erano 28.000 mucche e 1.300 tori per l'inseminazione naturale e 6 per l'inseminazione artificiale. I numeri sono stabili e il 60% delle femmine si riproduce originando elementi di razza pura. \nMorfologia.\nLa razza ha un mantello marrone chiaro con sfumature che vanno dal biondo al grano scuro e al grigio. La pancia \u00e8 spesso pi\u00f9 leggera. Le mucose sono scure. Le corna hanno la forma di una lira. La razza \u00e8 di taglia piccola e leggera. Le mucche misurano 1,15 m per 280 kg, i tori 1,20 m per 350 kg.\nUtilizzo.\nOggi la razza \u00e8 principalmente allevata per la produzione di carne. Precedentemente veniva utilizzato anche per la trazione ma le dimensioni ridotte ne limitavano la capacit\u00e0. Non \u00e8 usato per il formaggio perch\u00e9 in Corsica il settore caseario \u00e8 ovino/caprino. Pertanto, la produzione di latte della Corsicana \u00e8 \"naturale\", limitato cio\u00e8 all'allattamento del vitello. \nLa razza \u00e8 molto rustica, con spiccate caratteristiche di:\nAttualmente vengono praticati due metodi di allevamento separati: "}
{"id": "4951020", "revid": "287204", "url": "https://it.wikipedia.org/wiki?curid=4951020", "title": "Benbrook", "text": "Benbrook \u00e8 un comune (\"city\") degli Stati Uniti d'America della contea di Tarrant nello Stato del Texas. La popolazione era di abitanti al censimento del 2010. \u00c8 un sobborgo di Fort Worth.\nGeografia fisica.\nBenbrook \u00e8 situata a (32.684658, -97.456692).\nSecondo lo United States Census Bureau, la citt\u00e0 ha una superficie totale di 31,59 km\u00b2, dei quali 29,81\u00a0km\u00b2 di territorio e 1,78\u00a0km\u00b2 di acque interne (5,62% del totale).\nSociet\u00e0.\nEvoluzione demografica.\nSecondo il censimento del 2010, la popolazione era di 21,234 abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dall'86,76% di bianchi, il 5,32% di afroamericani, lo 0,59% di nativi americani, l'1,93% di asiatici, lo 0,07% di oceanici, il 3,1% di altre razze, e il 2,22% di due o pi\u00f9 etnie. Ispanici o latinos di qualunque razza erano l'11,18% della popolazione."}
{"id": "4951022", "revid": "22475", "url": "https://it.wikipedia.org/wiki?curid=4951022", "title": "Colleyville", "text": "Colleyville \u00e8 un comune degli Stati Uniti d'America, situato in Texas, nella contea di Tarrant."}
{"id": "4951023", "revid": "965985", "url": "https://it.wikipedia.org/wiki?curid=4951023", "title": "Beeville (Texas)", "text": ""}
{"id": "4951026", "revid": "767487", "url": "https://it.wikipedia.org/wiki?curid=4951026", "title": "Burkburnett", "text": "Burkburnett \u00e8 una citt\u00e0 della contea di Wichita, Texas, Stati Uniti. Al censimento del 2010, la popolazione era di 10.811 abitanti.\nGeografia fisica.\nSecondo lo United States Census Bureau, ha un'area totale di .\nSociet\u00e0.\nEvoluzione demografica.\nSecondo il censimento del 2010, la popolazione era di 10.811 abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 91,2% di bianchi, il 2,7% di afroamericani, l'1,3% di nativi americani, l'1,0% di asiatici, lo 0,0% di oceanici, l'1,6% di altre razze, e il 2,2% di due o pi\u00f9 etnie. Ispanici o latinos di qualunque razza erano l'8,1% della popolazione."}
{"id": "4951027", "revid": "287204", "url": "https://it.wikipedia.org/wiki?curid=4951027", "title": "Azle", "text": "Azle \u00e8 un comune degli Stati Uniti d'America, situato in Texas, nella contea di Tarrant."}
{"id": "4951031", "revid": "287204", "url": "https://it.wikipedia.org/wiki?curid=4951031", "title": "Brownfield (Texas)", "text": "Brownfield \u00e8 un comune degli Stati Uniti d'America, situato in Texas, nella contea di Terry, della quale \u00e8 anche il capoluogo."}
{"id": "4951032", "revid": "762947", "url": "https://it.wikipedia.org/wiki?curid=4951032", "title": "Felix Salzer", "text": "Fu uno dei principali seguaci di Heinrich Schenker sviluppando e spiegando l'analisi schenkeriana dopo la morte dell'autore.\nBiografia.\nFiglio del medico Max Salzer e H\u00e9l\u00e8ne Wittgenstein (figlia di Karl Wittgenstein) studi\u00f2 musicologia con Guido Adler all'Universit\u00e0 di Vienna, ottenendo un dottorato nel 1926 con una tesi sulla forma sonata nelle composizioni di Franz Schubert. Allo stesso tempo studi\u00f2 teoria musicale e analisi con Heinrich Schenker e Hans Weisse. Nel 1939 emigr\u00f2 negli Stati Uniti e divenne cittadino statunitense nel 1945. Negli Stati Uniti insegn\u00f2 in diverse scuole, tra cui il Mannes College of Music, e il Queens College della City University of New York.\nI suoi contributi alla teoria schenkeriana furono duplici: in primo luogo, port\u00f2 le idee di Schenker all'attenzione dei teorici musicali e musicologi americani, e in secondo luogo, applic\u00f2 la tecnica analitica alla musica al di fuori di quella detta dell'epoca dell'armonia tonale, a cui Schenker aveva lavorato esclusivamente, estendendola in particolare alla musica del Rinascimento, del Medioevo, e un po' anche a quella del XX secolo. I teorici successivi applicarono le tecniche schenkeriana anche alla musica popolare.\nAlcuni dei parametri specifici che Salzer applic\u00f2 alla teoria schenkeriana coinvolgono aspetti sulla conduzione delle voci e la differenziazione degli accordi in due categorie, ovvero quelli con funzione strutturale e quelli con funzione contrappuntistica.\nFra le sue opere preminenti: \"Structural Hearing\" (1952 e 1962), \"Counterpoint in Composition: The Study of Voice Leading\" (con Carl Schachter, 1969), ed il periodico \"The Music Forum\" (dal 1967).\nSalzer spos\u00f2 Hedwig Lindtberg (sorella di Leopold Lindtberg) nel 1939 ma non ebbero figli."}
{"id": "4951033", "revid": "767487", "url": "https://it.wikipedia.org/wiki?curid=4951033", "title": "Bridge City (Texas)", "text": "Bridge City \u00e8 un comune degli Stati Uniti d'America, situato in Texas, nella contea di Orange."}
{"id": "4951034", "revid": "287204", "url": "https://it.wikipedia.org/wiki?curid=4951034", "title": "Breckenridge (Texas)", "text": "Breckenridge \u00e8 un comune degli Stati Uniti d'America, situato in Texas, nella contea di Stephens, della quale \u00e8 anche il capoluogo."}
{"id": "4951036", "revid": "110157", "url": "https://it.wikipedia.org/wiki?curid=4951036", "title": "Center (Texas)", "text": "Center \u00e8 un comune degli Stati Uniti d'America, situato in Texas, nella contea di Shelby, della quale \u00e8 anche il capoluogo."}
{"id": "4951039", "revid": "767487", "url": "https://it.wikipedia.org/wiki?curid=4951039", "title": "Bridgeport (Texas)", "text": "Bridgeport \u00e8 un comune degli Stati Uniti d'America, situato in Texas, nella contea di Wise."}
{"id": "4951044", "revid": "106908", "url": "https://it.wikipedia.org/wiki?curid=4951044", "title": "Ballinger", "text": "Ballinger \u00e8 un comune degli Stati Uniti d'America, situato in Texas, nella contea di Runnels, della quale \u00e8 anche il capoluogo."}
{"id": "4951046", "revid": "729019", "url": "https://it.wikipedia.org/wiki?curid=4951046", "title": "Stearman Cloudboy", "text": "Lo Stearman Model 6 Cloudboy fu un aereo da addestramento monomotore biplano sviluppato dall'azienda aeronautica statunitense Stearman Aircraft nei primi anni trenta.\nDestinato sia al mercato dell'aviazione generale che a quello militare, venne accettato dallo United States Army, l'esercito degli Stati Uniti d'America, che lo utilizz\u00f2 nei propri reparti da addestramento della componente aerea, l'USAAC, per la formazione nuovi piloti. Nonostante sia stato prodotto in soli sette esemplari costitu\u00ec un'importante base di partenza per lo sviluppo del successivo Boeing-Stearman Model 75 \"Kaydet\".\nStoria del progetto.\nBench\u00e9 a causa della grande depressione l'economia nazionale avesse avuto pesanti conseguenze anche nel mercato dell'aviazione, la Stearman Aircraft Co., dal 1929 entrata nell'orbita Boeing tramite l'adesione alla United Aircraft and Transportation Corp. di propriet\u00e0 di William Boeing, nel 1931 decise di avviare lo sviluppo di un nuovo modello destinato all'addestramento primario, indicato dall'azienda come Model 9 Cloudboy.\nIl progetto era relativo ad un velivolo dall'impostazione convenzionale, un monomotore in configurazione traente con cellula composta da fusoliera biposto ad abitacoli aperti in tandem, uno per l'istruttore e l'altro per l'allievo pilota, dotati di doppi comandi, abbinata ad una velatura biplana con piani alari collegati tra loro da una singola coppia, uno per lato, di montanti interalari \"ad N\", e dotata di carrello d'atterraggio biciclo anteriore fisso con gambe di forza ammortizzate integrato posteriormente da un pattino d'appoggio posizionato sotto la coda. La propulsione era affidata ad un motore radiale posto all'apice anteriore della fusoliera, che nel prototipo era un Wright J-6 Whirlwind 5 da 165\u00a0hp (123\u00a0kW).\nA causa della recessione dei primi anni trenta il modello non riusc\u00ec ad ottenere considerevoli commissioni. Vennero stipulati contratti per tre esemplari civili e quattro militari destinati alle valutazioni da parte dei piloti collaudatori dell'United States Army Air Corps. Indicato dall'US Army, in base alle convenzioni allora vigenti, YPT-9, non riusc\u00ec ad ottenere alcun ordine di produzione in serie ed i pochi esemplari costruiti vennero pi\u00f9 volte rimotorizzati assumendo una serie di diverse nuove designazioni sia in ambito civile che militare.\nCi\u00f2 nonostante i progetti elaborati da Lloyd C. Stearman per il Cloudboy vennero utilizzati dagli ingegneri del reparto tecnico come base di sviluppo del Model 70 e del Model 75."}
{"id": "4951048", "revid": "61051", "url": "https://it.wikipedia.org/wiki?curid=4951048", "title": "Stearman Model 6 Cloudboy", "text": ""}
{"id": "4951049", "revid": "61051", "url": "https://it.wikipedia.org/wiki?curid=4951049", "title": "Stearman Model 6", "text": ""}
{"id": "4951050", "revid": "61051", "url": "https://it.wikipedia.org/wiki?curid=4951050", "title": "Stearman Model 45", "text": ""}
{"id": "4951057", "revid": "599013", "url": "https://it.wikipedia.org/wiki?curid=4951057", "title": "Cattedrale dell'Assunzione di Maria (Ossero)", "text": "Lex cattedrale dell'Assunzione di Maria (in croato: \"Katedrala Marijina Uznesenja\") si trova a Ossero, in Croazia. La chiesa \u00e8 l'antica cattedrale della diocesi di Ossero, soppressa nel 1828.\nStoria.\nLa cattedrale dell'Assunzione di Maria \u00e8 stata costruita durante l'episcopato dei vescovi Antonio di Pago e Marco Negro. I lavori iniziarono nel 1463, con il contributo di Giorgio Orsini da Sebenico, mentre sulla facciata \u00e8 stato registrato l'anno 1497 come data del completamento della costruzione. L'altare \u00e8 stato dedicato l'anno seguente, \u00e8 in stile barocco e conserva le reliquie di San Gaudenzio. L'interno \u00e8 modesto, con colonne rinascimentali e ambiente simili alla cattedrale di Sebenico. Il campanile \u00e8 stato costruito da opera del maestro Jakov Galeto, originario di Veglia, nel 1575."}
{"id": "4951060", "revid": "1226", "url": "https://it.wikipedia.org/wiki?curid=4951060", "title": "Fantascienza italiana", "text": ""}
{"id": "4951062", "revid": "116131741", "url": "https://it.wikipedia.org/wiki?curid=4951062", "title": "Danita Angell", "text": "Pubblicit\u00e0.\nVanta pubblicit\u00e0 anche per Missoni, Trussardi, Krizia, e Max Mara.\nCopertine.\nLe sue foto sono comparse anche su varie copertine di\nSfilate.\nHa sfilato anche per Missoni, Trussardi, Calvin Klein, Chanel, Christian Dior, Dolce &amp; Gabbana, Fendi, Givenchy, Gucci, Jill Stuart, Louis Vuitton, Max Mara, Mila Sch\u00f6n, Moschino, Oscar de la Renta, Paco Rabanne, Prada, Ralph Lauren, Roberto Cavalli, Valentino e Vivienne Westwood, oltre che per Victoria's Secret nel 2000."}
{"id": "4951063", "revid": "438678", "url": "https://it.wikipedia.org/wiki?curid=4951063", "title": "Gemelli monozigoti", "text": ""}
{"id": "4951064", "revid": "1318658", "url": "https://it.wikipedia.org/wiki?curid=4951064", "title": "Strada statale 19 quater delle Calabrie", "text": "La strada statale 19 quater delle Calabrie (SS 19 quater) \u00e8 una strada statale italiana.\nPercorso.\nIl tracciato \u00e8 lungo 14,697\u00a0km e si snoda nel comune di Catanzaro, collegando il capoluogo con la strada statale 106 Jonica a Catanzaro Lido."}
{"id": "4951065", "revid": "1318658", "url": "https://it.wikipedia.org/wiki?curid=4951065", "title": "Strada statale 127 bis Settentrionale Sarda", "text": "La strada statale 127 bis Settentrionale Sarda (SS 127 bis), \u00e8 una strada statale italiana. Praticamente \u00e8 la continuazione della strada statale 127 Settentrionale Sarda da Sassari verso la costa occidentale dell'isola, ove \u00e8 situata la citt\u00e0 di Alghero e la riviera del Corallo.\nStoria.\nLa strada statale 127 bis venne istituita nel 1935 con il seguente percorso: \"Sassari - Cantoniera Scala Cavalli - Alghero - Porto Conte.\"\nPercorso.\nDa Sassari ad Alghero.\nHa origine nel capoluogo presso la borgata di Caniga intersecando la strada statale 131 Carlo Felice, prosegue in direzione Alghero attraversando alcuni passaggi a livello fino alla stazione di Molaf\u00e0, costeggia Uri e prosegue nelle vicinanze del lago artificiale del Cuga. Giunta ad Alghero, l'attraversa in un tratto urbano lungo una decina di km da est a nord (pari a circa il 20% dell'intero percorso), per proseguire, dopo aver toccato Fertilia prima e Maristella poi, fino alla baia di Porto Conte.\nRecentemente, al tracciato originario tuttora esistente e di competenza ANAS, sono state effettuate delle rettifiche dall'abitato di Uri fino al bivio con la strada provinciale che collega Olmedo ad Alghero, abbattendo i tempi necessari a collegare il capoluogo di provincia alla citt\u00e0 catalana in circa mezz'ora di macchina. Questo a patto di passare dalla strada provinciale che collega Sassari con Ittiri, che ha carattere di scorrimento veloce a due corsie. Il collegamento Sassari-Alghero \u00e8 per\u00f2 pi\u00f9 trafficato nella sua direttrice principale e pi\u00f9 fluida, la strada statale 291 della Nurra.\nCon la costruzione del nuovo tracciato della strada statale 131 Carlo Felice tra Sassari e Porto Torres, \u00e8 variato il caposaldo iniziale della strada, ora posto in corrispondenza dell'intersezione con il nuovo tracciato della SS 131. I primi 1,652\u00a0km sono stati conseguenzialmente dismessi e ceduti al comune di Sassari."}
{"id": "4951081", "revid": "544909", "url": "https://it.wikipedia.org/wiki?curid=4951081", "title": "Morte di un commesso viaggiatore (disambigua)", "text": ""}
{"id": "4951086", "revid": "1226", "url": "https://it.wikipedia.org/wiki?curid=4951086", "title": "Premio Stresa di Narrativa", "text": ""}
{"id": "4951093", "revid": "1226", "url": "https://it.wikipedia.org/wiki?curid=4951093", "title": "Fantascienza in Italia", "text": ""}
{"id": "4951098", "revid": "46291", "url": "https://it.wikipedia.org/wiki?curid=4951098", "title": "Acer buergerianum", "text": "L'Acero tridente (\"Acer buergerianum\" ) \u00e8 un albero deciduo della famiglia delle Sapindaceae originario della Cina orientale e di Taiwan."}
{"id": "4951099", "revid": "398848", "url": "https://it.wikipedia.org/wiki?curid=4951099", "title": "Acero tridente", "text": ""}
{"id": "4951103", "revid": "599013", "url": "https://it.wikipedia.org/wiki?curid=4951103", "title": "Gagauziya Milli Mar\u015f\u0131", "text": ""}
{"id": "4951108", "revid": "287204", "url": "https://it.wikipedia.org/wiki?curid=4951108", "title": "Haylynn Cohen", "text": "Pubblicit\u00e0.\nVanta pubblicit\u00e0 anche per Missoni e Louis Vuitton.\nCopertine.\nLe sue foto sono comparse anche su varie copertine di\nSfilate.\nHa sfilato anche per Trussardi, Calvin Klein, Chanel, Christian Dior, Emanuel Ungaro, Fendi, Jill Stuart, Mila Sch\u00f6n, Paco Rabanne e Ralph Lauren oltre che per Victoria's Secret nel 2000.\nAgenzie.\nTra le agenzie che l'hanno rappresentata ci sono state:"}
{"id": "4951110", "revid": "267975", "url": "https://it.wikipedia.org/wiki?curid=4951110", "title": "Diocesi di Vera", "text": ""}
{"id": "4951117", "revid": "287204", "url": "https://it.wikipedia.org/wiki?curid=4951117", "title": "The Wall Live", "text": "The Wall Live \u00e8 stato il terzo tour musicale da solista del cantautore britannico Roger Waters, ex membro della band rock Pink Floyd.\nDurante il tour venne eseguito, per la prima volta dal 1990, l'intero album \"The Wall\".\n\u00c8 il tour con il pi\u00f9 alto incasso di sempre per un artista solista.\nIl tour.\nPre-show.\nDurante il pre-show, nella parte americana del tour, un uomo che sembra essere senzatetto spinge un carrello della spesa in giro per i corridoi del parterre. Indossa una giacca di flanella e un cappello da cowboy, passeggiando tra il parterre, parlando con i fans. Il suo carrello, oltre ad essere pieno di lattine e spazzatura, contiene anche la bambola di pezza originale \"Pink \" dal 1979. Per la seconda parte del tour, il senzatetto \u00e8 stato sostituito da due soldati che tengono sotto braccio la suddetta bambola.\nOriginariamente l'audio pre-show era di 20 minuti ed includeva vari spezzoni di sitcom televisive e cartoni animati come I Griffin. Dopo la prima tappa del tour nell'America del Nord, il collage venne eliminato e sostituito con 20 minuti di musica, che comprendeva: \"Mother\" di John Lennon, \"Masters of War\" di Bob Dylan, \"A Change Is Gonna Come\" di Sam Cooke, \"Imagine\" di John Lennon, \"Strange Fruit\" di Billie Holiday e \"People Get Ready\" dei The Impressions.\nLo show.\nNella prima leg del Nord America, il barbone tra la folla si ferma e si sentono suoni di zapping. Quando l'uomo raggiunge il palco, viene riprodotto una sequenza dal film \"Spartacus\". Quindi un faretto lo illumina e trascinando il carrello, tra lo sciamare degli schiavi, getta la bambola Pink sul palco.\nPer gli spettacoli europei e tutti gli spettacoli nel 2012, il barbone venne sostituito con due \"soldati\", che portavano la bambola Pink sul palco, tenendola per tutta la clip di Spartacus, prima di gettarla per terra e marciare gi\u00f9 dal palco.\nFuochi d'artificio esplodono sul palco, mentre una tromba suona la melodia di \"Outside the Wall\". Tra bandiere con martelli in marcia e ascensori che compaiono dal palco, parte \"In the Flesh?\". A circa met\u00e0 canzone, Waters emerge dal retro del palco, vestito di nero. Durante il culmine della canzone, un bombardiere Stuka sospeso da un filo, si schianta contro il muro ed esplode in una sfera di fuoco. In \"The Happiest Days of Our Lives\" e \"Another Brick in the Wall (part II)\" sul palco c'\u00e8 un fantoccio, un'icona dello show originale, che si muove su e gi\u00f9, come se camminasse. Dopo la data del 16 giugno 2011 a Berlino, Waters canter\u00e0 una ripresa acustica di \"Another Brick in the Wall (part II)\" con testi riferiti all'uccisione di Jean Charles de Menezes ucciso ingiustamente dalla polizia metropolitana londinese nel 2005.\nMother ha un forte messaggio politico e le parole Il Grande Fratello ti guarda appaiono sul muro sostituite da \"BR\" anzich\u00e9 la \"M\" di \"Mother\" e di seguito la frase: \u00abMamma, devo fidarmi del governo? ... No, cazzo\u00bb, che viene tradotto, ad ogni spettacolo, nella lingua del paese visitato.\nIl video riprodotto durante \"Goodbye Blue Sky\", caus\u00f2 qualche polemica, a causa della potenziale interpretazione antisemita di alcuni passaggi, in cui venivano mostrati bombe a forma di simboli religiosi, politici e marchi aziendali, come la croce latina, falce e martello, simbolo del movimento politico comunista, il simboli del dollaro, la stella di David, il logo McDonald's e quello della Mercedes-Benz, sganciati da alcuni bombardieri B52. Il direttore di un'organizzazione statunitense contro la discriminazione, Abraham Foxman, accus\u00f2 Waters di aver insultato gli ebrei.\nA met\u00e0 dello spettacolo, tra le note strumentali di \"The Last Few Bricks\", il \"muro\", mattone dopo mattone, viene lentamente ricostruito, proprio come avvenne del tour degli anni ottanta, e verr\u00e0 completato durante la canzone \"Goodbye Cruel World\".\nAnche nella seconda parte dello spettacolo, Waters, venne investito da dure polemiche e accuse, che lo perseguitarono durante la leg europea del 2013 accusando di offendere la comunit\u00e0 ebraica a causa della rappresentazione, sul palco, di un enorme maiale tatuato con la stella di David. In Italia, la comunit\u00e0 ebraica romana, tramite il portavoce Fabio Perugia, chiese le pubbliche scuse, affermando: \u00abAll'inizio del concerto sono state mostrate una stella di David, una croce e una mezzaluna insanguinate, diciamo che si \u00e8 trattato di un'offesa a 360\u00b0, non solo agli ebrei. Quando poi \u00e8 apparso il maiale, con dei simboli commerciali e la stella di David, l'offesa \u00e8 stata subito chiara, tanto che molte persone di religione ebraica hanno abbandonato lo stadio\u00bb. Inoltre, Perugia prosegue: \u00abquel simbolo \u00e8 uno degli stereotipi antisemiti classici, usati gi\u00e0 nell'epoca nazifascista. Roger Waters si \u00e8 gi\u00e0 distinto per posizioni antisioniste e questa sua coreografia dimostra che l'antisionismo non \u00e8 altro una faccia dell'antisemitismo. Perch\u00e9 la stella di David non \u00e8 solo il simbolo di Israele, ma di un intero popolo, quello ebraico\u00bb\nLe polemiche e le accuse continuarono per molti paesi d'Europa, tra cui la Francia e la Germania dove un personaggio vestito da SS spara con una pistola mitragliatrice, simile a quella usata durante le persecuzioni antiebraiche in Europa durante l'ultimo conflitto mondiale.\nDopo \"Run Like Hell\", vengono mostrate le immagini dell'attacco aereo americano a Baghdad, del 12 luglio 2007, in cui morirono due giornalisti di Reuters, \"Saeed Chmagh\" e \"Namir Noor-Eldeen\" che vennero scambiati per soldati iracheni armati e uccisi da due elicotteri AH-64 americani. Il video di Waiting for the Worms, offre un'animazione molto pi\u00f9 elaborata, rispetto a quella originale di Gerald Scarfe vista nell'adattamento cinematografico del tour Pink Floyd The Wall. Segue \"Stop\" e un improvviso blackout viene spezzato dalla luce di un faro solitario che illumina la bambola Pink che si trova in cima al muro. Durante il brano \"The Trial\", il muro comincia a cadere, dall'alto verso il basso, tra una nube di fumo e coriandoli rosso sangue. La band emerge da dietro le macerie tra le note di \"Outside the Wall\" e viene presentata da Waters al pubblico terminando lo spettacolo."}
{"id": "4951123", "revid": "1917458", "url": "https://it.wikipedia.org/wiki?curid=4951123", "title": "Policefalia", "text": "La policefalia \u00e8 la condizione di avere pi\u00f9 di una testa. Il termine deriva dal greco (\"poly-\", multiplo) e (\"kephali\", testa) e comprende la bicefalia (o dicefalia), la tricefalia, eccetera. Una condizione simile ma differente, nota come diprosopia, \u00e8 quella di avere due volti ma una sola testa.\nDa un punto di vista medico, sono tutti considerati disordini cefalici congeniti. Gli animali bicefali o tricefali sono gli unici tipi di animali con pi\u00f9 teste presenti al mondo, e hanno la stessa origine dei gemelli siamesi. Sono infatti il risultato di una fallita separazione di gemelli monozigoti.\nAnche nella mitologia si riscontrano vari casi di creature con pi\u00f9 teste, cos\u00ec come nell'araldica e nella vessillologia. In questi ultimi due ambiti, il simbolo policefalo pi\u00f9 diffuso \u00e8 l'aquila bicipite, nonostante non si abbia mai avuto traccia di un simile animale. Tradizionalmente, ma non universalmente, la policefalia viene interpretata come simbolo di onniveggenza.\nCasi reali.\nSul nostro pianeta ogni specie animale pu\u00f2 essere soggetta a questo tipo di disordine genetico.\nSempre pi\u00f9 noti e oggetto di studio, oltre ai numerosi esemplari di globicefali, sono i casi di squali bicefali. \nDiversi esemplari sono stati individuati nelle acque australiane; anche se non \u00e8 ancora chiaro il fattore scatenante della patologia si ipotizza che la causa principale sia la pesca intensiva che sta impoverendo il pool genetico di questa specie.\nAl di fuori del mondo marino gli esseri viventi pi\u00f9 conosciuti, che presentano la suddetta malformazione sono rettili e anfibi.\nInfatti, sono innumerevoli gli esemplari di tartarughe, serpenti e lucertole che presentano la bicefalia. Inoltre, non \u00e8 raro osservarli ad una qualsiasi fiera o mostra circense.\nPi\u00f9 raro \u00e8 invece il manifestarsi della patologia sull'essere umano, che presenta ben pochi casi accertati.\nUno di questi, forse il pi\u00f9 famoso, \u00e8 quello delle sorelle diencefaliche Abigail e Brittany Hensel, le quali pur condividendo buona parte degli organi al di sotto dell'ombelico presentano colonne vertebrali e midolli ben separati. Questa caratteristica gli ha permesso di essere uno dei pochi casi di gemelle congiunte ad aver superato i 20 anni di et\u00e0.\nNella cultura di massa contemporanea.\nUn noto personaggio della filmografia giapponese \u00e8 Ghidorah, mostro apparso nella prima volta nel film \"Ghidorah! Il mostro a tre teste\" e poi divenuto la pi\u00f9 famosa nemesi di Godzilla.\nNumerosi personaggi di giochi di ruolo, videogiochi e giochi di carte collezionabili presentano mostri dotati di policefalia. Esempi sono le carte di \"Drago a Due Teste\" e \"Cerbero a Due Teste\" e i Pok\u00e9mon Doduo, Dodrio, Exeggutor, Zweilous e Hydreigon."}
{"id": "4951127", "revid": "33689", "url": "https://it.wikipedia.org/wiki?curid=4951127", "title": "\u00c7a ira", "text": ""}
{"id": "4951131", "revid": "1983214", "url": "https://it.wikipedia.org/wiki?curid=4951131", "title": "Ferdinand von Alten", "text": "Biografia.\nSeguendo le orme dei suoi antenati, Ferdinand von Alten intraprese la carriera militare, diventando ufficiale. In seguito, dopo aver preso lezioni di recitazione da Albert Steinr\u00fcck, opt\u00f2 per la carriera teatrale. Nel 1911, fece il suo esordio come attore presso il teatro di corte di Monaco, dove continu\u00f2 a lavorare fino alla fine della prima guerra mondiale. Dal 1918, recit\u00f2 a Berlino in diversi teatri, entrando a far parte negli anni venti della compagnia del Deutsches Theater. Inizi\u00f2 nel contempo anche la carriera cinematografica, specializzandosi in ruoli da caratterista e incarnando personaggi di uomini eleganti, del bel mondo, oppure di ufficiali o di funzionari statali.\nFerdinand von Alten mor\u00ec a meno di 48 anni a causa di una pleurite e di una polmonite, contratte nel corso di una tourn\u00e9e teatrale. Fu sepolto nel cimitero di St. Matthias a Berlino."}
{"id": "4951134", "revid": "438678", "url": "https://it.wikipedia.org/wiki?curid=4951134", "title": "Bicefalo", "text": ""}
{"id": "4951137", "revid": "438678", "url": "https://it.wikipedia.org/wiki?curid=4951137", "title": "Bicefalia", "text": ""}
{"id": "4951140", "revid": "438678", "url": "https://it.wikipedia.org/wiki?curid=4951140", "title": "Dicefalia", "text": ""}
{"id": "4951142", "revid": "438678", "url": "https://it.wikipedia.org/wiki?curid=4951142", "title": "Tricefalia", "text": ""}
{"id": "4951148", "revid": "74801", "url": "https://it.wikipedia.org/wiki?curid=4951148", "title": "J\u00f6rundr", "text": "Ynglinga saga.\nNella \"Saga degli Ynglingar\", Snorri Sturluson descrive le gesta dei re della dinastia degli Yngling ordinatamente secondo la genealogia, assolutamente lineare (da padre in figlio) fino a suo padre Yngvi, morto il quale si fa pi\u00f9 complicata.\nSnorri, oltre a commentare lo Ynglingatal, aggiunge particolari spesso non presenti in altre fonti (come le vicissitudini attorno al predecessore re Hugleikr, cugino di J\u00f6rundr) per ricostruire la successione.\nDopo aver descritto la perdita del trono da parte dei Yngling ad opera di Haki, narra come J\u00f6rund e suo fratello Eir\u00edkr intrapresero diverse incursioni diventando dei temuti re del mare, raggiungendo grande fama ad Oddesund, a sud del Limfjorder, catturando e impiccando re Gylaug di H\u00e5logaland, Norvegia, figlio di Gudl\u00f6g. In seguito iniziarono a radunare una grande armata per invadere l'Uppland, loro terra natale.\nRe Haki, avvisato, inizi\u00f2 anch'egli i preparativi per respingerli, ma insorsero i sostenitori della precedente dinastia tra il popolo, sicch\u00e9 alla battaglia pot\u00e9 presentarsi con un numero assai inferiore di uomini. Nonostante tutto riusc\u00ec a distinguersi valorosamente uccidendo il fratello Eir\u00edkr che reggeva lo stendardo di battaglia, al che gli avversari fuggirono verso le navi. Ferito a morte, il trono di Uppsala fu infine preso da J\u00f6rundr.\nProsecuzione del mito.\nIn seguito le varie fonti differiscono notevolmente. In linea di massima, secondo la Skj\u00f6ldunga saga e il Bjarkar\u00edmur, J\u00f6rundr fu successivamente sconfitto dal re danese Fr\u00f3\u00f0i (corrispondente a Froda Hea\u00f0obard nel Beowulf), facendone di lui un tributario e prendendo sua figlia che, prima di essere ripudiata, diede alla luce Halfd\u00e1n, noto per essere progenitore della dinastia dei Skj\u00f6ldung/Scylding di Danimarca.\nLa nuova moglie di re Fr\u00f3\u00f0i concep\u00ec un nuovo erede, Ingjaldr (corrispondente ad Ingeld Hea\u00f0obard nel Beowulf), che per\u00f2 fu in seguito ucciso da una cospirazione di re J\u00f6rundr assieme ad uno dei suoi jarl, Swerting, durante un d\u00edsabl\u00f3t."}
{"id": "4951149", "revid": "1573940", "url": "https://it.wikipedia.org/wiki?curid=4951149", "title": "Chiesa di San Mattia (Bologna)", "text": "La chiesa di San Mattia \u00e8 una chiesa sconsacrata di Bologna che sorge in via Sant'Isaia 14.\nDal dicembre 2014 il Ministero per i beni e le attivit\u00e0 culturali la gestisce tramite il Polo museale dell'Emilia-Romagna, nel dicembre 2019 divenuto Direzione regionale Musei.\nStoria.\nFu fatta erigere per volere delle monache di San Mattia, emanazione delle monache di Santa Maria del Monte della Guardia custodi del Basilica di San Luca. Fino al 1357, risiedevano in un convento posto appena fuori porta Saragozza che fu per\u00f2 distrutto durante gli scontri tra i bolognesi e i Visconti. Dopo alcuni anni di esodo, ricostituirono un nuovo convento in via Sant'Isaia riutilizzando delle case di loro propriet\u00e0 e altre acquisizioni.\nCome parte del nuovo convento, tra il 1575 e il 1588 Pietro Fiorini realizz\u00f2 l'attuale chiesa di San Mattia, seguendo un progetto di Antonio Morandi, detto \"Il Terribilia\".\nIl nuovo complesso religioso di via Sant'Isaia godette di grande prestigio in citt\u00e0, dovuto anche al fatto che l'immagine della Beata Vergine di San Luca vi si fermava due giorni durante la sua annuale processione.\nNel Settecento la chiesa di San Mattia fu ristrutturata, soprattutto nell'apparato decorativo che divenne pi\u00f9 fastoso, mentre la struttura architettonica sub\u00ec modifiche minori.\nA seguito delle guerre napoleoniche il convento fu soppresso nel 1799 e ceduto a privati. A partire dagli anni'30 dell'Ottocento e fino ai nostri giorni, il comune di Bologna lo ha utilizzato come sede scolastica.\nLa chiesa fu sconsacrata e venne adibita a magazzino finch\u00e9 alla fine degli anni '70 non fu ceduta dal comune, insieme a parte dell'ex convento, alla sovrintendenza per i beni architettonici dell'Emilia Romagna. Quest'ultima ne diresse il restauro, iniziato nel 1981, e la ha gestita come luogo per eventi culturali. \u00c8 aperta al pubblico in occasione di mostre o convegni.\nNei locali dell'ex convento hanno sede l'Istituto Storico Parri Emilia-Romagna e il Museo della Resistenza di Bologna."}
{"id": "4951151", "revid": "297745", "url": "https://it.wikipedia.org/wiki?curid=4951151", "title": "Campagnano (Maccagno)", "text": ""}
{"id": "4951153", "revid": "287204", "url": "https://it.wikipedia.org/wiki?curid=4951153", "title": "Andr\u00e9 Barth\u00e9lemy de Courcay", "text": "Biografia.\nEra nipote dell'abate Barth\u00e9lemy, che lo fece entrare nel 1775 al Cabinet des Medailles, di cui era il direttore. Alla sua morte, nell'aprile del 1795, gli succedette nella carica.\nIl 5 brumaio dell'anno IV (26 ottobre 1795), fu eletto per un mandato di un anno come presidente del Conservatoire, l'istituzione che aveva preso il posto della Biblioth\u00e8que de la Nation."}
{"id": "4951157", "revid": "297745", "url": "https://it.wikipedia.org/wiki?curid=4951157", "title": "Lozzo (Veddasca)", "text": ""}
{"id": "4951172", "revid": "281944", "url": "https://it.wikipedia.org/wiki?curid=4951172", "title": "Manu Dayak", "text": ""}
{"id": "4951173", "revid": "729019", "url": "https://it.wikipedia.org/wiki?curid=4951173", "title": "Aeroporto di Agadez-Manu Dayak", "text": "L'Aeroporto di Agadez-Manu Dayak (in francese: \"A\u00e9rodrome Manu Dayak\"), definito come internazionale dalla ASECNA, \u00e8 un aeroporto nigerino situato nella parte centrale del Paese nel Deserto del Sahara, nella Regione di Agadez a 1,5 km a sud ovest della cittadina di Agadez, capoluogo della regione.\nLa struttura \u00e8 dotata di una pista di asfalto e bitume lunga e larga , l'altitudine \u00e8 di 506\u00a0m, l'orientamento della pista \u00e8 RWY 07-25 ed \u00e8 aperta al traffico commerciale 24 ore al giorno.\nL'aeroporto \u00e8 intitolato a Manu Dayak, (1950-1995), uomo politico nigerino e rappresentante dei Tuareg."}
{"id": "4951174", "revid": "228587", "url": "https://it.wikipedia.org/wiki?curid=4951174", "title": "Johannes Lepsius", "text": "Biografia.\nHa studiato matematica e filosofia a Monaco di Baviera, ha conseguito il dottorato, con una tesi lodevole, nel 1880.\nDurante la Prima Guerra Mondiale ha pubblicato \"\"Bericht \u00fcber die Lage des armenischen Volkes in der T\u00fcrkei 1916\" (\"Rapporto sulla situazione del Popolo Armeno in Turchia\")\", in cui egli meticolosamente documenta e condanna il genocidio del popolo armeno.\nUna seconda edizione dal titolo \"\"Der Todesgang des armenischen Volkes\" (\"La via della morte del popolo armeno\")\" ha incluso un'intervista a Enver Pasha, uno dei principali architetti del Genocidio. Lepsius ha pubblicato segretamente la relazione perch\u00e9 la Turchia era un alleato dell'Impero Tedesco. La censura militare ufficiale ne proib\u00ec immediatamente la pubblicazione temendo fosse un affronto all'alleato turco, strategicamente importante. Tuttavia Lepsius riusc\u00ec a distribuire pi\u00f9 di 20.000 copie della Relazione. Nel suo romanzo \"Die vierzig Tage des Mussa Dagh\" (\u201cI quaranta giorni del Mussa Dagh\u201d\") l'autore austro-ebreo Franz Werfel ritrae Lepsius come un \"angelo custode degli Armeni\".\nOggi, l'eredit\u00e0 intellettuale di Johannes Lepsius \u00e8 stata raccolta dallo storico della chiesa, Hermann Goltz, tedesco, che ha installato il \"Johannes Lepsius Archive\" a Halle sul Saale nella \u201cUniversit\u00e0 \"Martin Lutero\" di Halle-Wittenberg\u201d. Diversi documenti e giornali dell'archivio sono stati pubblicati in microfiche.\nLa famiglia.\nJohannes Lepsius era il figlio pi\u00f9 giovane del fondatore dell'egittologia in Germania, l'egittologo Karl Richard Lepsius e di Elisabetta Klein (1828- 1899), pronipote di Friedrich Nicolai. \nI genitori di Johannes sono cresciuti in una casa con un grande orizzonte intellettuale. In questa casa, Johannes ha incontrato molti personaggi illustri dell'impero, dalla politica alla cultura e alla religione. Erano sei fratelli e sorelle, tra cui il geologo e Rettore dell'Universit\u00e0 tecnica di Darmstadt Richard Lepsius (1851- 1915), il chimico e direttore della fabbrica chimica Griesheim Bernhard Lepsius (1854- 1934) e il ritrattista e membro dell'Accademia Prussiana delle Arti (dal 1916) Reinhold Lepsius (1857- 1929). Suo nonno era il commissario della Contea di Naumburg Peter Carl Lepsius (1775- 1853), suo bisnonno Johann August Lepsius (1745- 1801) era il Sindaco di Naumburg sul Saale.\nSua moglie era Margaret (Maggie) Zeller; discendeva dalla famiglia missionaria nota a livello internazionale, W\u00fcrttembergian Zellers. Suo padre era il Reverendo Johannes Zeller (1830- 1902), leader della Gobat School (istituita nel 1847) in Gerusalemme, diretta dalla Church Missionary Society dal 1877. \nLa madre Maggie Zeller era nipote del vescovo di Gerusalemme Samuel Gobat e una nipote di Dora Rappard.\nMaggie Zeller e Johannes Lepsius hanno conosciuto la Gerusalemme Ottomana. Johannes, che era nel consiglio di amministrazione dell'Orfanotrofio Siriano dal 1884 al 1886, ebbe molti problemi a Gerusalemme a causa dei massacri inflitti alla popolazione cristiana intorno al 1860.\nIl Genocidio del Popolo Armeno.\nLepsius \u00e8 noto per la sua documentazione del Genocidio del Popolo Armeno. La sua opera \"Relazione sulla situazione del popolo armeno in Turchia\", \u00e8 stata censurata il 7 agosto del 1916, tuttavia oltre 20.000 copie sono state inviate in tutta la Germania prima che la censura fosse applicata.\nUn'altra edizione della documentazione \u00e8 un'intervista a Enver Pasha nel 1915 che porta il titolo \"Il corridoio della morte del Popolo Armeno\".\nNel 1909 gli Armeni dell'Impero Ottomano avevano grandi aspettative dal movimento dei \u00abGiovani Turchi\u00bb che ha portato a termine il regime di Abdul Hamid II. Gi\u00e0 ad iniziare dai primi mesi della Prima Guerra Mondiale, ci sono stati gli arresti di massa, le deportazioni ed i massacri di Armeni residenti in Anatolia Orientale. Durante questo periodo, Lepsius fond\u00f2 attivit\u00e0 umanitarie di soccorso e cerc\u00f2 (invano) di influenzare la Germania, l'alleato dell'Impero Ottomano, che aveva migliaia di soldati e ufficiali dislocati in tutto l'Impero Ottomano.\nSecondo Ernst Jaeckh \"\"Al tempo della Prima Guerra Mondiale egli ha introdotto il protagonista armeno, il Dottor Lepsius, al Generalissimo turco Enver Pasha, e sull'intervento dell'autore (Jaeckh) la vita di molti Armeni, in particolare donne e bambini, \u00e8 stata salvata.\u201d\"\nUna delle opere pi\u00f9 importanti di Lepsius \u00e8 \"\u201cGermania e Armenia 1914-1918: raccolta di documenti diplomatici\u201d\", che \u00e8 considerato \"il documento principale sul genocidio armeno\u201d. Pi\u00f9 tardi, nei \"Quaranta Giorni del Mussa Dagh\", Franz Werfel attribuisce due capitoli alla descrizione della lotta di Lepsius e alle sue trattative con Enver Pasha."}
{"id": "4951176", "revid": "1961764", "url": "https://it.wikipedia.org/wiki?curid=4951176", "title": "Ilvates", "text": "Gli Ilvates furono una trib\u00f9 Ligure, il cui nome \u00e8 stato riscontrato solo negli scritti di Tito Livio. Vengono citati, nel 200 a.C., insieme agli Insubri e ai Cenomani, come distruttori delle colonie romane di Placentia (l'attuale Piacenza) e Cremona.\nSono nuovamente menzionati nel 197 a.C., dopo la sottomissione ai loro alleati transpadani; nel corso di quelle campagne furono sconfitti dalle truppe del console Quinto Minucio Rufo, ed il loro nome non apparve pi\u00f9 nella storia. (Liv. xxx. 10, xxxi. 29, 30.) Da quanto raccontato, appare chiaro che si stabilirono sulle pendici nord dell'Appennino, verso la pianura del Padus (l'attuale fiume Po), e presumibilmente non molto lontano da Clastidium (l'attuale Casteggio); non \u00e8 comunque possibile stabilire con certezza sia la posizione che l'estensione del territorio da loro occupato. Il loro nome, come quello della maggior parte delle trib\u00f9 liguri menzionate da Tito Livio, spar\u00ec nel periodo augusteo, e non si ritrova riportato da nessun altro geografo o storico. Charles Athanase Walckenaer suppose comunque che gli \"Eleates\", sui quali Marco Fulvio Nobiliore celebr\u00f2 il trionfo nel 159 a.C., ed i \"Veleiates\" descritti da Plinio il Vecchio, erano le stesse genti chiamate \"Ilvates\" da Tito Livio."}
{"id": "4951177", "revid": "767487", "url": "https://it.wikipedia.org/wiki?curid=4951177", "title": "Christak\u012bs Christoforou", "text": "Carriera.\nHa giocato due partite per la nazionale cipriota nel 1987."}
{"id": "4951178", "revid": "838137", "url": "https://it.wikipedia.org/wiki?curid=4951178", "title": "Calogero Lauricella", "text": "Biografia.\nNacque a Ravanusa (AG) il 20 febbraio 1919. Comp\u00ec i suoi studi presso il seminario vescovile di Agrigento, dove venne ordinato sacerdote il 12 giugno 1941. Nel 1947 divenne rettore del seminario vescovile agrigentino.\nMinistero episcopale.\nInizi\u00f2 la sua carriera ecclesiastica il 13 maggio 1961, venendo designato vescovo ausiliare della diocesi di Agrigento. Lo stesso giorno divenne vescovo titolare di Sela. Ricevette la consacrazione episcopale il 24 giugno 1961 dalle mani dell'arcivescovo Giovanni Battista Peruzzo, co-consacranti i vescovi Francesco Monaco e Francesco Fasola. L'11 ottobre 1962 partecip\u00f2 in qualit\u00e0 di padre conciliare all'intero Concilio Vaticano II. L'8 settembre 1964 venne designato vescovo ausiliare della diocesi di Cefal\u00f9; tre anni dopo ne divenne amministratore apostolico e il 4 giugno 1970 definitivamente vescovo. L'8 settembre 1973 venne elevato ad arcivescovo dell'arcidiocesi di Siracusa, cui vi rimase fino alla morte avvenuta il 20 giugno 1989. Durante il suo episcopato fu egli stesso co-consacrante dei vescovi Alfredo Maria Garsia (1974) e Giuseppe Malandrino (1980). \u00c8 sepolto presso la cappella di Santa Lucia della cripta del santuario della Madonna delle Lacrime di Siracusa.\nGenealogia episcopale.\nLa genealogia episcopale \u00e8:"}
{"id": "4951180", "revid": "281944", "url": "https://it.wikipedia.org/wiki?curid=4951180", "title": "Aeroporto di Agadez", "text": ""}
{"id": "4951181", "revid": "1971044", "url": "https://it.wikipedia.org/wiki?curid=4951181", "title": "Sogno di Carzano", "text": "Il Sogno di Carzano, conosciuto anche come \u201cFatto di Carzano\u201d, si verific\u00f2 durante la prima guerra mondiale nella notte tra il 17 e il 18 settembre 1917 tra l'esercito italiano e quello austro-ungarico. Lo scontro che si svolse a Carzano (Valsugana), paese occupato dagli austro-ungarici, ebbe inizio alle ore 01:30 del mattino e si prolung\u00f2 per tutta la nottata. Il piano per occupare il paese e arrivare poi fino a Trento fu ideato ed organizzato dal maggiore italiano Cesare Pettorelli Lalatta (vice capo del Servizio Informazioni della 1\u00aa Armata) assieme al tenente austro-ungarico Ljudevit Pivko (comandante interinale del V Batt./1\u00ba Reggimento bosniaco schierato sul fronte di Carzano). Egli infatti pass\u00f2 segretamente dalla parte degli italiani, fornendo informazioni sul fronte nemico. Le comunicazioni tra Pettorelli e Pivko iniziarono gi\u00e0 il 12 luglio di quell'anno, tramite degli incontri clandestini, che avvenivano durante la notte presso la Cappelletta di Spera, un paese sotto il controllo italiano.\nLa vicenda.\nA Carzano, il tenente Ljudevit Pivko, sloveno, animato da sentimenti irredentisti e di fatto nemico dell'Impero austro ungarico, che si trovava a dover servire, colse l'occasione per realizzare il suo progetto segreto contro l'Impero. \nIl suo scopo era quello di minarlo al suo interno e concorrere a farlo crollare, coinvolgendo alcuni suoi subalterni che, come lui, volevano l'indipendenza da Vienna. \nLa notte del 12 luglio 1917 uno di questi, Karel Mleinek, si rec\u00f2 nello schieramento italiano, in una localit\u00e0 a nord ovest di Strigno chiamata \u201cquota 546\u201d. \nDurante questo primo contatto, al quale ne seguiranno altri da parte del tenente Pivko, il sergente Mleinek consegn\u00f2 agli italiani un plico contenente schizzi topografici relativi alla sistemazione difensiva della prima linea austro-ungarica sul fondovalle e altre notizie utili. \nTale documentazione fu subito consegnata al responsabile dell'Ufficio Informazioni d'Armata, maggiore Cesare Pettorelli Lalatta che, verificata l'esattezza e l'attendibilit\u00e0 delle notizie, decise di incontrarsi personalmente con il tenente Pivko, il quale divenne cos\u00ec un informatore del Servizio Informazioni dell'esercito italiano.\nNel corso di successivi incontri clandestini venne deciso che l'esercito italiano, disponendo della collaborazione di Pivko e dei suoi congiurati, avrebbe posto in atto un'azione di sorpresa nelle linee austro-ungariche.\nL'esercito italiano aveva a disposizione 40000 uomini, un complesso di forze che, avvalendosi della sorpresa e di alcuni cospiratori, avrebbe potuto avere la meglio sulle scarse difese austro-ungariche.\nLa notte del 18 settembre 1917, data fissata per l'operazione, i congiurati aprirono la strada agli Italiani che, salendo da Scurelle, trovarono varchi aperti nei reticolati, ai quali era stata tolta la corrente elettrica; le linee telefoniche e telegrafiche erano state interrotte e, soprattutto, i soldati nemici addormentati con l'oppio fornito dagli Italiani e aggiunto nel rancio della sera dai collaboratori di Pivko.\nIl comando dell'operazione fu affidato al generale Attilio Zincone, del tutto nuovo della zona e alla sua prima esperienza di comandante di truppe in combattimento. Per le prime fasi dell'azione il generale Zincone impieg\u00f2 truppe che non conoscevano il territorio e che, in gran parte, dovevano ancora ricevere il \u201cbattesimo del fuoco\u201d (la prima vera battaglia a cui un soldato partecipa).\nTali truppe inoltre, dotate di un equipaggiamento pesante (coperta, telo, tenda, razioni, viveri per pi\u00f9 giorni, armamento pesante) furono guidate, inspiegabilmente, attraverso un camminamento largo 80 centimetri anzich\u00e9 sulla strada larga 4 metri.\nLe operazioni subirono un forte rallentamento e solo i bersaglieri del 72\u00ba Battaglione, inviati per primi oltre il confine, raggiunsero il paese.\nIl maggiore Pettorelli Lalatta, che si trovava gi\u00e0 a Carzano, accortosi del disguido, percorse il tragitto a ritroso e, soltanto a Spera, trov\u00f2 un buon contingente di soldati, fermi, sdraiati a terra.\nNel frattempo, con il trascorrere delle ore e ai primi colpi esplosi dall'artiglieria avversaria, il generale Zincone fece impartire l'ordine di ritirata, che per\u00f2 non pervenne al 72\u00ba Bersaglieri che rimase pertanto a Carzano dove, per effetto del contrattacco nemico, fu neutralizzato, subendo rilevanti perdite in morti, feriti, dispersi e prigionieri.\nFall\u00ec cos\u00ec il piano meticolosamente studiato da Pivko e Lalatta.\nPer lunghi anni, per pudore, sia gli austriaci (scossi dal tradimento subito), sia gli italiani (dimostratisi incapaci nello sfruttare un'occasione unica), hanno preferito far cadere, su questa importante e significativa pagina di storia militare, un velo di silenzio.\nSiti d'interesse del Sogno di Carzano.\nCappelletta di Spera.\nIndica il luogo del primo incontro tra il maggiore Cesare Finzi Pettorelli Lalatta e il tenente dell'imperiale e regio esercito austro-ungarico Ljudevit Pivko, comandante interinale del V Battaglione bosniaco schierato sul fronte di Carzano. Era situata a met\u00e0 strada tra le opposte linee difensive dei due schieramenti.\nPunto di osservazione sul Ponte nuovo.\nIl torrente Maso, che scorre sotto il ponte, segnava, al tempo del \u201cSogno di Carzano\u201d, il confine tra le linee austriache (versante ovest) e quelle italiane (versante est). Tra queste due linee difensive vi era una zona, definita \u201cterra di nessuno\u201d, dove di notte agivano le opposte pattuglie.&lt;br&gt;\nA nord-est del ponte, tuttavia, sulla sponda sinistra del Maso, gli austriaci avevano occupato il sito delle Castellare, creando cos\u00ec una piccola \u201ctesta di ponte\u201d organizzata a difesa, che permetteva loro di tenere sotto tiro il tergo dello schieramento italiano e di evitare un attacco a sorpresa contro la loro vera linea difensiva posta dietro il torrente Maso.\nA est, in lontananza, si intravede il Monte Lefre, ove aveva sede l'osservatorio del Servizio Informazioni d'Armata, ancor oggi ben conservato. Da lass\u00f9, grazie a potenti fasci di luce generati dalle fotoelettriche militari, si potevano controllare, anche di notte, i paesini della Valsugana occupati dagli austro-ungarici.\nPasserella in legno.\nUna passerella di legno, posta poco pi\u00f9 a sud dell'attuale ponte, era passaggio obbligato per chi, durante la Prima Guerra Mondiale, doveva attraversare il torrente Maso per passare da Scurelle a Carzano. Anche le truppe italiane, che la notte del 18 settembre 1917 erano pronte a conquistare Carzano, passarono di qui.&lt;br&gt;\nIl ponte era normalmente difeso con i \u201ccavalli di Frisia\u201d (ostacolo mobile della fortificazione campale, costituito da un telaio in legno, a croce, con filo spinato, impiegato per sbarrare il passaggio) e con del filo spinato attraverso il quale passava la corrente elettrica ed era controllato a vista dai soldati austro-ungarici.&lt;br&gt;\nQuando i bersaglieri del 72\u00ba battaglione arrivarono in questo punto gli ostacoli erano stati rimossi: i Cavalli di Frisia spostati e la corrente elettrica disinserita dal filo spinato. Nei pressi della passerella era stato addirittura accantonato del legname per un eventuale ampliamento del ponte.&lt;br&gt;\nI soldati nemici, posti a guardia dei Cavalli di Frisia, erano stati uccisi e sostituiti da cospiratori.\nCanali irrigui.\nConclusosi rovinosamente lo scontro armato, i soldati italiani sopravvissuti ripercorsero, in una ritirata confusa, questa zona lungo il torrente Maso. Alcuni soldati si salvarono nascondendosi nei canali scavati dai contadini per irrigare i campi. Uno dei soldati, che riusc\u00ec in questo modo ad evitare le fucilate degli austro-ungarici, scrisse nel suo diario: \"Ho benedetto i contadini di Carzano per aver scavato quelle buche\".\nStrada che porta al paese.\nOltrepassato il ponte e attraversata la campagna, i soldati italiani si trovarono in qualche modo protetti dal muraglione che si ergeva in questo punto a sostegno del Montegiglio, sul quale si trovava parte dell'abitato di Carzano.&lt;br&gt;\nMentre risalivano la strada che li avrebbe portati in paese, gli italiani furono attaccati dalle pattuglie nemiche di sorveglianza, allertate dalla parlata in lingua italiana.&lt;br&gt;\nNumerosi bersaglieri feriti furono temporaneamente ricoverati in una stalla, tuttora esistente, che si trova all'inizio della salita.\nLa chiesa.\nLa chiesa rivest\u00ec un ruolo centrale nel \u201cSogno di Carzano\u201d sin dalla fase preparatoria del piano.&lt;br&gt;\nIl primo messaggio fatto pervenire da Pivko agli italiani, nel luglio 1917, recava infatti, queste parole: \u201cUnisco piano nostra difesa. Sono pronto ad aiutarvi. Se accettate tirate a mezzogiorno preciso di un giorno qualsiasi due colpi con granate da 15 contro campanile di Carzano\u201d.&lt;br&gt;\nAnche successivamente, gli italiani adottarono la medesima modalit\u00e0 per comunicare e, ogni volta che dovevano incontrarsi con il tenente Pivko, sparavano due colpi da 152 mm, ai piedi del campanile di Carzano, da una batteria di artiglieria schierata in localit\u00e0 Tizzon, posto di osservazione italiano da cui si potevano scorgere i segnali convenuti da Pivko nella piazzetta di Carzano.&lt;br&gt;\nLa notte del 18 settembre i soldati austro-ungarici, dopo essere stati addormentati con l'oppio, a loro insaputa aggiunto nella minestra della sera, furono rinchiusi in chiesa. Uno di loro, risvegliatosi dal torpore, cap\u00ec che era accaduto qualcosa di strano ma venne ucciso dai cospiratori prima di riuscire a dare l'allarme. Nel cadere si aggrapp\u00f2 alla fune della campana facendola suonare, allertando, cos\u00ec i militari austro-ungarici, quelli fedeli a Pivko e gli italiani.&lt;br&gt;\nNel momento in cui gli austro-ungarici, risvegliandosi, si trovarono davanti i bersaglieri italiani, la chiesa divenne teatro dello scontro con combattimenti corpo a corpo che proseguirono, in forma cruenta, nel piazzale antistante, dove era anche stata collocata, da Pivko e dai suoi uomini, una mitragliatrice pronta a far fuoco contro gli austro-ungarici che fossero usciti dalla chiesa. &lt;br&gt;\nAlla fine degli scontri vi furono rinchiusi i prigionieri italiani e finita la guerra la chiesa venne sconsacrata a causa dei sanguinosi combattimenti verificatisi al suo interno e anche perch\u00e9 in essa trovarono temporaneo riparo i profughi ritornati nel paese ed in attesa della ricostruzione delle loro abitazioni. Venne riconsacrata solo nel 1923.&lt;br&gt;\nIl monumento posto sul lato ovest della piazza e la lapide posta a nord, dietro la chiesa, ricordano l'accaduto. &lt;br&gt;\nLa lapide posta a nord della chiesa dalla Croce Nera austriaca, con scritte bilingui, costituisce oggi un accorato appello alla pace e all'unione fra i popoli.&lt;br&gt;\nPer molti anni, austriaci e italiani si recarono in questo luogo, in giorni diversi, per commemorare i Caduti di quel fatto e solo a partire dagli anni '60 si ebbero i primi incontri di distensione con cerimonie comuni.&lt;br&gt;\nNel 2011 la Chiesa venne elevata a Tempio alla memoria dei caduti del 18 settembre 1917.\nVilla Buffa.\nL'edificio era abitato dagli ufficiali austro-ungarici e la corte costituiva per loro un luogo di svago. \nL\u00ec si intrattenevano, nel tempo libero con il gioco delle bocce.&lt;br&gt;\nDopo la notte dello scontro, divenne luogo di sepoltura dei soldati austro-ungarici e italiani. A guerra finita, quando furono riesumati i cadaveri, si scopr\u00ec che gli italiani erano stati sepolti tutti insieme mentre gli ufficiali austriaci avevano avuto, per cos\u00ec dire, un'attenzione particolare: disposti supini, erano avvolti nei tappeti prelevati dal palazzo.\nVilla Pavlinka.\n\u00c8 il nome in codice con cui i cospiratori erano soliti chiamare una \u201cbaracca segreta,\u201d costruita nel mese di giugno 1917, sotto la postazione del 2\u00ba plotone, chiusa a chiave, dentro la quale vi era un giaciglio e la luce elettrica. Nessuno vi abitava e nessuno era a conoscenza della sua esistenza, salvo i cospiratori che vi custodivano nascosti dietro una parete mobile in legno, carte, documenti italiani, giornali, bozze, e oggetti riguardanti la congiura.&lt;br&gt;\nEra ricavata sotto i \u201cvolti\u201d del Comune di Carzano, e si incontravano riservatamente i cospiratori per mettere a punto il piano e ricopiare le carte topografiche riportanti i luoghi di interesse da segnalare agli italiani.&lt;br&gt;\nA ridosso era stata anche allestita una platea con ingresso rivolto verso lo schieramento italiano, in grado di accogliere fino a 200 soldati italiani, nel caso in cui l'operazione fosse andata a buon fine.&lt;br&gt;\nDai \u201cvolti\u201d del Comune si dipartiva poi un camminamento sotterraneo, protetto, che raggiungeva a est il torrente Maso e ad ovest il bunker situato a Telve in localit\u00e0 Roccolo, ove la notte del 18 settembre riposava il maggiore austriaco Lakom.\nVia Carraia.\nEra l'unica via che attraversava il paese da nord a sud ed era ricoperta da una fitta vegetazione per eludere la vigilanza degli osservatori italiani, in particolare quello di Monte Lefre.&lt;br&gt;\nLa via Carraia non era per\u00f2 l'unico passaggio attraverso il quale gli austro-ungarici potevano spostarsi, perch\u00e9 all'interno del Montegiglio erano state scavate delle gallerie che collegavano il centro del paese con il torrente Maso e con le varie postazioni edificate attorno all'abitato e in particolare con Villa Buffa e la postazione fortificata posta sulla sommit\u00e0 del colle.\nPostazione per fucilieri.\nLa postazione per fucilieri, che sorgeva sulla sommit\u00e0 del Montegiglio, era stata costruita in cemento armato. Sulle facciate dei suoi tre livelli si aprivano le feritoie, dietro le quali, in caso di attacco, erano pronte a sparare le mitragliatrici. La postazione era collegata con Villa Buffa da una trincea sotterranea.\nLa fontana.\nAll'alba del 18 settembre 1917, conclusosi lo scontro armato, i soldati italiani sopravvissuti e fatti prigionieri vennero condotti dagli austro-ungarici presso questa grande fontana, ai piedi del Montegiglio, dove poterono bere e lavarsi.&lt;br&gt;\nQui i prigionieri trovarono un momento di sollievo prima di essere condotti al campo di concentramento a Gardolo, a nord di Trento."}
{"id": "4951182", "revid": "281944", "url": "https://it.wikipedia.org/wiki?curid=4951182", "title": "Aeroporto di Agades", "text": ""}
{"id": "4951183", "revid": "899609", "url": "https://it.wikipedia.org/wiki?curid=4951183", "title": "Ilvati", "text": ""}
{"id": "4951184", "revid": "729019", "url": "https://it.wikipedia.org/wiki?curid=4951184", "title": "Rhea Durham", "text": "Biografia.\nSposata dal 2009 con l'attore Mark Wahlberg, ha quattro figli.\nPubblicit\u00e0.\nVanta pubblicit\u00e0 anche per Calvin Klein, Chanel, Christian Dior, Fendi, Gucci, Louis Vuitton e Revlon. Nel 2001 \u00e8 apparsa sul Calendario Pirelli\nCopertine.\nLe sue foto sono comparse anche su varie copertine di\nSfilate.\nHa sfilato anche per Missoni, Calvin Klein, Chanel, Christian Dior, Emanuel Ungaro, Fendi, Gianni Versace, Gianfranco Ferr\u00e9, Givenchy, Gucci, Karl Lagerfeld, Moschino, Oscar de la Renta, Paco Rabanne, Ralph Lauren e Valentino.\nAgenzie.\nTra le agenzie che l'hanno rappresentata ci sono state:"}
{"id": "4951190", "revid": "287204", "url": "https://it.wikipedia.org/wiki?curid=4951190", "title": "Mairano (Casaletto Lodigiano)", "text": "Mairano \u00e8 una frazione del comune lombardo di Casaletto Lodigiano.\nGeografia fisica.\nTerritorio e idrografia.\nIl territorio presenta un profilo geometrico molto regolare, con variazioni altimetriche quasi impercettibili; conseguentemente l'abitato ha un andamento plano-altimetrico pianeggiante. Confina con a nord con il comune di Cerro al Lambro, a est con San Zenone al Lambro, a ovest con il comune di Bascap\u00e8 (Pavia) e a sud con Salerano sul Lambro. La frazione \u00e8 in parte attraversata, nella parte orientale dal fiume Lambro, che crea un confine naturale con il comune di San Zenone al Lambro.\nClima.\nMairano si trova nella fascia climatica E con 2514 Gradi giorno. \nDi seguito sono riportati i dati in base alla stazione meteorologica di Milano Linate.\nSociet\u00e0.\nA partire dagli anni settanta del XX secolo il territorio ha conosciuto una forte espansione edilizia.\nReligione.\nIl centro abitato \u00e8 sede di una parrocchia della diocesi di Lodi, dedicata a Sant'Apollinare vescovo e martire.\nStoria.\nPrima del 1870 Mairano era un'entit\u00e0 amministrative autonoma. Si tratta del pi\u00f9 antico teatro di insediamenti risalenti all'et\u00e0 del ferro tra le frazioni del comune di Casaletto Lodigiano, citata gi\u00e0 in atti dell'ottavo secolo e appartenuta all'abbazia pavese di S. Pietro in Ciel d'Oro, poi ai Vistarini e ai Visconti. Il capoluogo comunale appare per la prima volta in documenti del XIII secolo come chiesa soggetta all'autorit\u00e0 della circoscrizione ecclesiastica di Salerano, a sua volta dipendente dalla diocesi laudense. Segue un lungo periodo privo di testimonianze documentali durato fino al XVII secolo, quando si ha notizia del passaggio del feudo nelle mani dei Masserati, dai quali fu trasferito ai Lurani fino all'eversione dei diritti feudali, verso la fine del Settecento. La parrocchiale di Mairano, infine, \u00e8 dedicata a Sant'Apollinare e risale al Settecento, periodo in cui venne abbandonato un precedente edificio di culto rovinato dalle acque del Lambro.\nMonumenti e luoghi d'interesse.\nLa chiese parrocchiali di Mairano \u00e8 una delle principali testimonianze artistiche del territorio.\nEconomia.\nL'economia locale si basa principalmente sull'agricoltura, che conta un buon numero di aziende, con produzione di mais, grano e foraggi e l'allevamento di numerosi capi di bovini da latte.\nAnche gli altri settori, tuttavia, sono presenti: artigianato, commercio e anche industria, con piccole imprese nei settori estrattivo e manifatturiero.\nInfrastrutture e trasporti.\nMairano \u00e8 attraversata dalla SP 17 (la \"santangiolina\") che consente il collegamento con gli altri paesi posti a sud.\nFra il 1881 e il 1931 la localit\u00e0 ospit\u00f2 una fermata della tranvia Melegnano-Sant'Angelo Lodigiano.\nIl comune \u00e8 servito da alcune autolinee suburbane."}
{"id": "4951192", "revid": "1543377", "url": "https://it.wikipedia.org/wiki?curid=4951192", "title": "Lotta greco-romana ai Giochi della XI Olimpiade - Pesi medio-massimi", "text": "La competizione della categoria pesi medio-massimi (fino a 87\u00a0kg) di lotta greco-romana dei Giochi della XI Olimpiade si \u00e8 svolta dal 6 al 9 agosto al \"Deutschlandhalle\" in Berlino.\nFormato.\nAd ogni incontro venivano assegnate le seguenti penalit\u00e0:\nCon cinque penalit\u00e0 o pi\u00f9 il lottatore veniva eliminato.\nRisultati.\n1 Turno.\nSi \u00e8 disputato il 6 agosto.\n2 Turno.\nSi \u00e8 disputato il 7 agosto.\n3 Turno.\nSi \u00e8 disputato il 7 agosto.\n4 Turno.\nSi \u00e8 disputato l'8 agosto.\n5 Turno.\nSi \u00e8 disputato il 9 agosto.\n6 Turno.\nSi \u00e8 disputato il 9 agosto."}
{"id": "4951195", "revid": "599013", "url": "https://it.wikipedia.org/wiki?curid=4951195", "title": "Andreas K\u014dnstantinou (1956)", "text": "Carriera.\nHa giocato 27 partite per la nazionale cipriota dal 1973 e il 1985."}
{"id": "4951200", "revid": "599013", "url": "https://it.wikipedia.org/wiki?curid=4951200", "title": "Filippos D\u012bm\u012btriou", "text": "Carriera.\nHa giocato 18 partite per la nazionale cipriota dal 1980 e il 1984."}
{"id": "4951205", "revid": "767487", "url": "https://it.wikipedia.org/wiki?curid=4951205", "title": "Brookshire", "text": "Brookshire \u00e8 un comune degli Stati Uniti d'America, situato in Texas, nella contea di Waller."}
{"id": "4951208", "revid": "111433", "url": "https://it.wikipedia.org/wiki?curid=4951208", "title": "Jorund", "text": ""}
{"id": "4951213", "revid": "125040769", "url": "https://it.wikipedia.org/wiki?curid=4951213", "title": "Accademia delle belle arti di Copenaghen", "text": "LAccademia delle belle arti di Copenaghen, o ufficialmente Accademia reale danese (in danese: \"Det Kongelige Danske Kunstakademi\"), \u00e8 una storica istituzione reale per la formazione artistica e culturale e la pi\u00f9 antica scuola superiore della Danimarca. La sede principale \u00e8 situata dal 1814 presso il palazzo di Charlottenborg.\nNacque come \"Regia accademia per la ritrattistica, la scultura e l'architettura\" quando venne inaugurata il 31 marzo 1754, per conto del re Federico V al suo 31\u00ba compleanno.\nIl suo nome fu in seguito cambiato in \"Accademia reale danese per la pittura, la scultura e l'architettura\" nel 1771. Nella stessa occasione, il conte Johann Friedrich Struensee introdusse un nuovo sistema per l'Accademia atto ad incoraggiare gli apprendisti artigiani a seguire lezioni supplementari per sviluppare il concetto di \"buon gusto\". L'imponente ricostruzione edilizia di Copenaghen che segu\u00ec il grande incendio del 1795 benefici\u00f2 notevolmente di questa iniziativa.\nAmministrazione ed enti.\nL'Accademia cade sotto l'amministrazione del Ministero della Cultura danese ed \u00e8 organizzata in diverse scuole:\nInoltre nel secondo dopoguerra sono state aperte due succursali fuori dalla capitale: l'Accademia d'arte dello Jutland (in danese: \"Det Jyske Kunstakademi\") ad Aarhus e l'Accademia d'arte di Fionia (in danese: \"Det Fynske Kunstakademi\") ad Odense."}
{"id": "4951215", "revid": "767487", "url": "https://it.wikipedia.org/wiki?curid=4951215", "title": "Michal\u012bs Oikonomou", "text": "Carriera.\nHa giocato 2 partite per la nazionale cipriota dal 1991 e il 1994."}
{"id": "4951216", "revid": "287204", "url": "https://it.wikipedia.org/wiki?curid=4951216", "title": "Big Lake (Texas)", "text": "Big Lake \u00e8 un comune degli Stati Uniti d'America, situato in Texas, nella contea di Reagan, della quale \u00e8 anche il capoluogo."}
{"id": "4951219", "revid": "110157", "url": "https://it.wikipedia.org/wiki?curid=4951219", "title": "Blue Mound (Texas)", "text": "Blue Mound \u00e8 un comune degli Stati Uniti d'America, situato in Texas, nella contea di Tarrant."}
{"id": "4951224", "revid": "287204", "url": "https://it.wikipedia.org/wiki?curid=4951224", "title": "Bovina (Texas)", "text": "Bovina \u00e8 un comune (\"city\") degli Stati Uniti d'America della contea di Parmer nello Stato del Texas. La popolazione era di 1,868 abitanti al censimento del 2010.\nGeografia fisica.\nSecondo lo United States Census Bureau, la citt\u00e0 ha una superficie totale di 3,05 km\u00b2, dei quali 3,05\u00a0km\u00b2 di territorio e 0\u00a0km\u00b2 di acque interne (0% del totale).\nSociet\u00e0.\nEvoluzione demografica.\nSecondo il censimento del 2010, la popolazione era di 1,868 abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 76,07% di bianchi, lo 0,96% di afroamericani, l'1,18% di nativi americani, lo 0,21% di asiatici, lo 0,05% di oceanici, il 19,59% di altre razze, e l'1,93% di due o pi\u00f9 etnie. Ispanici o latinos di qualunque razza erano l'82,28% della popolazione."}
{"id": "4951228", "revid": "767487", "url": "https://it.wikipedia.org/wiki?curid=4951228", "title": "Michal\u012bs Kavel\u012bs", "text": "Carriera.\nHa giocato la sua unica partita per la nazionale cipriota nel 1991."}
{"id": "4951232", "revid": "599013", "url": "https://it.wikipedia.org/wiki?curid=4951232", "title": "Chr\u012bstos Koliantr\u012bs", "text": "Carriera.\nTra il 1988 e il 1991 \u00e8 sceso in campo 10 volte per la nazionale cipriota, mettendo a segno 2 reti."}
{"id": "4951234", "revid": "1543377", "url": "https://it.wikipedia.org/wiki?curid=4951234", "title": "Lotta greco-romana ai Giochi della XI Olimpiade - Pesi massimi", "text": "La competizione della categoria pesi massimi (oltre 87\u00a0kg) di lotta greco-romana dei Giochi della XI Olimpiade si \u00e8 svolta dal 6 al 9 agosto al \"Deutschlandhalle\" in Berlino.\nFormato.\nAd ogni incontro venivano assegnate le seguenti penalit\u00e0:\nCon cinque penalit\u00e0 o pi\u00f9 il lottatore veniva eliminato.\nRisultati.\n1 Turno.\nSi \u00e8 disputato il 6 agosto.\n2 Turno.\nSi \u00e8 disputato il 7 agosto.\n3 Turno.\nSi \u00e8 disputato il 7 agosto.\n4 Turno.\nSi \u00e8 disputato l'8 agosto.\n5 Turno.\nSi \u00e8 disputato il 9 agosto."}
{"id": "4951237", "revid": "5376", "url": "https://it.wikipedia.org/wiki?curid=4951237", "title": "Emerenziana di Roma", "text": ""}
{"id": "4951243", "revid": "1543377", "url": "https://it.wikipedia.org/wiki?curid=4951243", "title": "Le cantatrici villane", "text": "Le cantatrici villane \u00e8 un'opera in due atti del compositore Valentino Fioravanti su libretto di Giuseppe Palomba. La prima rappresentazione ebbe luogo al Teatro dei Fiorentini di Napoli nel 1798 o nel 1799 Una versione riveduta in un atto fu rappresentata al Teatro San Mois\u00e8 a Venezia nel 1801, col titolo \"Le virtuose ridicole\", con libretto rivisto da Giuseppe Maria Foppa e ambientazione a Frascati anzich\u00e9 a Casoria.\n\"Le cantatrici villane\", lavoro \u00abricco di ispirazione nelle sue pirotecniche trovate sceniche\u00bb, unisce pagine di pungente satira del mondo teatrale settecentesco a momenti di maggior lirismo.\nUn'opera di Antonio Cagnoni basata sullo stesso libretto, col titolo \"Don Bucefalo\", fu rappresentata a Milano nel 1847.\nTrama.\nLa vicenda si svolge nel XVIII secolo a Casoria, nei pressi di Napoli.\nTre ragazze di campagna hanno l'ambizione, sotto la guida dell'ignorante maestro di musica Don Bucefalo, di diventare virtuose belcantiste, e anche un giovane, Don Marco, sogna di divenire cantante. Agata e Giannetta sono invidiose di Rosa, che sembra la prediletta di Don Bucefalo.\nLe cose si fanno complicate quando ritorna inaspettatamente Carlino, marito geloso di Rosa e soldato spaccone. Carlino, temendo di essere tradito da Rosa, fa irruzione in incognito in casa di quest'ultima, dove si sta tenendo la prova generale di un'impegnativa opera in cui dovrebbero recitare gli allievi di Don Bucefalo. L'arrivo dei gendarmi, condotti da Giannetta, pone fine alla confusione e tra Carlino e Rosa ritorna l'armonia."}
{"id": "4951245", "revid": "729019", "url": "https://it.wikipedia.org/wiki?curid=4951245", "title": "Aeroporto di Niamey-Diori Hamani", "text": "L'Aeroporto di Niamey-Diori Hamani (nome commerciale in francese: \"A\u00e9roport International Diori Hamani de Niamey\"), definito come internazionale dalla ASECNA, \u00e8 l'aeroporto della capitale del Niger, Niamey, ed \u00e8 situato nella estrema parte sud occidentale del Paese verso il confine con il Burkina Faso, nella Regione di Niamey a 8 km a est sud est della capitale.\nLa struttura \u00e8 dotata di una pista di asfalto e bitume lunga e larga , l'altitudine \u00e8 di 223\u00a0m, l'orientamento della pista \u00e8 09R/27L ed \u00e8 aperta al traffico commerciale 24 ore al giorno.\nL'aeroporto \u00e8 intitolato a Hamani Diori, (1916-1989), primo Presidente della Repubblica del Niger dal 1960 al 1974."}
{"id": "4951247", "revid": "599013", "url": "https://it.wikipedia.org/wiki?curid=4951247", "title": "Char\u012bs K\u014dnstantinou", "text": "Carriera.\nHa giocato 6 partite per la nazionale cipriota dal 1984 e il 1987."}
{"id": "4951249", "revid": "281944", "url": "https://it.wikipedia.org/wiki?curid=4951249", "title": "Aeroporto di Niamey", "text": ""}
{"id": "4951251", "revid": "281944", "url": "https://it.wikipedia.org/wiki?curid=4951251", "title": "Aeroporto Diori Hamani", "text": ""}
{"id": "4951254", "revid": "15756", "url": "https://it.wikipedia.org/wiki?curid=4951254", "title": "Pierre Desir", "text": "Carriera universitaria.\nNativo di Port-au-Prince nell'isola di Haiti e trasferitosi con la sua famiglia negli Stati Uniti all'et\u00e0 di 4 anni, Desir gioc\u00f2 per la sua intera carriera collegiale in atenei della Mid-America Intercollegiate Athletics Association, una conference della NCAA Division II. \nDesir frequent\u00f2 la Washburn University dal 2008 al 2010 e gioc\u00f2 per i Washburn Ichabods. Trascorse la sua prima stagione da freshman redshirt, per poi scendere in campo nel 2009, terminando la stagione con 33 tackle totali (25 solitari), sette intercetti (primo nella conference), un fumble recuperato e 13 passaggi difesi. A fine stagione fu nominato nella prima formazione ideale All-MIAA del 2009. Nel 2010, come sophomore, Desir chiuse la stagione con 46 tackle (di cui 5,5 con perdita di yard), due sack, cinque intercetti, un fumble forzato e nove passaggi deviati che gli valsero l'inserimento nella seconda formazione ideale All-MIAA.\nNel 2011, Desir lasci\u00f2 Washburn per trasferirsi presso la Lindenwood University, adducendo come motivazione della sua scelta il desiderio di stare pi\u00f9 vicino al suo giovane figlio. Dopo aver saltato il primo anno con i Lindenwood Lions, nel 2012, come junior, Desir si conferm\u00f2 come uno dei migliori difensori della MIAA, terminando la stagione 12 presenze, 60 placcaggi (39 solitari), un sack, nove intercetti (secondo in tutto il Paese) e 18 passaggi difesi (primo a pari merito nella Division II), venendo inserito per la seconda volta in carriera nella prima formazione ideale All-MIAA e divenendo il primo difensore nella storia di Lindenwood ad essere inserito nella prima formazione ideale All-American Division II dalla AFCA. Nel suo ultimo anno collegiale, come senior, totalizz\u00f2 33 tackle, quattro intercetti e dodici passaggi deviati, che oltre a garantirgli nuovamente l'inserimento nella prima formazione ideale All-American Division II dalla AFCA e nella prima formazione ideale All-MIAA gli permisero anche di divenire il primo giocatore ad iscrivere il proprio nome nell'albo d'oro del neonato Cliff Harris Award, che individua il miglior difensore dell'anno tra piccoli college degli Stati Uniti. Desir termin\u00f2 la sua carriera universitaria primo nella storia della MIAA in passaggi difesi, secondo nella storia della conference e nei migliori dieci nella storia della Division II per intercetti (25).\nCarriera professionistica.\nCleveland Browns.\nDesir era considerato uno dei migliori cornerback in vista del Draft NFL 2014 ed era pronosticato per essere selezionato durante il terzo giro. Fu scelto nel corso del 4\u00ba giro (127\u00ba assoluto) del Draft NFL 2014 dai Cleveland Browns. Nella sua stagione da rookie disput\u00f2 cinque partite (una da titolare), facendo registrare nove tackle e due passaggi difesi. Nella stagione 2015, Desir disput\u00f2 14 partite (sei da titolare), mettendo a segno 39 placcaggi totali (29 solitari) e cinque passaggi difesi.\nIl 3 settembre 2016, Desir venne svincolato dai Browns.\nSan Diego Chargers.\nIl 4 settembre 2016, Desir firm\u00f2 con i San Diego Chargers, per poi essere svincolato il 22 ottobre 2016. Due giorni dopo ri-firm\u00f2 nuovamente con i Chargers, per poi essere nuovamente svincolato il 29 ottobre 2016. Termin\u00f2 la sua militanza con i Chargers con cinque presenze, tre placcaggi e un passaggio difeso.\nSeattle Seahawks.\nIl 2 novembre 2016, Desir firm\u00f2 con i Seattle Seahawks per la squadra di allenamento. Il 16 gennaio 2017 firm\u00f2 un contratto con riserva con la squadra, per poi essere svincolato il 2 settembre 2017.\nIndianapolis Colts.\nStagione 2017.\nIl 3 settembre 2017, Desir firm\u00f2 con gli Indianapolis Colts. Part\u00ec come cornerback titolare dall'ottavo turno, per poi essere segnato nella lista delle riserve il 4 dicembre 2017 a causa di un infortunio alla spalla subito nel tredicesimo turno. Termin\u00f2 la stagione 2017 con nove presenze (sei da titolare), 32 placcaggi totali (21 solitari), un intercetto e sette passaggi difesi.\nStagione 2018.\nIl 20 marzo 2018, Desir rinnov\u00f2 con i Colts. Durante il ritiro estivo dovette competere contro Nate Hairston, Quincy Wilson e Kenny Moore per il ruolo di cornerback titolare. Fu nominato terzo cornerback per l'inizio della stagione 2018, dopo Moore e Hairston.\nNella partita del secondo turno contro i Washington Redskins, Desir mise a segno quattro placcaggi totali (due solitari), un record stagionale di tre passaggi deviati e recuper\u00f2 un fumble per la prima volta in carriera; I Colts vinsero per 21\u20139. Nel quarto turno contro gli Houston Texans, Desir mise a segno cinque placcaggi solitari, un intercetto e un passaggio deviato; i Colts furono sconfitti per 34\u201337 ai tempi supplementari. Nel sesto turno contro i New York Jets, fece registrare nove placcaggi totali (otto solitari) e forz\u00f2 il primo fumble in carriera; i Colts furono sconfitti per 34\u201342. Nel quindicesimo turno contro i Dallas Cowboys, Desir mise a segno sette placcaggi solitari, un passaggio deviato e forz\u00f2 un fumble. Chiuse la stagione regolare con 16 presenze (12 da titolare), 79 placcaggi totali (60 solitari e 19 assistiti), un intercetto, due fumble forzati, un fumble recuperato e 8 passaggi deviati.\nDesir disput\u00f2 la prima partita nei play-off in carriera partendo da titolare nel Wild Card Game contro i Texans, mettendo a segno cinque placcaggi totali (quattro solitari); i Colts vinsero per 21\u20137. Part\u00ec da titolare anche nel turno successivo, il Divisional Play-off contro i primi in classifica Kansas City Chiefs, in cui mise a segno sei placcaggi totali (quattro solitari) e un passaggio deviato; i Chiefs sconfissero i Colts per 13\u201331, ponendo fine alla loro stagione.\nStagione 2019.\nIl 13 marzo 2019, Desir rinnov\u00f2 per altri tre anni con i Colts, con un contratto dei valore di 25 milioni di dollari dei quali 12 milioni garantiti.\nNew York Jets.\nIl 2 aprile 2020, Desir firm\u00f2 con i New York Jets un contratto di un anno del valore di 5,5 milioni di dollari. Nella settimana 4 fece registrare due intercetti sul quarterback dei Denver Broncos Brett Rypien, ritornandone uno in touchdown."}
{"id": "4951257", "revid": "86863458", "url": "https://it.wikipedia.org/wiki?curid=4951257", "title": "Boilover", "text": "Il termine boilover si riferisce ad una situazione molto pericolosa che consiste nel tentativo di estinguere un principio di incendio, di olio o combustibile petrolchimico contenuto in contenitore aperto, gettandovi sopra dell'acqua. La pericolosit\u00e0 \u00e8 dovuta alla differenza di densit\u00e0 tra olio e acqua. Il fenomeno del boilover \u00e8 abbastanza comune anche in ambiente domestico, per esempio durante la frittura in padella.\nL'acqua bolle a circa 100\u00a0\u00b0C al livello del mare, mentre l'olio lo fa a temperature molto maggiori (anche di 3 volte tanto). All'atto di versare l'acqua sul fuoco causato dalla combustione dell'olio, l'elemento acqua, avendo una densit\u00e0 ed un peso specifico maggiori, si deposita sul fondo del contenitore vanificando l'azione di estinzione del fuoco ed evaporando istantaneamente, moltiplicando cos\u00ec il suo volume iniziale di 1700 volte. Questo comportamento dell'acqua fa s\u00ec che l'olio venga spinto con notevole violenza verso l'alto, traboccando in una vasta area intorno al contenitore."}
{"id": "4951261", "revid": "125687451", "url": "https://it.wikipedia.org/wiki?curid=4951261", "title": "Agrippino di Alessandria", "text": "Secondo la testimonianza di Eusebio di Cesarea, Agrippino fu il nono successore di san Marco sulla cattedra di Alessandria d'Egitto. Avrebbe governato la diocesi per dodici anni, dal sesto anno dell'impero di Marco Aurelio, fino all'ultimo anno dello stesso imperatore, ossia dal 167 al 179 o 180. Succeduto a Celadio, ebbe come successore il vescovo Giuliano.\nAgrippino \u00e8 venerato come santo dalla Chiesa ortodossa copta, che lo ricorda il 5 del mese di meshir, corrispondente al 30 gennaio."}
{"id": "4951271", "revid": "1428919", "url": "https://it.wikipedia.org/wiki?curid=4951271", "title": "Tasos K\u014dnstantinou", "text": "Carriera.\nHa giocato 9 partite per la nazionale cipriota dal 1970 e il 1980, segnando una rete."}
{"id": "4951284", "revid": "767487", "url": "https://it.wikipedia.org/wiki?curid=4951284", "title": "Paulos Kounnas", "text": "Carriera.\nHa giocato 8 partite per la nazionale cipriota dal 1981 e il 1984."}
{"id": "4951286", "revid": "1234826", "url": "https://it.wikipedia.org/wiki?curid=4951286", "title": "Fabio Sola", "text": "Biografia.\nNacque il 20 novembre 1991 a Pinerolo (TO). Si \u00e8 diplomato geometra nel 2009, presso l'istituto M. Buniva di Pinerolo. Nel 2010 si iscrive al Politecnico di Torino, frequentando Ingegneria Civile dove, nel 2015, ottiene la laurea triennale. Nel 2018 conclude i suoi studi laureandosi in Ingegneria Civile in Idraulica sempre al Politecnico di Torino. Durante i suoi studi, tuttavia, si dedica, come atleta, al Curling, ottenendo discreti successi, sia in ambito nazionale che internazionale. Durante gli studi inizia a lavorare per la societ\u00e0 di cronometraggio MySDAM, e per la FISG come giudice ufficiale di gara. Nel 2017, a seguito di un tirocinio curriculare, lavora come collaboratore esterno per la STA Engineering, nota societ\u00e0 di ingegneria del comune di Pinerolo. Nel 2019 diventa borsista per il DIATI del Politecnico di Torino nel progetto definitivo del PGS (Piano Gestione e Sedimenti) del torrente Orco. A termine della Borsa di Ricerca torna a Lavorare per la Engineering, come assistente alla progettazione idraulica. Nel Settembre del 2021 inizia a lavorare come istruttore direttivo tecnico in Citt\u00e0 Metropolitana di Torino nella Direzione Azioni integrate con gli EE LL.\nRisultati sportivi.\nAtleta.\nInizia a Giocare nel 2007, proprio a Pinerolo, comune che ha ospitato il curling durante le XX Giochi olimpici invernali. Nel 2009, con il Campionato junior maschile ottiene la sua prima medaglia d'oro. Nel 2011 rappresenta l'Italia al \"Challenge Europeo Junior\" nel ruolo di Second vincendo un challenge con le rivali di Cortina e Cembra. Nello stesso anno riuscir\u00e0 a Vincere l'argento nella Serie A e ripetendosi anche l'anno successivo, nonostante il cambio di squadra e di ruolo come skip. Con il passaggio dalla categoria Juniores alla categoria Senior si concentra nel campionato italiano misto di curling, vincendo due volte di seguito il campionato, nel 2015 e nel 2016. Nel 2018 vince il secondo posto in serie A con i Fireblock sconfiggendo in semifinale met\u00e0 squadra olimpica. \nGioca con la maglia della nazionale italiana in diverse occasioni:\nAllenatore.\nDal 2014 al 2016 \u00e8 stato alla guida della squadra del Team Piemonte Torino 150. Dal secondo posto nella Serie B, al 4\u00ba posto della serie A, l'anno successivo. Inoltre gli stessi componenti hanno ottenuto 1 oro ed 1 argento nel Campionato junior maschile. La stagione seguente viene incaricato di allenare la squadra del Team Draghi F che disputa il Italiani assoluti di categoria finendo la stagione al 4\u00ba posto. L'anno seguente la squadra passa sotto l'egida della societ\u00e0 Fireblock a.s.d. che conquister\u00e0 il bronzo sconfiggendo le campionesse d'Italia uscenti.\nGiudice.\nNel 2015 si iscrive ad un corso per diventare Giudice Regionale Ufficiale di Gara. In poco tempo giunge ad arbitrare, non soltanto le fase regionali, ma anche le finali di tutte le categorie, comprese le Finali del campionato di serie A. Nel Luglio del 2017 va a F\u00fcssen, in Germania, per seguire il corso base da giudice internazionale, tesserandosi nel biennio 2017-2018 come giudice internazionale. Nel 2018 si candida e vince le elezioni diventando il nuovo responsabile di settore GUG Curling per il quadriennio 2018 - 2022. Ogni anno partecipa come giudice a diverse finali di campionato nelle diverse categorie. Nel 2019 viene nominato Chief Umpire per le Winter Deaflympics 2019 che si sono svolte a Madesimo (SO) dall'11 al 21 Dicembre 2019.\nI livelli raggiunti sono:\nGli eventi internazionali a cui ha partecipato come giudice sono:"}
{"id": "4951293", "revid": "547034", "url": "https://it.wikipedia.org/wiki?curid=4951293", "title": "The Voice of Italy 2 - The Best of Battles", "text": "The Voice of Italy - The Best of Battles \u00e8 la seconda compilation pubblicata della seconda edizione di \"The Voice of Italy\". \u00c8 stata pubblicata il 24 aprile 2014 per la Universal Music e contiene 15 duetti dei 32 eseguiti durante la fase battle del programma."}
{"id": "4951302", "revid": "149727", "url": "https://it.wikipedia.org/wiki?curid=4951302", "title": "Fontana Elice", "text": ""}
{"id": "4951317", "revid": "149727", "url": "https://it.wikipedia.org/wiki?curid=4951317", "title": "Circondario d'Imola", "text": ""}
{"id": "4951318", "revid": "767487", "url": "https://it.wikipedia.org/wiki?curid=4951318", "title": "Johann Georg Albrecht H\u00f6pfner", "text": "Pubblic\u00f2 la rivista \"Magazin f\u00fcr die Naturkunde Helvetiens\" nell'ambito della quale nel 1789 fu il primo a nominare il minerale tremolite."}
{"id": "4951328", "revid": "767487", "url": "https://it.wikipedia.org/wiki?curid=4951328", "title": "Panikos Krystall\u012bs", "text": "Carriera.\nCon l'Apollon Limassol \u00e8 stato capocannoniere del campionato nella stagione 1960-1961. Con la Nazionale cipriota ha giocato 9 anni collezionando 19 presenze e 2 reti.\nAl termine della carriera ha allenato diverse squadre, tra cui la nazionale cipriota."}
{"id": "4951334", "revid": "11959", "url": "https://it.wikipedia.org/wiki?curid=4951334", "title": "Gonbad-e-Kavus", "text": ""}
{"id": "4951340", "revid": "96758", "url": "https://it.wikipedia.org/wiki?curid=4951340", "title": "Club Atl\u00e9tico de Madrid 1968-1969", "text": "Questa voce raccoglie le informazioni riguardanti il Club Atl\u00e9tico de Madrid nelle competizioni ufficiali della stagione 1968-1969.\nStagione.\nNella stagione 1968-1969 i \"colchoneros\", allenati da Miguel Gonz\u00e1lez P\u00e9rez, terminarono il campionato al sesto posto. In Coppa del General\u00edsimo l'Atl\u00e9tico Madrid venne eliminato dalla ai quarti di finale. In Coppa delle Fiere, i \"rojiblancos\" persero al primo turno contro i belgi del ."}
{"id": "4951344", "revid": "125051218", "url": "https://it.wikipedia.org/wiki?curid=4951344", "title": "Yoo Seung-ho", "text": "Biografia.\n\u00c8 uno dei pi\u00f9 famosi e celebri attori sudcoreani. Diventato famoso come attore bambino nel film The Way Home (2002), da allora, ha recitato in molte serie televisive e film da bambino e adolescente, che gli hanno donato il titolo di \"Nation's Little Brother\".\nNato e cresciuto a Incheon, \u00e8 il pi\u00f9 giovane di due fratelli, ha poi affermato che la sua famiglia si trovava in difficolt\u00e0 finanziarie.\nSi \u00e8 diplomato alla Baekshin High School nel febbraio 2012 ed ha deciso di non perseguire una laurea al fine di concentrarsi sulla sua carriera di attore. Si \u00e8 arruolato per il servizio militare obbligatorio nell'esercito il 5 marzo 2013, diventando un istruttore per le nuove reclute. \u00c8 stato ufficialmente congedato il 4 dicembre 2014.\nDoppiatori italiani.\nNelle versioni in italiano dei suoi film, Yoo Seung-ho \u00e8 stato doppiato da:"}
{"id": "4951354", "revid": "956866", "url": "https://it.wikipedia.org/wiki?curid=4951354", "title": "Cesare Pettorelli Lalatta", "text": ""}
{"id": "4951358", "revid": "254059", "url": "https://it.wikipedia.org/wiki?curid=4951358", "title": "Luoghi di sepoltura dei Gonzaga", "text": "Questa pagina elenca i luoghi di sepoltura conosciuti, documentati e utilizzati dai Gonzaga nella loro storia.\nLa famiglia Gonzaga fece uso di diversi luoghi sacri per le proprie sepolture. Il ramo principale di Mantova utilizz\u00f2 come pantheon queste chiese della citt\u00e0:\nMolte di queste sepolture furono profanate nel corso dei secoli e le tombe di almeno cinque duchi, di cui non si conosceva l'esistenza, sono venute alla luce solo di recente (2007). Molti sepolcri restano ancora avvolti nel mistero, come il ritrovamento nel 1965 della tomba di Isabella d'Este nella chiesa di Santa Paola, i cui resti scomparvero dal sarcofago."}
{"id": "4951362", "revid": "64860", "url": "https://it.wikipedia.org/wiki?curid=4951362", "title": "Vanity (artista)", "text": "Esord\u00ec come modella e, scoperta da Prince, divenne nota per aver militato nel trio al femminile Vanity 6 ed ebbe un modesto successo come cantante solista e attrice cinematografica. Debilitata da una vita piena di eccessi, abbandon\u00f2 il mondo dello spettacolo sul finire degli anni novanta per intraprendere un'attivit\u00e0 religiosa come predicatrice.\nBiografia.\nNacque a Niagara Falls, in Canada. Suo padre James Levia Matthews era afroamericano, sua madre Helga Senyk era tedesca di origini ebreo-polacche. La sua infanzia fu tormentata: il padre spesso abusava di lei e delle sorelle, sua madre aveva problemi di alcolismo. Vanity era anche vittima di bullismo a scuola per il suo carattere timido e la sua etnia mista. Il padre mor\u00ec nel 1974, quando la ragazza aveva 15 anni.\nStanca delle pessime condizioni familiari, si trasfer\u00ec a Toronto dove intraprese l'attivit\u00e0 di modella. Nel 1977 vinse il concorso \"Miss Niagara Hospitality\" e partecip\u00f2 al titolo di \"Miss Canada\" l'anno seguente. In seguito si spost\u00f2 a New York ma, a causa della statura considerata bassa per gli standard, la sua attivit\u00e0 di modella si limit\u00f2 in pubblicit\u00e0 e servizi fotografici. Apparve sulle copertine di due dischi dei Cameo: \"Alligator Woman\" (1982) e \"She's Strange\" (1984), e nel maggio 1985 e nell'aprile 1988, pos\u00f2 per la rivista \"Playboy\".\nNel 1980, mentre frequentava Rick James, conobbe Prince all'American Music Awards, un incontro che dar\u00e0 una svolta alla sua carriera. Prince la inser\u00ec nel progetto \"The Hookers\" con Susan Moonsie (sua fidanzata all'epoca) e Brenda Bennett. A Vanity fu offerto il ruolo centrale di cantante del trio ridenominato Vanity 6, dopo avere assunto il proprio nome d'arte che, in un primo momento, Prince voleva fosse \"Vagina\" ma lei rifiut\u00f2.\nIl gruppo, noto per le sue tematiche esplicitamente sessuali, realizz\u00f2 un solo disco omonimo nel 1982, dal quale fu estratto il singolo \"Nasty Girl\". Il brano \u00e8 presente nel film \"Beverly Hills Cop\" di Martin Brest, anche se non accreditato nella colonna sonora originale. Con la band partecip\u00f2 al tour dell'album \"1999\" di Prince (nel quale rivest\u00ec il ruolo di corista) e ad una tourn\u00e9e dei The Time (oggi noti come The Original 7ven). immediatamente prima dell'avvio delle riprese del film \"Purple Rain\", lasci\u00f2 improvvisamente le Vanity 6 e incise due dischi solisti: \"Wild Animal\" (1984) e \"Skin on Skin\" (1986), usciti per la Motown Records. Il primo contiene il brano \"Strap On 'Robbie Baby\", che fu oggetto di critiche da parte del PMRC per i suoi contenuti espliciti, al punto che nel 1985 fu inserito nella lista dei \"Filthy Fifteen\", in cui erano elencati i quindici brani pi\u00f9 oltraggiosi del periodo secondo l'associazione di Tipper Gore.\nCome attrice recit\u00f2 in film come \"L'ultimo drago\" di Michael Schultz e \"Action Jackson\" di Craig R. Baxley, nel quale partecip\u00f2 anche alla colonna sonora cantando il brano \"Faraway Eyes\". Sul finire degli anni ottanta, le apparizioni di Vanity iniziarono a diventare pi\u00f9 sporadiche, trattandosi essenzialmente di piccole parti in alcune serie televisive come \"Miami Vice\", \"Highlander\", \"Booker\" e \"Venerd\u00ec 13\".\nA causa di un'overdose di crack, nel 1994 fu ricoverata presso il Cedars-Sinai Medical Center di Los Angeles in condizioni molto gravi. Dopo esser stata dimessa, inizi\u00f2 a intraprendere un cammino spirituale, divenendo cristiana rinata. L'artista sostenne di aver ricevuto una visita di Ges\u00f9 che le avrebbe promesso di salvarla dalla morte se avesse abbandonato il personaggio di Vanity. Logorata da anni di abusi, dovette sottoporsi a dialisi peritoneale cinque volte al giorno per 20 minuti e nel 1997 sub\u00ec un trapianto renale. Sul finire degli anni novanta Vanity (che dopo la sua esperienza traumatica ripristin\u00f2 il suo vero nome Denise Matthews) lasci\u00f2 definitivamente il mondo dello spettacolo e divenne predicatrice, tenendo conferenze nelle chiese degli Stati Uniti ma anche nel resto del mondo.\nNel 2010 pubblic\u00f2 un libro autobiografico intitolato \"Blame It On Vanity\".\nMor\u00ec per insufficienza renale il 15 febbraio 2016 a Fremont, in California, all'et\u00e0 di 57 anni. Soffriva di peritonite sclerosante incapsulante, una rara complicanza causata dalla dialisi a cui era costretta dal 1994. Le sue spoglie sono state cremate e le ceneri disperse al largo delle isole Hawaii.\nVita personale.\nVanity ebbe relazioni con vari personaggi della musica tra cui Prince, Adam Ant e Billy Idol. Nota fu anche la sua relazione con Nikki Sixx, bassista dei M\u00f6tley Cr\u00fce. Nei suoi diari, inclusi nel libro \"The heroin diaries\", Sixx descrisse la sua vita con Vanity, una relazione bizzarra e turbolenta contrassegnata da un massiccio uso di droghe. Nel 1995 Vanity si spos\u00f2 con Anthony Smith, giocatore degli Oakland Raiders, ma l'anno dopo divorzi\u00f2."}
{"id": "4951365", "revid": "584834", "url": "https://it.wikipedia.org/wiki?curid=4951365", "title": "Canonica di Adda", "text": ""}
{"id": "4951372", "revid": "584834", "url": "https://it.wikipedia.org/wiki?curid=4951372", "title": "Crespi di Adda", "text": ""}
{"id": "4951375", "revid": "1776051", "url": "https://it.wikipedia.org/wiki?curid=4951375", "title": "Delitti contro l'incolumit\u00e0 individuale", "text": "Nel diritto penale italiano i delitti contro l'incolumit\u00e0 individuale sono disciplinati, insieme ai delitti contro la vita, dal Capo I, (\"Dei delitti contro la persona\"), Libro II del codice penale (art. 575 ss. c.p.).\nCollocazione sistematica.\nSulla collocazione sistematica dei delitti contro l'incolumit\u00e0 individuale, sulla loro distinzione rispetto ai delitti contro l'incolumit\u00e0 pubblica e sulla centralit\u00e0 che l'ordinamento della Repubblica italiana accorda alla tutela della persona, a differenza del sistema vigente all'epoca della promulgazione del Codice Rocco, si rimanda alla voce \"Delitti contro la vita\".\nOggettivit\u00e0 giuridica.\nIl bene giuridico tutelato dalle norme incriminatrici dei delitti contro l'incolumit\u00e0 individuale \u00e8 quello primario, inferiore in rango rispetto alla vita, dell'integrit\u00e0 fisica e psichica della persona umana. L'incolumit\u00e0 della persona \u00e8 intesa come \u00absfera di signoria\u00bb sulla propria dimensione corporea e come \u00abdiritto all'intangibilit\u00e0\u00bb della stessa contro le intromissioni di tipo sensoriale e percettivo. Perch\u00e9 risulti violata l'incolumit\u00e0 individuale non sempre \u00e8 necessaria la produzione di una malattia organica, mentre pu\u00f2 essere sufficiente il pericolo di causare dolore fisico.\nSingole fattispecie.\nPercosse e lesioni.\nLa distinzione sopra accennata tra pericolo di causare dolore e produzione di una malattia corrisponde, nella previsione del codice, ai delitti di percosse e di lesioni. Le due fattispecie sono tra loro incompatibili, poich\u00e9 la norma che incrimina le percosse (art. 581 c.p.) si applica solo se la condotta \"non\" d\u00e0 luogo a una malattia fisica o psichica, nel qual caso si ricade invece sotto l'ipotesi di lesione. Nelle percosse, anzi, la condotta dev'essere \"inidonea\" a provocare una malattia; la condotta idonea, che per\u00f2 non riesce a provocare una malattia in concreto, d\u00e0 vita invece a una \"tentata lesione\".\nIl dolo di percosse dovrebbe essere orientato a \"non\" provocare la malattia, laddove il dolo di lesioni dovrebbe invece includere anche la volont\u00e0 di produrre quello specifico evento. La dottrina tradizionale giunge tuttavia in entrambi i casi a conclusioni diverse.\nLo stato di \"malattia\" prodotto dalle lesioni personali (art. 582-583 c.p.) non \u00e8 definito dalla legge ed \u00e8 oggetto di discussione; al riguardo esistono diverse interpretazioni, sia tecnico-giuridiche sia medico-legali.\nLe lesioni personali si distinguono, a seconda della gravit\u00e0 degli effetti prodotti, in \"lievi\" (art. 582 c.p.), \"gravi\" e \"gravissime\" (art. 583 c.p.); in questi ultimi casi sono aggravate. La tripartizione si ripropone anche riguardo alle lesioni colpose (art. 590 c.p.).\nAltre ipotesi.\nCompletano il quadro della disciplina del codice a tutela dell'incolumit\u00e0 individuale"}
{"id": "4951376", "revid": "181699", "url": "https://it.wikipedia.org/wiki?curid=4951376", "title": "Reati contro l'incolumit\u00e0 individuale", "text": ""}
{"id": "4951393", "revid": "2167671", "url": "https://it.wikipedia.org/wiki?curid=4951393", "title": "Giovanni Michele Bruto", "text": "Storiografo della corte ungherese, si spostava frequentemente, pur rimanendo legato alla terra natale frequentando le comunit\u00e0 italiane all'estero. \nBiografia.\nPrimi anni.\nNacque a Venezia nel 1517 da un'antica famiglia veneziana dell'ordine dei cittadini. Verso il 1540 studi\u00f2 retorica a Padova con Lazzaro Bonamico. Diacono nell'Ordine dei canonici regolari, lasci\u00f2 il convento con dispensa della penitenzieria, perch\u00e9 insofferente alle regole monastiche ed entr\u00f2 in rapporti con Antonio da Capua, arcivescovo di Otranto e nunzio pontificio a Venezia, amico di Juan de Vald\u00e9s, riformatori ed \"eretici\". \nSi rec\u00f2 a Genova e a Napoli e, intorno al 1551, viveva presso i benedettini di Maguzzano, frequentando il circolo di umanisti che attorniavano il cardinale Reginald Pole: l\u00ec conobbe il vescovo riformato italo-ungherese Andrea Dudith-Sbardellati, con il quale rimase amico fino agli ultimi anni della vita e si avvicin\u00f2 alla comunit\u00e0 utraquista e taborita dei Fratelli Boemi.\nNel 1555 fugg\u00ec da Venezia perch\u00e9 accusato di eresia. Si rec\u00f2 nei Paesi Bassi spagnoli e ad Anversa pubblic\u00f2 le sue prime opere: \"De rebus a Carolo V Caesare Romanorum Imperatore gestis\", un'orazione all'Imperatore Carlo V e uno scritto sull'educazione delle donne, \"La institutione di una fanciulla nata nobilmente\". \nNel 1556 entr\u00f2 al servizio di Paolo Tiepolo, un diplomatico umanista, legato straordinario della Repubblica veneta presso la corte di Madrid. Il soggiorno spagnolo fu problematico per una grave malattia e dall'insolenza arrogante dell'ambiente di corte. Abbandonato il servizio presso il Tiepolo, viaggi\u00f2 attraverso Francia, Germania e di nuovo Spagna. Alla fine dell'anno visit\u00f2 Londra in compagnia del genovese Niccol\u00f2 Pallavicino. Di ritorno dal Regno d'Inghilterra, Bruto pass\u00f2 per Lione ed infine ritorn\u00f2 in Italia, prima a Genova, poi a Massa e quindi a Venezia nel 1558 o 1559. Qui scopr\u00ec che l'editore del Papa Paolo Manuzio aveva soppresso i nomi di autori in odore di eresia; fra questi figurava lo stesso Bruto, il cui nome era stato sostituito con un fittizio \u201cNicola Crotto\u201d.\nNel 1560 si ritir\u00f2 in solitudine di studio presso Lucca, per lavorare a una raccolta di lettere di uomini illustri e alla edizione della storia di Alfonso I di Napoli e d'Aragona di Bartolomeo Facio. \u00c8 probabile che in quel periodo sia passato per Firenze, a cercarvi materiale per la sua opera \"Delle istorie fiorentine\". Nel 1562 \u00e8 a Lione, frequenta gli esuli fiorentini antimedicei, dove pubblica gli otto libri delle storie fiorentine e la cronaca della guerra di Siena contro Firenze nel 1454, opera di Francesco Contarini. \nDa quest'opera traspare il suo sentimento antimediceo, rimproverando altres\u00ec al Papa l'alleanza coi francesi in funzione antimperiale del 1527 (Lega di Cognac).\nVerso la fine dell'anno 1562 ritorn\u00f2 a Venezia, dove frequent\u00f2 Donato Giannotti, esiliato da Firenze e, per un anno e mezzo, fece l'istitutore di Francesco Raineri, figlio di mercanti fiorentini residenti a Lione. Il 27 marzo 1565 il Sant'Uffizio di Venezia invitava Bruto e i suoi amici con una citazione successiva, Cesare Boniparte e Costanzio Cato, a comparire entro il termine perentorio di tre giorni davanti al Tribunale; ma Bruto e i suoi amici erano gi\u00e0 fuggiti, col risultato che due mesi dopo tutti vennero ufficialmente banditi da Venezia \u201ccome heretici contumaci et fuggitivi\u201d e sulla loro testa fu posta una taglia di lire mille. Ritornato a Lione vi rimase fino al 1571, sostentandosi con l'insegnamento e la pubblicazione di classici tradotti (Cesare, Orazio, Cicerone), e a una nuova edizione di \"Della repubblica dei veneziani\" del Giannotti.\nIn Ungheria e Polonia.\nNel 1565 il nobile ungherese Ferenc Forg\u00e1ch, allora Vescovo di Oradea, aveva invitato Giovanni Michele Bruto a collaborare alla stesura di una storia d'Ungheria. Forg\u00e1ch, che allora si trovava a Vienna alla corte di Massimiliano II d'Asburgo, progettava la continuazione del lavoro di Antonio Bonfini, \"Rerum Ungaricarum decades\", che terminava al 1490. Il principe transilvano Stefano B\u00e1thory, tramite il suo cancelliere, che si trovava allora a Padova, rinnov\u00f2 l'invito ad occuparsi di storia ungherese, non trovando per il momento interesse per le proposte. Solo nel 1572, mentre si trovava a Basilea, in fuga dalla Francia, sembr\u00f2 accettare un nuovo invito di Forg\u00e1ch, che nel frattempo era passato alla parte antiasburgica dei principi di Transilvania e divenuto Cancelliere del Principato di Transilvania. Durante il viaggio si ferm\u00f2 a Vienna, resistendo alle pressioni dell'imperatore Massimiliano II, che intendeva affidargli una storia di Ferdinando I imperatore, e torn\u00f2 a Lione. Nel giugno 1573 scrisse a Bathori di accettare l'incarico. Nel gennaio 1574 raggiunse Cluj e Alba Iulia, dove venne accolto con onori da B\u00e1thory e da Forg\u00e1ch. In Transilvania trascorse un paio d'anni per raccogliere fonti per la sua storia d'Ungheria, con una retribuzione annua di 450 talleri, che venne portata gradualmente a 841 fiorini polacchi. L'opera storiografica concepita da B\u00e1thory doveva dimostrare l'infondatezza delle pretese asburgiche sul trono di Transilvania. Nelle sue dichiarazioni polemiche anti asburgiche, riferite dal nunzio apostolico Alberto Bolognetti, Bruto afferma \"... non aver avuto... altra intenzione che di non lasciar opprimere la verit\u00e0 dalle bugie del Sambuco, e dimostrar principalmente che il re Giovanni I d'Ungheria era vero Re\". Quando, nel 1576, l'ungherese Stefano B\u00e1thory fu proclamato Re di Polonia, Bruto si trasfer\u00ec a Cracovia, dove gli fu assegnato un alloggio al Wawel come storiografo di corte, con l'incarico ora molto pi\u00f9 vasto, comprendente anche la Confederazione polacco-lituana. Segu\u00ec il re nelle campagne di Prussia e di Moscovia, nell'ambito della Prima guerra del nord. Nel 1578 fu ospite dell'ex vescovo Andrea Dudith a Paskov, in Slesia, ed entr\u00f2 in vivace scambio di idee con tutto il gruppo degli amici del Dudith, caratterizzato da un atteggiamento di tolleranza religiosa e da interessi scientifici. Nel 1581 si rec\u00f2 per qualche tempo a Breslavia in visita ad Andrea Dudith, che vi si era trasferito, e al medico imperiale Giovanni Crato von Krafftheim. Nella tollerante Cracovia del tempo si trov\u00f2 in sintonia ed amicizia col medico di corte Niccol\u00f2 Buccella, anch'egli padovano, e frequent\u00f2 le riunioni che si tenevano in casa del ricco nobile piemontese Prospero Provana, alle quali interveniva Fausto Sozzini, anche se non ebbe a che fare con l'ambiente degli anabattisti locali, o degli italiani entusiasti e chiliasti di passaggio, in fuga dall'Italia della Controriforma. \nCon la morte di Stefano Bathori il 12 dicembre 1586 gli venne a mancare il suo protettore e ci\u00f2 lo obblig\u00f2 a schierarsi a favore dell'arciduca Massimiliano III d'Austria per la successione sul trono di Polonia. Le previsioni politiche sulle quali aveva puntato invece non si realizzarono e nel 1587 divenne re Sigismondo, figlio del re di Svezia, la cui candidatura era stata osteggiata da Bruto. Svolse persino attivit\u00e0 diplomatica a favore delle pretese asburgiche perdendo sue amicizie ungheresi e polacche. La sua posizione a corte si fece precaria e si vide costretto a lasciare la Polonia nel 1586, trasferendosi a Bratislava. Si rec\u00f2 poi a Praga dove, grazie alla protezione dell'arciduca Ernesto, alla fine del 1588 venne nominato storiografo ufficiale dall'imperatore Rodolfo II d'Asburgo con un compenso di ben 600 ducati d'oro, grazie anche alla presentazione fattagli dal medico di corte Giovanni Crato von Krafftheim e ai contatti con l'ambasciatore spagnolo Guillem de Santcliment.\nLa fine.\nL'imperatore Rodolfo II nel 1591 era desideroso di vedere i risultati del lungo lavoro di Bruto e gli chiese di far pubblicare la sua \"storia d'Ungheria\", il cui manoscritto era in possesso di Sigismondo, nipote di Stefano Bathori.\nCi\u00f2 avrebbe messo in una posizione scomoda Bruto nei confronti dell'imperatore Rodolfo II, in quanto l'opera era critica nei confronti degli Asburgo. Bruto si affrett\u00f2 quindi a programmare un viaggio a Carlsberg, dove in tranquillit\u00e0 avrebbe potuto revisionare il manoscritto prima della sua pubblicazione, passando per la Transilvania per fermarne il rilascio. Riusc\u00ec nell'intento di bloccare l'uscita del manoscritto, ma il viaggio d'inverno e il freddo lo fecero ammalare; mor\u00ec il 16 maggio 1592, a 75 anni, a Alba Iulia.\nEbbe almeno tre figli da tre donne diverse, nessuna delle quali gli sopravvisse, e numerosi nipoti.\nPosizioni religiose e politiche.\nEducato al cattolicesimo rigoroso degli agostiniani, le sue frequentazioni iniziali a Venezia e Padova - Antonio da Capua, Juan de Vald\u00e9s, riformatori ed \"eretici\", poi frequentando il circolo di umanisti che attorniavano il cardinale Reginald Pole, l'italo-ungherese Andrea Dudith-Sbardellati - lo costrinsero a recarsi ad Anversa e poi a Lione, con l'intermezzo della cattolicissima Spagna e Inghilterra.\nNella sua omelia dedicata all'Imperatore Carlo V evidenzia la precaria autonomia delle citt\u00e0 italiane, strette tra la politica francese e le mire espansionistiche del pontefice della famiglia Medici Clemente VII, accusato di aver messo seriamente a repentaglio la libert\u00e0 della penisola, paragonando le citt\u00e0 italiane alla servit\u00f9 delle citt\u00e0 ungheresi oppresse dai Turchi Ottomani. \nLione era rifugio delle famiglie ex ghibelline, rivali anche dei Guelfi Medici di Toscana, che esprimevano anche il papa del tempo, prima che divenisse anch'essa un luogo pericoloso per i non cattolici in conseguenza delle vittorie del cardinale Richelieu durante il periodo delle guerre di religione francesi. La sua riferita adesione al calvinismo lo costrinse cos\u00ec a fuggire dalla Francia.\nIl suo atteggiamento anti-papa non era tanto di natura religiosa, quanto politica, in quanto le trame del Papa, comportandosi da sovrano temporale non erano coerenti con la sua missione di guida spirituale dei popoli e minavano la forza delle citt\u00e0 italiane, costringendole a destreggiarsi e schierarsi di volta in volta soprattutto tra Francia e Sacro Romano Impero.\nDella famiglia toscana ammira solo Lorenzo de' Medici come il difensore dell'equilibrio italiano, apprezzandone la scelta politica a favore di Alfonso d'Aragona contro papa Innocenzo VIII.\nIl suo nuovo luogo sicuro divenne Alba Iulia, nell'anti-asburgico Principato di Transilvania e poi a Cracovia, sia per l'incarico retribuito che per la libert\u00e0 di pensiero che allora vi era sotto il regno del suo protettore Stefano B\u00e1thory. L\u00ec continu\u00f2 le sue frequentazioni \"non cattoliche\" con Niccol\u00f2 Buccella, e frequent\u00f2 le riunioni che si tenevano in casa del ricco nobile piemontese Prospero Provana, alle quali interveniva Fausto Sozzini. Nonostante si professasse un \"sincero cattolico\", come da dichiarazione resa al nunzio apostolico in Polonia Giovanni Andrea Caligari, lo stesso scriveva al Papa che Bruto \"continuava nella sua opera di conversione degli altri connazionali alle sue eresie\".\nLa sua presa di posizione a favore della candidatura degli Asburgo al trono di Polonia, contrariamente alle previsioni della vigilia, si rivel\u00f2 perdente e l'ostilit\u00e0 della corte polacca di Sigismondo III lo costrinsero a trasferirsi nelle citt\u00e0 controllate dal Sacro Romano Impero degli Asburgo. Sub\u00ec reiterati tentativi di riconversione al cattolicesimo degli eretici, portati avanti dal nunzio Giovanni Andrea Caligari a Cracovia e dal suo successore, dal 1581, Alberto Bolognetti. Non accett\u00f2 mai una abiura pubblica, ma nell'aprile del 1585 abiur\u00f2 nelle mani del nunzio, che nel frattempo aveva ottenuta apposita dispensa.\nAbbracci\u00f2 quindi le tesi politiche della Controriforma cattolica: nei due discorsi in lode di Ernesto d'Austria del 1590, loda gli avi dell'arciduca, Massimiliano e Ferdinando, per aver difeso la tradizione cattolica e la maest\u00e0 del pontefice, auspicando l'unione dei principi cristiani sotto gli Asburgo e i pontefici per la lotta contro il Turco.\n\"La institutione di una fanciulla nata nobilmente\".\nDalla recensione fatta dall'Universit\u00e0 di Ferrara:\nSi tratta di un'opera pressoch\u00e9 sconosciuta a causa della sua rarit\u00e0; \"La Institutione di una fanciulla nata nobilmente\" \u00e8 conservata oggi in pochissimi esemplari: attualmente si trovano tre copie ad Anversa, di cui due nel Museo Plantin Moretus ed una alla Biblioteca Comunale; una copia alla Biblioteca Nazionale di Parigi, una alla British Library e una sesta alla Biblioteca Reale di Bruxelles.\nIn Inghilterra l'operetta pedagogica di Bruto era stata oggetto di un plagio d'autore: Thomas Salter se ne era infatti indebitamente appropriato, traducendo il testo in inglese, eliminandone solamente gli aspetti pi\u00f9 marcatamente cattolici e riferibili ad un ambito culturale prettamente italiano.\n\"The Mirrhor of Modestie\" (1579), l'opera che da sempre \u00e8 stata attribuita a Salter \u00e8 una traduzione nella quale lo scrittore inglese ha sostituito i nomi italiani e l'epistola dedicatoria di Bruto a Marietta Cattaneo con una pi\u00f9 generica lettera rivolta \u201cto alla Mothers, Matrones, and Maidens of England\u201d.\nLa recensione effettuata dall'Universit\u00e0 di Ferrara a questo proposito: ...legato da profonda amicizia con il mercante genovese Silvestro Cattaneo, Gian Michele Bruto si sent\u00ec in dovere nel 1555, quando dimorava ad Anversa ed aveva frequenti contatti con gli italiani che l\u00ec esercitavano i loro commerci, di esprimere in un'operetta le sue teorie pedagogiche affinch\u00e9 l'educazione di Marietta, la giovane figlia di Cattaneo (rimasta orfana di madre al momento del parto, una nobildonna della famiglia genovese degli Spinola), si ispirasse a ben definiti canoni di moralit\u00e0 e devozione. Fin dall'epistola dedicatoria, rivolgendosi direttamente alla fanciulla, Bruto sottolinea che alla \u201cbellezza di spirito et a quella generosit\u00e0\u201d che la natura le aveva elargito, il padre e il pedagogo avrebbero aggiunto la \u201ccura et lo studio\u201d; Marietta sembra essere molto giovane, in un'et\u00e0 \u201cnovella\u201d, ma gi\u00e0 possiede quei doni che la faranno un giorno primeggiare tra le altre donne quando ella raggiunger\u00e0 la maturit\u00e0: in lei vi sono \u201cbelle et pi\u00f9 rare gratie\u201d, \u201cbelt\u00e0\u201d, unite alla nobilt\u00e0 che le deriva dalla nascita in una famiglia ricca ed altolocata. Il termine che ritorna pi\u00f9 frequentemente in questa breve epistola \u00e8 virt\u00f9, ovvero quella particolare predisposizione al bene operare, alla purezza e alla castit\u00e0, che divenne un topos ricorrente nella precettistica relativa all'educazione femminile, in particolare nei trattati pedagogici del XVI secolo, fortemente influenzati dalle opere di Juan Luis Vives e di Erasmo da Rotterdam; infatti \"La Institutione\" \u00e8 principalmente una raccolta di luoghi comuni relativi alla formazione femminile. I contenuti del trattato di Bruto sono simili a quelli di molti altri trattati rinascimentali rivolti all'educazione delle donne...\n...l'autore sottolinea che ogni individuo appartiene a due comunit\u00e0 distinte, la sua famiglia e la sua citt\u00e0. Salda \u00e8 la convinzione che l'istruzione svolga una fondamentale funzione politica, dal momento che essa \u00e8 in grado, se adeguata ed efficace, di assicurare l'armonia sociale e porre le basi per la stabilit\u00e0 dello stato: la formazione di un buon cittadino inizia con un preciso percorso educativo fin dall'infanzia dal momento che soltanto attraverso una rigida omologazione ai valori condivisi dall'intera societ\u00e0, si raggiunge lo scopo primario che consiste nel bene collettivo...\nBibliografia.\nLa fonte principale per la biografia di Gian Michele Bruto \u00e8 costituita dalla sua corrispondenza, uscita prima a Cracovia e poi ripubblicata in:"}
{"id": "4951398", "revid": "399137", "url": "https://it.wikipedia.org/wiki?curid=4951398", "title": "Gian Michele Bruto", "text": ""}
{"id": "4951402", "revid": "36426", "url": "https://it.wikipedia.org/wiki?curid=4951402", "title": "Pieve di San Giovanni a Corazzano", "text": ""}
{"id": "4951426", "revid": "1543377", "url": "https://it.wikipedia.org/wiki?curid=4951426", "title": "Music from the Penguin Cafe", "text": "Music from the Penguin Cafe \u00e8 il primo album in studio del gruppo musicale inglese Penguin Cafe Orchestra, pubblicato nel 1976 dalla Obscure di Brian Eno. Venne registrato nell'arco di tre anni.\nViene considerato il capolavoro del gruppo, nonch\u00e9 uno dei titoli pi\u00f9 originali della musica pop usciti durante gli anni settanta.\nIl disco.\nPrincipalmente un album di \"folk pop minimalista\", \"Music from the Penguin Cafe\" unisce influenze jazz, sonorit\u00e0 sperimentali e musica barocca in modo eclettico e singolare. Gli arrangiamenti del disco includono tastiere, strumenti a corda e arrangiamenti esotici quali l'ukulele e il cuatro. A differenza degli altri titoli del gruppo questo \u00e8 l'unico a presentare arrangiamenti vocali, come dimostrano i brani \"Milk\", che ripete una sola parola accompagnata da un sottofondo di distorsioni lungo tutta la sua durata, \"Coronation\", cantata in modo monocorde e \"The Sound of Someone You Love who's Going Away and It Doesn't Matter\", narrante la fine di una storia d'amore. L'album \u00e8 citato dal gruppo come la \"manifestazione del sogno di Simon (Jeffes) di andare da qualche parte in Giappone a suonare un insolito tipo di musica\"."}
{"id": "4951427", "revid": "380453", "url": "https://it.wikipedia.org/wiki?curid=4951427", "title": "University of the Pacific Men's Volleyball 2014", "text": "Questa voce raccoglie le informazioni riguardanti la University of the Pacific Men's Volleyball nella stagione 2014.\nStagione.\nLa stagione 2014 \u00e8 la ventiduesima per coach Joe Wortmann sulla panchina dei \"Tigers\". Il suo staff \u00e8 composto dal solo Jeff Hendershot, al primo anno nel ruolo di assistente allenatore.\nLa rosa della squadra subisce una drastica rivoluzione con undici nuovi innesti, tutti provenienti da scuole superiori, che vanno a sostituire i sette giocatori che hanno lasciato il programma.\nIl campionato si apre col successo in campo neutro sulla California State University, Northridge, seguito da una lunga striscia di nove sconfitte, interrotta a sua volta solo dopo il successo interno contro la University of California, San Diego. Dopo altre tredici sconfitte consecutive, la maggior parte delle quali senza neanche riuscire a strappare un set agli avversari, i \"Tigers\" ottengono la terza ed ultima vittoria stagionale ai danni della California Baptist University. Nelle restanti due gare di regular season arrivano altre due secche sconfitte per 3-0. Con un record di conference di 2 vittorie e 19 sconfitte ancora una volta il programma termina la propria stagione col concludersi della regular season, senza centrare la qualificazione al \"Torneo MPSF\".\nTra i giocatori si distingue Thomas Hodges, inserito nell\"'All-MPSF Freshman Team\".\nOrganigramma societario.\nArea direttiva\nArea tecnica"}
{"id": "4951433", "revid": "1522738", "url": "https://it.wikipedia.org/wiki?curid=4951433", "title": "King Dedede", "text": ", conosciuto anche coi nomi di Re DeDeDe e King DeDeDe, e in Giappone solamente DeDeDe, \u00e8 un personaggio immaginario della famosa serie di \"Kirby\". Appare per la prima volta nel videogioco del 1992 \"Kirby's Dream Land\" come principale antagonista ed \u00e8 presenti in tutti gli altri giochi della serie ad eccezione di \"Kirby e il labirinto degli specchi\" (2004) e \"Kirby e il pennello arcobaleno\" (2015). \u00c8 anche apparso in diversi fumetti di Kirby, la nella serie animata del 2001 e nella serie di videogiochi \"Super Smash Bros.\" a partire da \"Super Smash Bros. Brawl\".\nAvendo debuttato nel primo titolo della serie, \"Kirby's Dream Land\", King Dedede \u00e8 probabilmente il personaggio pi\u00f9 riconoscibile della serie Kirby dopo il protagonista stesso. Viene spesso interpretato come spalla comica di Kirby, il che lo rende paragonabile a Bowser del franchise di Mario, sebbene King Dedede non sia altrettanto malvagio. Agisce sia da arcinemico che da alleato di Kirby. Sebbene infatti combatta spesso contro Kirby e ricopra il ruolo di cattivo, \u00e8 guidato pi\u00f9 dall'avidit\u00e0 e dall'egoismo che dalla malvagit\u00e0: collabora volentieri con Kirby per combattere minacce pi\u00f9 grandi (come in \"\"), ed \u00e8 spesso amichevole e rilassato (come nei minigiochi in cui \u00e8 un personaggio giocabile). Inoltre, in molte occasioni \u00e8 controllato contro la sua volont\u00e0 (come in \"Kirby's Dream Land 2\" e \"3\") oppure nasconde le proprie nobili motivazioni, come rompere lo Scettro di Stella per proteggere gli abitanti di Dream Land.\nCaratteristiche.\nKing Dedede \u00e8 un pinguino blu e rotondo che indossa un cappotto rosso e regale con finiture in pelliccia bianca e il suo emblema, ovvero una versione stilizzata della sua mano che fa il segno della V, impresso sul retro. Indossa anche guanti a muffola gialli, un berretto rosso con un pom-pom di pelliccia bianco e un bordo dorato a forma di corona, una fascia a zigzag rossa e gialla e una maglietta senza maniche color cuoio. La sua arma caratteristica \u00e8 un gigantesco maglio di legno, che in alcuni giochi \u00e8 dotato di caratteristiche speciali incorporate, come un potente motore a reazione, cuscinetti di precisione e, in \"\", un cannone laser ricaricabile usato per sparare a bersagli da lontano.\nCome Kirby, King Dedede \u00e8 in grado di inghiottire oggetti e sputarli fuori con una veemenza, e pu\u00f2 respirare enormi quantit\u00e0 di aria per librarsi in volo. A differenza di Kirby, per\u00f2, non \u00e8 in grado di copiare l'abilit\u00e0 dai nemici inghiottiti. Il ruolo di King Dedede varia a seconda del gioco, risultando a volte un nemico e altre un valido alleato.\nAnime.\nNell'anime King Dedede, \u00e8 il sovrano di Zee Town, una piccola cittadina situata in Dream Land, ed ha un compagno, che usa a mo' di servo, chiamato Escargoon, una chiocciola. Il re \u00e8 un cliente della Nightmare Enterprises, un'agenzia malvagia che produce mostri, comandata da Enemee, la creatura pi\u00f9 potente dell'universo, e usa questi ultimi per portare scompiglio a Zee Town nel tentativo di battere Kirby.\nVideogioco.\nKing Dedede viene introdotto nella serie come il principale antagonista del gioco \"Kirby's Dream Land\", in cui ruba le scorte di cibo di Dream Land, spingendo Kirby a recarsi al suo castello e affrontarlo. In \"Kirby's Adventure\" e il suo remake , King Dedede rompe lo Scettro di Stella, la fonte di tutti i sogni, in pi\u00f9 pezzi, impedendo agli abitanti di Dream Land di avere sogni, sebbene successivamente si apprenda che ci\u00f2 era stato fatto per proteggere i sudditi dall'influenza del mago Incubo. In \"Kirby's Dream Land 2\" , King Dedede viene affrontato mentre \u00e8 posseduto da un'entit\u00e0 nota come Dark Matter, il vero boss finale del gioco. In \"Kirby's Fun Pak\", Dedede riprende il suo ruolo da \"Kirby's Dream Land\" e viene combattuto al fianco del resto dei boss del gioco nell'Arena. Dedede \u00e8 nuovamente posseduto da Dark Matter in \"Kirby's Dream Land 3\".\nKing Dedede \u00e8 uno dei protagonisti in ', e aiuta Kirby in alcune aree dopo che Kirby lo salva dalla possessione da parte di Dark Matter. Inoltre, King Dedede \u00e8 uno dei personaggi giocabili nei tre \"minigame\" del gioco. In \"Kirby Tilt 'n' Tumble\", Dedede ruba tutte le stelle dal cielo per s\u00e9 e Kirby deve sconfiggerlo per rientrarne in possesso. Dopo la sua assenza in \"Kirby e il labirinto degli specchi\", King Dedede appare come il primo boss in '. In \"Kirby Super Star Ultra\", .\nKing Dedede appare in \"Kirby's Adventure Wii\" come uno dei quattro protagonisti giocabili, insieme a Kirby, Meta Knight e Bandana Waddle Dee, e come personaggio giocabile nella modalit\u00e0 multigiocatore. In \"\", King Dedede viene catturato da Taranza e Kirby lo insegue per salvarlo fino alla fine del gioco, nella quale Taranza usa i suoi poteri per trasformarlo in un Dedede mascherato controllato da un burattino. \"Triple Deluxe\" dispone anche di una modalit\u00e0 platform in cui \u00e8 possibile utilizzare Dedede. Quando la modalit\u00e0 Storia \u00e8 completata, la modalit\u00e0 \"Dededetour\" viene sbloccata, consentendo ai giocatori di giocare come King Dedede. \"Dedede's Drum Dash Deluxe\", una versione autonoma migliorata di \"Dedede's Drum Dash\" rilasciata sul Nintendo eShop, segna il debutto di King Dedede come protagonista del suo stesso gioco. Appare nelle scene di inizio e fine di . Dedede ritorna sia come boss che come personaggio giocabile in \"Kirby Star Allies\".\nKing Dedede appare anche in diversi giochi spin-off della serie. \u00c8 presente come boss finale in \"Kirby's Pinball Land\". In \"Kirby's Ghost Trap\", Dedede appare come ultimo avversario. \u00c8 l'unico boss di \"Kirby's Dream Course\", insieme a una versione robotica di se stesso. In \"Kirby's Block Ball\", \u00e8 un boss finale nascosto. Compare nel minigioco \"Round Clear\" di \"Kirby's Star Stacker\". Inoltre, in una versione del gioco rilasciata solo in Giappone nel 1998, King Dedede compariva come boss finale in una breve modalit\u00e0 storia. \u00c8 un personaggio sbloccabile in \"Kirby Air Ride\" e ' e un boss in \"Kirby e la stoffa dell'eroe\" e \"Kirby Mass Attack\". Sebbene sia assente dalla storia principale, King Dedede appare in \"Kirby e il pennello arcobaleno\" come una statuetta da collezione. Il gioco \u00e8 anche compatibile con l'amiibo di King Dedede, che Kirby pu\u00f2 utilizzare per un temporaneo aumento dei punti vita. In ', sebbene non sia presente alcuna storia, appare come boss finale.\nAltre apparizioni.\nKing Dedede \u00e8 presente in ogni adattamento manga di \"Kirby\"; il primo \u00e8 stato scritto da Yoshiko Sakuma e pubblicato da Shogakukan originariamente nel 1992, e il pi\u00f9 recente \u00e8 un manga del 2012 realizzato da Yuki Kawakami ed edito da Shogakukan, \"Hoshi no Kirby: Pack to Daibaku Show\". \u00c8 apparso anche nella serie di videogiochi \"Super Smash Bros.\". Sebbene inizialmente previsto sia per il primo titolo della serie che nel suo sequel, non \u00e8 apparso come personaggio giocabile fino a \"Super Smash Bros. Brawl\" (2008). \u00c8 presente inoltre come personaggio giocabile in \"Super Smash Bros. for Nintendo 3DS e Wii U\" e di nuovo in \"Super Smash Bros. Ultimate\". A differenza della maggior parte dei combattenti pesanti della serie, i suoi salti gli permettono una grande distanza verticale in aria.\nAccoglienza.\nDalla sua prima apparizione in \"Kirby's Dream Land\", King Dedede ha ricevuto un'accoglienza generalmente positiva. GamesRadar lo ha incluso nella lista dei \"9 cattivi\" di videogiochi che non sono affatto cattivi\", osservando che in \"\" le sue malefatte erano in realt\u00e0 a fin di bene. Sebbene Dedede \"sia stato storicamente la principale nemesi del palloncino rosa\", \"Complex\" ha dichiarato che la sua popolarit\u00e0 \u00e8 stata in seguito superata da Meta Knight.\nNel 2007, IGN ha ipotizzato che King Dedede sarebbe potuto apparire in un successivo gioco di \"Super Smash Bros.\", poich\u00e9 \"\u00e8 il classico cattivo ricorrente del franchise di Kirby\", e il suo creatore, Masahiro Sakurai, era anche il direttore del gioco, predizione che si sarebbe poi avverata l'anno successivo. UGO Networks ha osservato che \u00e8 \"figo\" perch\u00e9 \"\u00e8 un pinguino malvagio che brandisce un martello e indossa guanti\". Ha inoltre inserito la lotta contro King Dedede in \"Kirby's Dream Land\" come la settima battaglia pi\u00f9 difficile nei videogiochi."}
{"id": "4951439", "revid": "125861005", "url": "https://it.wikipedia.org/wiki?curid=4951439", "title": "In the Pines", "text": "In the Pines, conosciuta anche con i titoli Black Girl e Where Did You Sleep Last Night?, \u00e8 un brano tradizionale di musica folk statunitense composto probabilmente negli anni settanta del 1800. L'identit\u00e0 dell'autore della canzone \u00e8 sconosciuta, ma ne esistono numerose esecuzioni da parte di altri artisti in svariati generi musicali. Tradizionalmente, la canzone viene maggiormente associata con il bluesman americano Leadbelly, che ne incise molte versioni negli anni quaranta, e con il musicista bluegrass Bill Monroe, che aiut\u00f2 a diffondere il brano a livello popolare negli anni cinquanta.\nLa canzone, eseguita dai The Four Pennies, raggiunse la UK top 20 nel 1964. Una versione dal vivo eseguita dal gruppo musicale grunge Nirvana, ispirata alla versione di Leadbelly e registrata durante la loro esibizione acustica nel programma \"MTV Unplugged\" del 1993, rinnov\u00f2 la fama della canzone presso le nuove generazioni.\nIl brano.\nCome molte altre canzoni folk, \"In the Pines\" pass\u00f2 da generazione a generazione per tradizione orale. La prima versione stampata su spartito, compilata da Cecil Sharp, apparve nel 1917, e comprendeva solo quattro righe di testo e la melodia. Il testo riportato era il seguente:\nNel 1925, una versione del brano venne registrata su un cilindro fonografico da un collezionista di musica folk. Questa fu la prima versione documentata della variante \"The Longest Train\" della canzone, che include la strofa: \u00abThe longest train I ever saw\u00bb (\"Il treno pi\u00f9 lungo che abbia mai visto\"). Questo verso probabilmente derivava da una canzone differente che venne successivamente inglobato in \"In the Pines\". Le parole del testo che in alcune versioni citano la \"Joe Brown's coal mine\" e la \"Georgia line\" possono riferirsi a Joseph E. Brown, ex Governatore della Georgia, che mise a lavorare i carcerati nelle miniere nel 1870 circa. Mentre le prime versioni della canzone contengono il macabro riferimento ad una decapitazione causata dal passaggio di un treno, quasi tutte le successive edizioni omettono il particolare del treno ed attribuiscono la causa dell'incidente ad altro motivo. Lo storico della musica Norm Cohen fece notare nel suo libro del 1981 intitolato \"Long Steel Rail: The Railroad in American Folksong\", che la canzone mantiene tre elementi costanti nelle diverse versioni esistenti: il ritornello che cita gli alberi di pino (\"in the pines\"), la strofa sul \"the longest train\" e la decapitazione, ma non sempre tutti e tre gli elementi sono presenti in contemporanea.\nA partire dal 1926, molte registrazioni della canzone sono state eseguite da vari musicisti folk e bluegrass. In un'analisi del 1970, Judith McCulloh trov\u00f2 ben 160 versioni della traccia. Oltre alla presenza dei tre elementi costanti, la persona che si reca \"tra i pini\", o che viene decapitata, viene di volta in volta descritta essere un uomo, una donna, un adolescente, marito, moglie, o un genitore, mentre i pini possono essere visti come una metafora della sessualit\u00e0 umana, della morte, o della solitudine. Il treno viene indicato come l'assassino inconsapevole della persona amata, oppure come il mezzo che si porta via l'amato, lontano da casa.\nCover.\nBill Monroe.\nLe incisioni della canzone effettuate da Bill Monroe nel 1941 e nel 1952, entrambe con il titolo \"In the Pines\", furono molto influenti per le successive versioni bluegrass e country del brano stesso. Registrate con i suoi Bluegrass Boys con l'ausilio di violini e canto in stile yodel, le due versioni di Monroe omettono qualsiasi riferimento alla decapitazione.\nJ. E. Mainer &amp; His Mountaineers.\nJ. E. Mainer &amp; His Mountaineers incisero una versione della canzone per la RCA Victor nel 1935, che venne successivamente ripubblicata nel 1966 sull'album \"The Railroad In Folksong\". Questa versione contiene i versi: \u00abLook up, look down the lonesome road where you and I must go, in the pines, in the pines, where the sun never shines, where I shiver when the cold wind blows... \u00bb.\nLead Belly.\nHuddie Ledbetter, alias Lead Belly, incise circa una mezza dozzina di versioni della canzone tra il 1944 e il 1948, principalmente con il titolo \"Black Girl\" o \"Black Gal\". La sua prima interpretazione, registrata su etichetta Musicraft Records a New York City nel febbraio 1944, \u00e8 di gran lunga la pi\u00f9 celebre. Intitolata \"Where Did You Sleep Last Night\", questa versione appare in numerose compilation e raccolte postume di Lead Belly.\nUn'altra versione molto conosciuta venne incisa da Lead Belly per la Moses Asch, sussidiaria della Folkways Records, a New York City. Intitolata \"Black Girl\" o \"In the Pines\", questa versione appare nelle antologie \"Where Did You Sleep Last Night \u2013 Lead Belly Legacy Vol. 1\" (1996), e \"The Definitive Lead Belly\" (2008).\nLead Belly viene spesso indicato erroneamente come l'autore stesso della canzone. Tuttavia, Ledbetter non compose \"In the Pines\", ma la reinterpret\u00f2 solamente, come molti altri artisti dopo e prima di lui.\nVersioni Cajun.\n\"In the Pines\", tradotta nel linguaggio cajun ed intitolata \"Pine Grove Blues\" o \"Ma Negresse\", divenne uno dei brani cardine della musica Cajun. In questa veste, la canzone viene comunemente associata con Nathan Abshire, il suonatore di fisarmonica della Louisiana, la quale \"Pine Grove Blues\" fu il suo pi\u00f9 grande successo. La melodia di questa versione \u00e8 prettamente blues, ma il testo, quando tradotto in inglese, ricorda il familiare: \u00abHey, black girl, where did you sleep last night?\u00bb. Abshire registr\u00f2 la canzone in almeno tre occasioni differenti, nel corso degli anni quaranta. Da allora, la versione di Abshire \u00e8 stata reinterpretata da numerosi musicisti cajun e zydeco, inclusi Pine Leaf Boys, Lost Bayou Ramblers, Beau Jocque, e Cedric Watson.\nThe Four Pennies.\nThe Four Pennies incisero e pubblicarono una cover della canzone con il titolo \"Black Girl\" nell'ottobre 1964. La loro versione raggiunse la posizione numero 20 in Gran Bretagna, riscuotendo successo anche negli Stati Uniti.\nMark Lanegan/Nirvana.\nI Nirvana, gruppo grunge statunitense, ne ha fatto una cover dal vivo, per l'album \"MTV Unplugged in New York\", pubblicato il 1\u00ba novembre 1994.\nLa band eseguiva sporadicamente la canzone dal vivo gi\u00e0 dall'inizio degli anni novanta. Il cantante e chitarrista Kurt Cobain era venuto a conoscenza del brano grazie a Mark Lanegan, e aveva suonato la chitarra e cantato i cori nella versione della traccia pubblicata nell'album solista di Lanegan del 1990, \"The Winding Sheet\". Come Lanegan, anche Cobain era solito urlare a squarciagola l'ultima strofa del testo della canzone.\n\u00c8 molto probabile che Cobain fece riferimento alla versione della canzone eseguita da Leadbelly nel 1944 per la sua interpretazione del brano; quella era la versione posseduta da Lanegan in un vecchio vinile a 78 giri, ed \u00e8 questa che ricorda pi\u00f9 da vicino la versione data da Cobain, sia nel testo, che nella forma e nel titolo. Nel 2009, in un articolo per MTV, Kurt Loder ricord\u00f2 di aver discusso all'epoca con Kurt Cobain circa il corretto titolo della canzone, che Cobain insisteva essere \"Where Did You Sleep Last Night\" (come nella versione di Lead Belly), mentre lui preferiva l'originale \"In the Pines\" utilizzato da Bill Monroe (e anche da Lead Belly in alcune incisioni).\nCobain ricevette molti elogi per la sua esecuzione acustica del brano inclusa in \"MTV Unplugged In New York\". La canzone venne anche pubblicata su singolo promozionale. Nel 2002 la sua versione \u00e8 stata inclusa nella compilation \"best of\" \"Nirvana\". Un nastro demo casalingo del solo Cobain che esegue la canzone, registrato nel 1990, appare nel box set del 2004 \"With the Lights Out\"."}
{"id": "4951448", "revid": "121382585", "url": "https://it.wikipedia.org/wiki?curid=4951448", "title": "Disney BIG", "text": "Disney BIG \u00e8 una rivista a fumetti pubblicata in Italia dal 2008, prima da The Walt Disney Company Italia e da novembre 2013 dalla Panini Comics.\nDedicato alle avventure della Banda Disney, \u00e8 il mensile col maggior numero di pagine in assoluto."}
{"id": "4951458", "revid": "1865216", "url": "https://it.wikipedia.org/wiki?curid=4951458", "title": "Personaggi di Aladdin", "text": "Di seguito vengono elencati tutti i personaggi principali e secondari della serie televisiva \"Aladdin\", prodotta dalla Disney e andata in onda a partire dal 1994.\nProtagonisti.\nAladdin.\nAladdin \u00e8 il protagonista assoluto della storia. Da ladruncolo straccione bugiardo, ha fatto strada ed \u00e8 diventato il pi\u00f9 grande eroe di Agrabah; nobile e generoso, \u00e8 sempre pronto a risolvere i problemi che affliggono la citt\u00e0 o i sette deserti.\nGenio.\nGenio \u00e8 il coprotagonista della storia. Liberato dalla maledizione della lampada, i suoi poteri sono ora solo una frazione di quello che erano in passato, ma \u00e8 sempre pronto ad aiutare il suo ex-padrone, che ora considera il proprio migliore amico. S'innamorer\u00e0 della geniessa Eden.\nJasmine.\nJasmine \u00e8 la protagonista femminile della storia. Principessa di Agrabah, nonch\u00e9 fidanzata di Aladdin, sempre decisa a seguirlo in ogni sua impresa per difendere Agrabah.\nAbu.\nAbu \u00e8 l'inseparabile scimmietta di Aladdin. Viene spesso trascinato da Iago in folli ricerche di tesori o in disastri generici. Prima di conoscere Aladdin, rubava insieme a tre truffatori.\nTappeto Volante.\nIl Tappeto Volante, noto semplicemente come il Tappeto, \u00e8 un prezioso alleato di Aladdin e dei suoi amici, trovato dallo stesso Aladdin nella Caverna delle Meraviglie. Pi\u00f9 di un semplice mezzo di trasporto, si tratta di un essere dotato di una strana e spiccata intelligenza e di sentimenti propri. \u00c8 un compagno indispensabile per Aladdin, di cui il ragazzo si fida ciecamente. Salva Aladdin nella Caverna delle Meraviglie dalla lava incandescente, porta per i cieli del mondo Aladdin e Jasmine per far s\u00ec che lui la conquisti e fa divertire il Sultano, facendolo volare dove lui voglia. Nonostante sia un tappeto, \u00e8 anche coraggioso: affronta Jafar (viene ridotto in fili la prima volta, in mille pezzi la seconda) e Sa'Luk, e vola con Aladdin contro Abis Mal e i ladroni, e gli altri nemici. Sa anche svagarsi: lo si vede giocare a biliardo con il Genio e Abu a palazzo. \u00c8 anche molto sensibile e prova una certa gelosia verso chiunque faccia volare i suoi amici al posto suo, per esempio gli Spiritelli. Il Tappeto Volante appare anche nella nota saga di Kingdom Hearts, ricoprendo un ruolo secondario nella trama. In World of Warcraft, \u00e8 possibile creare, attraverso la professione di sarto, un tappeto volante cavalcabile, palesemente ispirato al tappeto di Aladdin; infatti nello stato appare la citazione \"Don't dare close your eyes\", cantata da Aladdin nella canzone \"A Whole New World\".\nIago.\nIago \u00e8 un pappagallo, inizialmente \u00e8 l'antagonista secondario del primo film (e del film live-action), e poi \u00e8 uno dei protagonisti del secondo e terzo film, e della serie animata. Un tempo aiutante del malefico Jafar, nonostante sia ora redento, non ha perso la vena maliziosa, venale ed egoista che lo caratterizza. Si mostra sempre pronto ad andare alla ricerca di antichi tesori, lasciando per\u00f2 che siano i suoi compagni a faticare e rischiare la vita al suo posto. S'innamora ricambiato di Zondra, la Regina della Pioggia.\nSultano.\nIl Sultano \u00e8 il padre di Jasmine. L'apparentemente mite ed impacciato governante di Agrabah riveler\u00e0 spesso doti nascoste e un passato da intrepido avventuriero.\nRaja.\nRaja \u00e8 la tigre di Jasmine.\nRazoul.\nRazoul \u00e8 il burbero comandante delle guardie del Palazzo di Agrabah. Fedele solo al Sultano e a sua figlia Jasmine, odia chiunque minacci la sicurezza della famiglia reale. A stento sopporta persino gli ordini del gran visir Jafar, che per\u00f2 deve eseguire, in quanto suo superiore. Il personaggio che per\u00f2 odia di pi\u00f9 \u00e8 sicuramente Aladdin. A causa delle numerose rincorse per il mercato tra i due, quando questi era ancora un ladruncolo, conosce bene il volto di Aladdin. \u00c8 tra i primi a riconoscerlo travestito da Ali Ababua e non vede l'ora che commetta qualche passo falso per poterlo arrestare, cosa che far\u00e0 anche dopo, quando Aladdin viene nominato dal Sultano gran visir. Ogni motivazione che porti qualche accusa ad Aladdin lo rende felice, come il suo tentativo di nascondere Iago, il ritrovamento del copricapo del Sultano lacerato e la scoperta del tentativo di evasione di Cassim. Razoul \u00e8 anche un boia: quando una falsa Jasmine gli ordina di decapitare Aladdin, \u00e8 proprio lui l'esecutore della pena capitale, sventata all'ultimo secondo dal Genio. Alla fine della storia, per\u00f2, si deve rassegnare: con il matrimonio con Jasmine, Aladdin entra nella famiglia reale, alla quale lui ha prestato giuramento e deve prestargli i suoi servigi.\nNella serie animata appare quasi sempre come un personaggio comico, eccetto nell'episodio 54, quando si rifiuter\u00e0 di uccidere Jasmine, sotto ordine del Sultano, posseduto dallo spirito del malvagio guerriero Kileem, dimostrando quindi di essere capace anche di pensare con la propria testa e di capire da solo la differenza tra giusto e sbagliato, e nell'episodio 64, quando i rapporti fra lui e Aladdin si attenueranno, in quanto dovranno collaborare per fermare il malvagio demone del fuoco Aziz.\nRazoul \u00e8 uno dei pochi personaggi Disney di cui non si conosce di preciso l'indole: \u00e8 fedele al Sultano, ma \u00e8 anche un uomo sadico e spietato e, nonostante tutte le gesta eroiche di Aladdin, continua sempre ad avere astio nei suoi confronti. Ma, pur non avendo perso la sua naturale avversione per Aladdin, suo malgrado sar\u00e0 costretto a collaborare pi\u00f9 volte con lui per salvare Agrabah.\nAntagonisti.\nJafar.\nJafar \u00e8 l'antagonista principale dei primi due film, e del film live action. Gran visir del sultano della cittadina di Agrabah, \u00e8 anche un potente e malvagio stregone, che mira alla conquista della citt\u00e0 e del mondo intero.\nAbis Mal.\nAbis Mal \u00e8 l'antagonista secondario del secondo film. Grande predone del deserto ed ex-padrone del genio Jafar, si dimostra piuttosto scarso d'intelletto, goffo e infantile. Sempre in cerca di nuovi modi per arricchirsi, pi\u00f9 avanti nella serie animata arriva ad allargare le sue ambizioni, deciso a divenire il signore di tutta Agrabah.\nCompare per la prima volta nel lungometraggio. All'inizio, ruba gioielli con i predoni suoi compagni, fino a quando non incontra Aladdin, che lo deruba. Il giorno dopo, al mercato di Agrabah, lui e i suoi uomini incontrano di nuovo Aladdin e tentano di ucciderlo, ma vengono fermati da Iago, ex-alleato di Jafar. Quella stessa notte, trova una lampada nera in un pozzo e, quando la strofina, vede uscirne un genio malefico, che in realt\u00e0 \u00e8 Jafar. Si allea con Jafar, ma vuole sfruttarne il potere per esaudire desideri. Quando lo stregone gli chiede di usare l'ultimo desiderio per liberarlo dalla lampada, il ladrone rifiuta, volendo utilizzare il desiderio per avere ricchezze e tesori. In seguito, quando Aladdin e i suoi amici tentano di prendere la lampada, Jafar, trasformato in genio, li intrappola, ma grazie a Iago la lampada viene distrutta e lo stregone scompare per sempre. Quanto ad Abis Mal, incastrato su un albero, alla fine del film dichiara sconsolato che l'ultimo desiderio \u00e8 andato a farsi friggere.\nSuccessivamente appare anche nella serie animata, della quale \u00e8 uno degli antagonisti principali, sebbene nel corso della serie Aladdin si scontri con avversari ben pi\u00f9 pericolosi e diabolici di lui. \u00c8 spalleggiato dal suo tirapiedi Haroud e tenta pi\u00f9 volte di impadronirsi di Agrabah, ma ogni volta i suoi loschi piani vengono sventati da Aladdin e dai suoi amici. \u00c8 il cattivo che compare pi\u00f9 volte nella serie: quattordici episodi. Nell'episodio \"Le pietre dell'umore\", si \u00e8 alleato con il diabolico inventore Mekanikos e, nell'episodio \"Il giorno della fondazione\", appare il suo antenato Abnor Mal, costruttore di tende per la trib\u00f9 del fondatore di Agrabah.\nNon appare in \"Kingdom Hearts II\", nonostante nel mondo di Agrabah si svolga la stessa storia vista nel film. Viene sostituito dal venditore ambulante che racconta la storia del protagonista nel primo film; il motivo potrebbe essere che il modello grafico del mercante era gi\u00e0 a disposizione dal primo \"Kingdom Hearts\".\nHaroud.\nHaroud \u00e8 il fedele braccio destro di Abis Mal, di origine nubiana o etiope. Dimostra di essere decisamente pi\u00f9 saggio e assennato del suo sciocco padrone ed \u00e8 spesso lui ad avere le felici intuizioni per i loro piani. Tuttavia, il suo ruolo di subalterno non gli permette di minare l'incompetenza di Abis Mal.\nSa'Luk.\nSa'Luk \u00e8 l'antagonista principale del terzo film, ultimo capitolo della trilogia Disney dedicata ad Aladdin e compagni. In origine, doveva essere lo stregone Mozenrath, apparso nella serie animata, ma la produzione prefer\u00ec distaccarsene, scegliendo d'inserire lui come cattivo principale e Cassim per la parentela con Aladdin.\nSa'Luk \u00e8 raffigurato come un energumeno di due metri di altezza circa, calvo, con una curiosa carnagione grigiastra, penetranti occhi neri, una corta barba e due baffi lunghi e sottili arricciati in punta. Dotato di una forza fisica spaventosa (che addirittura gli consente di uccidere uno squalo a mani nude e respingere apparentemente senza nessuno sforzo gli attacchi dei suoi compagni), appartiene alla banda dei quaranta ladroni guidata da Cassim, il padre di Aladdin, che si reca al matrimonio di Aladdin e Jasmine per derubare gli invitati e per trovare l'Oracolo. A differenza degli altri ladri, Sa'Luk \u00e8 molto astuto, sadico, spietato, crudele, sanguinario e violento, e detesta Cassim poich\u00e9, da quando \u00e8 capo della banda, i quaranta ladroni non sono pi\u00f9 gli efferati e spietati banditi di un tempo. Per questo motivo, cerca pi\u00f9 volte di spodestarlo dalla posizione di capo della banda. In combattimento, la sua arma preferita \u00e8 un tirapugni con tre affilate lame in bronzo.\nQuando Aladdin scopre il nascondiglio dei ladri, Sa'Luk afferma che va ucciso, come previsto dal loro codice, ma Cassim convince la banda a far combattere i due in un duello all'ultimo sangue: chi dei due rimarr\u00e0 vivo potr\u00e0 rimanere nella banda. Dopo una tremenda battaglia, Aladdin ha la meglio e lui, con gran gioia di Cassim, precipita da una scogliera. Tutti credono che sia morto, ma in realt\u00e0 \u00e8 sopravvissuto e decide di vendicarsi, rivelando alle guardie il nascondiglio, ma per sua sfortuna Aladdin e il padre non si trovavano nel covo all'irruzione delle guardie. Allora, persuade i sette ladri rimasti che a tradirli sia stato Cassim; cos\u00ec, quando questi torna al covo con l'Oracolo, lo imprigiona e lo obbliga a guidarli verso l'Isola Evanescente, dove si trova il pi\u00f9 grande tesoro del mondo, la Mano del re Mida, che trasforma tutto ci\u00f2 che tocca in oro, provocando la sua morte.\nQuando giunge sull'isola, si ritrova a riaffrontare Aladdin, che aveva seguito il padre, e stavolta ha lui la meglio. Infatti, minaccia Cassim di consegnargli la mano d'oro in cambio della vita del figlio. Cassim cede al ricatto, ma Sa'Luk afferra la mano nel modo sbagliato e viene trasformato in una statua d'oro.\nMozenrath.\nMozenrath \u00e8 uno degli antagonisti principali della serie animata. Giovane e potente stregone, regnante della lontana Terra delle Sabbie Nere, rappresenta in molti aspetti l'antitesi di Aladdin. Se Aladdin \u00e8 buono e generoso, Mozenrath \u00e8 un ragazzo malvagio e ambizioso; se i vestiti di Aladdin sono semplici, Mozenrath indossa vestiti raffinati; infine, se Al ha una spiccata intelligenza pratica, Mozenrath ricorre molto spesso a piani geniali e ben studiati.\nAllevato dal potente stregone Destano, signore della Terra delle Sabbie Nere temuto persino da Jafar, ha spodestato il suo maestro, trasformandolo in uno zombie a lui fedele. Inoltre, nonostante sia coetaneo di Aladdin, ha gi\u00e0 acquisito un potere paragonabile, se non superiore, a quello di Jafar. Suo unico compagno \u00e8 il fedele famiglio Xerxes, una sorta di pesce volante con un occhio strabico. Lo scopo del giovane stregone \u00e8 quello di conquistare i sette deserti e anche Agrabah, non perch\u00e9 sia un regno magico ma solamente \"perch\u00e9 esiste\", oltre a impadronirsi di pi\u00f9 magia possibile. Per la sua ambizione, viene definito da Iago: \"Questo qui \u00e8 Jafar junior!\". Mira a distruggere per sempre l'odiato Aladdin, il maggiore ostacolo ai suoi piani, ma viene sconfitto sempre pi\u00f9 volte da Aladdin e i suoi amici. Ha alle sue dipendenze un esercito di zombie, chiamati \"Mammalucchi\".\nHa una conoscenza della magia molto ampia e ha creato un sistema d'allarme chiamato \"anti-magia\". Inoltre, per fare magie, usa un guanto magico che porta sulla mano destra. Tale guanto nasconde anche il suo braccio scheletrico, dovuto al fatto che il potere ottenuto sta lentamente distruggendo il suo corpo. Per questa ragione, prover\u00e0 a trasferirsi nel corpo di Aladdin, venendo per\u00f2 fermato dal Genio. Il prezzo sar\u00e0 per\u00f2 la coesistenza delle due anime, cosa che sar\u00e0 risolta alla fine dell'episodio, in cui il suo corpo cesser\u00e0 di decomporsi, ma gli rimarr\u00e0 il braccio scheletrico. Alla fine della puntata, l'ultima in cui compare, Mozenrath sar\u00e0 privato del guanto dai poteri malefici da Aladdin e rinchiuso dal Genio in una gabbia volante con Xerxes.\nNella prima versione della storia del terzo film, Aladdin doveva ritrovare il suo perduto fratello maggiore nella persona del principale antagonista, ovvero Mozenrath. Siccome per\u00f2 Jonathan Brandis, il doppiatore di Mozenrath, non voleva riprendere il ruolo, l'idea fu abbandonata e i produttori ne approfittarono per distinguersi dalla serie animata. Cos\u00ec, Mozenrath fu sostituito da due nuovi personaggi: il perfido Sa'Luk come vero e unico antagonista principale, e il buon Cassim come padre di Aladdin e capo dei quaranta ladroni.\nXerxes.\nXerxes \u00e8 una murena volante, il fedelissimo servitore di Mozenrath.\nSe i produttori del terzo film non avessero cambiato la versione originale, sarebbe apparso insieme al suo padrone, visto che doveva essere il principale antagonista.\nNasira.\nNasira \u00e8 l'antagonista principale del videogioco \"\", basato sul film originale. Si tratta di uno dei principali antagonisti di Aladdin e il primo di sesso femminile insieme a Mirage. Sorella gemella del defunto Jafar, riusc\u00ec in qualche modo a sapere della morte di suo fratello e, nel tentativo di contattarlo, usa la magia nera per strapparlo temporaneamente dal mondo degli Inferi. Evocata la sua anima, gli spiega che per riportarlo in vita \u00e8 necessario usare degli amuleti sparsi nel deserto, in quanto il potere dell'incantesimo era tale da imbrogliare la Morte stessa. Per fare ci\u00f2, sotto consiglio di Jafar, avrebbe dovuto prima liberarsi di Aladdin ed i suoi amici. Organizza un massiccio attacco ad Agrabah, ipnotizzando Razoul e le guardie del Sultano. Portati via i membri della famiglia reale, si autoproclama la nuova governatrice di Agrabah e ordina ai suoi sgherri di catturare Aladdin e di occuparsi personalmente di lui. Al riesce comunque ad arrivare da solo al palazzo, ma sottovaluta la magia nera di Nasira ed il Genio stesso viene portato all'interno della \"Caverna delle Meraviglie\". Successivamente, parte alla ricerca degli amuleti, ma trover\u00e0 sempre Aladdin a metterle i bastoni fra le ruote, liberando i suoi amici dai numerosi mostri evocati dalla strega, tra cui lo stesso dio Anubis. Tornando nel suo covo, riesce a resuscitare Jafar, ma solo attraverso gli amuleti otterr\u00e0 la forza necessaria per vivere e ritornare al mondo esterno. Aladdin, per\u00f2, la segue e nello scontro riesce ad evitare che la sua nemesi risorga, uccidendola di nuovo. In quanto a Nasira, riesce a fuggire su una piattaforma, sebbene sconfitta.\nMekanikos.\nMekanikos (\"Mekanicles\" in originale) \u00e8 un folle scienziato greco ossessivo-compulsivo, che si ritiene superiore a dotti ben pi\u00f9 noti come Aristotele o Platone. \u00c8 un genio nell'ingegneria e della meccanica (da qui il nome), in quanto riesce a creare pericolosi automi, perlopi\u00f9 con sembianze di insetti, che variano da dimensioni giganti a microscopiche, come delle termiti meccaniche, o scarabei giganti con cui volare, crearsi un'armatura o pulire casa. Ha lo svantaggio di essere rupofobico, fissato con la pulizia e l'ordine, a tal punto che vuole trasformare l'intero deserto in un mare di vetro, cos\u00ec che la sabbia non gli dia pi\u00f9 problemi, e questo permette ad Aladdin di sventare i suoi piani. Appare fin dall'inizio della serie, quando per puro caso Aladdin e i suoi amici trovano il suo rifugio segreto. Qui, si prendono gioco di lui, dato che capiscono subito la sua ovvia insanit\u00e0 mentale e, come vendetta, Mekanikos decide di mettere la sconfitta di Aladdin tra i suoi sogni nel cassetto. Negli episodi successivi, usa un'infinit\u00e0 di diverse macchine e automi, come per esempio un robot parlante, capace di ipnotizzare chiunque lo senta. Dopo Abis Mal, \u00e8 uno degli antagonisti principali e si caratterizza per il suo modo di fare eccentrico se non pericolosamente imprevedibile. Una volta, si alle\u00f2 persino con Abis Mal, sebbene l'idiozia di quest'ultimo abbia portato il gruppo subito alla rovina.\nMirage.\nMirage \u00e8 una perfida strega con sembianze feline, dai diabolici e intriganti poteri, ispirata alla dea egiziana Bastet. Mira a distruggere Aladdin e spezzarlo, sia nel corpo che nello spirito, poich\u00e9 rappresenta tutti i valori che costituiscono l'antitesi del male, di cui lei si ritiene la perfetta incarnazione.\nMirage \u00e8 uno dei maggiori antagonisti di Aladdin (dopo Abis Mal, che appare in quattordici episodi, Mozenrath, che appare in dieci, e Mekanikos, che appare in otto puntate, lei appare in ben sei puntate), nonch\u00e9 il secondo di questi ad essere di sesso femminile, dopo Nasira. Sensuale, ma allo stesso tempo crudele, Mirage vive in una dimensione parallela chiamata \"Morbia\", all'interno di una sfinge, dove ha al suo comando un esercito di gatti di fuoco. Il suo primo incontro con Aladdin e il suo gruppo avviene proprio in occasione dello scontro di questi con i suoi gatti di fuoco.\nNon \u00e8 molto chiaro il perch\u00e9 degli attacchi di Mirage ad Aladdin, che sembrano essere volti a farlo soffrire per puro piacere (\u00e8 infatti denominata l\"Incarnazione del Male\"), come quando trasforma Jasmine in un essere met\u00e0 donna e met\u00e0 serpente per distruggere il loro amore, o quando mette Amal, il migliore amico d'infanzia di Aladdin, contro di lui, o quando trasforma gli abitanti di Agrabah in schiavi dormienti.\nIn un episodio, Mirage manda contro Aladdin un misterioso felino alato di nome Caos (ispirato allo Stregatto di \"Alice nel paese delle meraviglie\"), il quale, a dispetto delle apparenze, \u00e8 un essere magico molto potente, addirittura molto pi\u00f9 del Genio e della stessa Mirage, in quanto ha gli stessi poteri di un Genio della Lampada, ma non \u00e8 legato ad alcun oggetto e non esaudisce i desideri altrui, bens\u00ec i propri e in modo illimitato (il Genio afferma che un intero palazzo pieno di Geni non avrebbe neanche un briciolo del suo potere). Difatti, alla fine dell'episodio, appare chiaro che Caos l'ha manipolata per mandarla ad Agrabah a divertirsi un po'.\nNon si sa molto del passato di Mirage, tranne del fatto che in giovent\u00f9 ebbe una relazione con il veggente cieco Phasir, che l'ha avvertita di non sottovalutare l'amore, poich\u00e9 esso vince su tutto, e spera che l'amore di Aladdin possa vincere sul cuore pieno di odio di Mirage e farla tornare da lui, come visto nell'episodio 78.\nMirage possiede poteri magici molto sviluppati, specialmente nel campo dell'illusione e dell'inganno (come suggerisce il nome): \u00e8 in grado di creare miraggi molto realistici e di prendere l'aspetto di qualsiasi persona. Pu\u00f2 vedere Aladdin e i suoi amici dalla sua dimensione, \u00e8 in grado di preparare varie pozioni (come quella che trasforma Jasmine in serpente) e di dare vita ai gatti di fuoco.\nAyam Aghoul.\nAyam Aghoul \u00e8 uno stregone non morto, autoproclamatosi \"Il duca dei morti viventi\". Dopo aver costretto una potente maga a divenire sua sposa, quest'ultima, per punirlo, lo imprigion\u00f2 per sempre nel regno dei morti. Tenta pi\u00f9 volte di fuggire servendosi di Aladdin e dei suoi amici, per poi volgere le sue attenzioni sulla conquista del mondo dei vivi, ma ogni suo tentativo fallisce e finisce sempre per essere ricacciato nell'aldil\u00e0. Il suo nome \u00e8 una storpiatura della frase \"I am a ghoul\", traducibile come \"io sono un morto vivente\".\nAmin Damoola.\nAmin Damoola \u00e8 un antagonista minore. Si tratta di un diabolico ma sfortunato malvivente dei bassifondi di Agrabah. \u00c8 lo zimbello della corporazione dei ladri, i quali lo hanno soprannominato \"Dita di burro\" per la sua goffaggine. Pi\u00f9 volte si lancia in furti efferati ed escogita piani fantasiosi, venendo sempre fermato da Aladdin e dai suoi amici.\nNefir.\nNefir \u00e8 un diavoletto (Imp in originale), nemico giurato del Genio, poich\u00e9 i geni hanno una vera e propria avversione verso queste creature. Comanda una banda di diavoletti ed \u00e8 sempre in cerca di nuovi modi per arricchirsi a spese degli altri. Arriver\u00e0 addirittura a scatenare una guerra tra Agrabah e la terra di Odiferus per accaparrarsi il mercato degli armamenti.\nDominus Zanna.\nDominus Zanna \u00e8 un gigantesco minotauro. Tenta pi\u00f9 volte di conquistare Agrabah, ma viene sempre sconfitto. La sua sconfitta definitiva avviene nell'episodio \"La prodigiosa armatura\", quando viene eliminato dal Sultano, mentre indossa l'armatura del leggendario guerriero Kileem. Le sue corna verranno poi appese a un muro del palazzo come trofeo.\nAziz.\nAziz era un prestigiatore, membro della banda di Minosse. Malvagio e meschino, prendeva in giro Abu, quando questi faceva parte della banda. Nella puntata \"La pietra del destino\" viene trasformato in un demone del fuoco. A differenza di Minosse e Fatima, rifiuta la possibilit\u00e0 di tornare umano e, infatti, torna ad Agrabah per impadronirsene. Verr\u00e0 sconfitto per sempre da Aladdin con l'aiuto di Razoul.\nFashoom.\nFashoom \u00e8 un gigantesco ciclope ed \u00e8 il fratello minore di Phasir, imprigionato nella pietra da quest'ultimo per difendere il mondo dalla sua sete di distruzione. Verr\u00e0 liberato da un incauto Abis Mal, intenzionato a impadronirsi del suo tesoro e toccher\u00e0 ad Aladdin e i suoi amici sconfiggerlo, portando a compimento un'antica profezia pronunciata da Phasir stesso.\nSaleen.\nSaleen \u00e8 una sirena, la regina incontrastata degli oceani; infatti, possiede grandi poteri magici legati al mare. Di carattere crudele e capriccioso, una volta incontrati Aladdin e Jasmine, far\u00e0 di tutto per separarli e far s\u00ec che Aladdin diventi suo amante o servitore. Nell'ultimo episodio in cui compare, trasforma Aladdin in una creatura simile a uno squalo. Il Genio, aiutato da Iago, Abu e il Tappeto riuscir\u00e0 rompere questa maledizione, con la complicit\u00e0 di Armand, l'enorme polpo da compagnia di Saleen, nonch\u00e9 suo servitore pi\u00f9 fedele. Questi, infatti, geloso delle attenzioni che la sua regina d\u00e0 ad Aladdin, far\u00e0 di tutto per riconquistare il suo posto.\nMalcho.\nMalcho \u00e8 un gigantesco serpente piumato, ispirato alla divinit\u00e0 azteca Quetzalcoatl. Un tempo, era il signore dei venti e della pioggia nonch\u00e9 dominatore della foresta pluviale, ma venne fermato da Zondra, che gli rub\u00f2 il medaglione che gli donava tutti i suoi poteri. Per millenni, Malcho ha atteso nell'ombra, aspettando il momento pi\u00f9 propizio per attuare la propria vendetta, fino a quando Zondra, desiderosa di prendersi una vacanza, non affida a Iago il medaglione. Con un inganno, Malcho sottrae il medaglione a Iago (dimostratosi totalmente incapace e irresponsabile nel gestirne i poteri) e, forte dei suoi ritrovati poteri, catturer\u00e0 Iago, Zondra e i loro amici. Sar\u00e0 lo stesso Iago, per\u00f2, a sconfiggerlo con un inganno, bandendolo nel gelido Artico. In seguito, Malcho cercher\u00e0 di vendicarsi di Iago, ma verr\u00e0 sconfitto da Alddin. A quel punto, Malcho giurer\u00e0 vendetta anche contro quest'ultimo.\nPersonaggi secondari.\nPhasir.\nPhasir \u00e8 il fratello maggiore di Fashoom. All'inizio della serie, si presenta come un vecchio veggente di strada, ma pi\u00f9 avanti si riveler\u00e0 un mago dai grandi poteri. Secoli fa, imprigion\u00f2 il suo malvagio fratello nella pietra per proteggere il mondo dalla sua sete di distruzione. Sconfiggendolo, Aladdin porter\u00e0 a compimento una profezia pronunciata dallo stesso Phasir. Nell'episodio 78, si scopre che, da giovane, ha avuto una relazione con la strega Mirage.\nUncouthma.\nUncouthma \u00e8 un principe del popolo barbaro degli odiferunni, nella lontana terra di Odiferus. Si presenta per la prima volta a palazzo per chiedere la mano di Jasmine, in quanto pretendente ritardatario. In quest'occasione, Jasmine si servir\u00e0 di lui per far ingelosire Aladdin. Rassegnatosi dopo il rifiuto della principessa, trover\u00e0 l'amore con la bella Brunilde, robusta donna abitante delle sue terre, che sposer\u00e0. Diverr\u00e0 un grande amico di Aladdin e un alleato di Agrabah.\nSadira.\nSadira inizialmente si presenta come antagonista e successivamente come alleata. All'inizio, era solo una \"stracciona\" che si innamora di Aladdin, dopo essere stata salvata dalle grinfie di Razoul. Dopo essere stata respinta da Aladdin, decide di vendicarsi. L'occasione le viene data quando, dopo essere caduta in una stanza segreta, trova un libro di magia che spiega come effettuare diversi incantesimi, caratterizzati tutti dalla presenza di sabbia. Cos\u00ec, riesce a scatenare un mostro di sabbia sulla citt\u00e0, nel tentativo di catturare Jasmine, ma nella fretta di crearlo non ha pensato a come controllarlo e rischia di venire uccisa dalla sua stessa creazione. Fortunatamente, viene salvata da Aladdin, che riesce a ingannare e sconfiggere la bestia.\nNel suo secondo tentativo, utilizza le sabbie della memoria, che alterano i ricordi e, apparentemente, anche la storia dell'intera citt\u00e0, trasformandosi cos\u00ec in principessa e futura sposa di Aladdin, mentre Jasmine, diventata povera, si riduce a mendicare per strada senza poter incontrare Aladdin. Purtroppo per la strega, l'incantesimo non ha effetto sugli animali, cos\u00ec Abu, Iago e Rajah, ricordandosi tutto, fuggono rapidamente dal palazzo per andare alla ricerca di Jasmine. Nonostante inizialmente sia scettica, Jasmine comincia a credere alla storia raccontatole da Iago, nel momento in cui vede Aladdin nel corteo nuziale, e crede di conoscerlo, anche se \u00e8 sicura di non averlo mai visto. Quando Jasmine entra nel palazzo, la forza dell'amore risulta essere, ancora una volta, pi\u00f9 forte delle sabbie della memoria: infatti, il Sultano sente un forte affetto nei confronti di Jasmine e dice che, se avesse un'altra figlia, vorrebbe che fosse bella come lei. Sadira, intanto, fa in modo che Aladdin e Jasmine non s'incontrino, imprigionando quest'ultima con l'accusa di stregoneria. Inoltre, anticipa il matrimonio, ma gli animali e Jasmine riescono a interrompere la cerimonia prima che Sadira e Aladdin diventino ufficialmente marito e moglie. Vedendo Jasmine, Aladdin s'innamora alla follia e corre a baciarla, con la conseguenza che tutta la storia torna alla normalit\u00e0 e solo Iago, Abu, Rajah e Sadira conserveranno il ricordo di questa esperienza.\nNel suo terzo tentativo, Sadira lancia un incantesimo su Aladdin ed Abu per trasformarli, rispettivamente, in un eroico principe, con tanto di drago da uccidere, e in un cavallo. Contemporaneamente, apre un portale per la terra delle sue fantasie, dove lei e Aladdin potrebbero vivere felici senza Jasmine. Purtroppo, anche se il Genio \u00e8 riuscito a chiudere il portale, la miscela tra la sua magia e quella di Sadira fa credere ad Aladdin di essere ancora il principe, nonostante l'assenza di armatura e drago, cos\u00ec come Abu credeva di essere il suo fedele destriero, costringendo il Genio e Sadira a ricreare il mondo fantastico al fine di rompere l'incantesimo. Lavorando insieme per la riuscita dell'impresa, Sadira e Jasmine diventano amiche e riescono a salvare Aladdin.\nNonostante la sua nuova amicizia con il gruppo, Sadira \u00e8 costretta ad affrontare le conseguenze delle sue azioni passate. Infatti, finisce inconsapevolmente col risvegliare le Streghe della Sabbia, le creatrici degli incantesimi da lei usati, che tentano di conquistare e distruggere Agrabah. Sadira, alla fine sceglie di seguire i suoi amici e, insieme, liberano la citt\u00e0 dalle Streghe.\nMurk.\nMurk \u00e8 il rude e gigantesco capitano di una nave capace di solcare in volo le dune. Conduce da anni una caccia ossessiva al mostruoso Squalo delle Sabbie, una creatura in grado di nuotare nel deserto. Il personaggio \u00e8 un ovvio riferimento al Capitano Achab del romanzo \"Moby Dick\".\nEden.\nEden \u00e8 la versione femminile del Genio, per via della sua indole eccentrica e spassosa. Ovviamente anche lei innamorata del Genio, \u00e8 diventata la geniessa di un'orfana di nome Dhandhi, che ha sfregato la bottiglia in cui era rinchiusa.\nSi tratta del primo genio di sesso femminile che compare nella serie; di colore verde acqua, dimostra di avere tutti i poteri degli altri geni, come Jafar o il Genio di Aladdin, e anche lei \u00e8 vincolata alle tre leggi: non far innamorare, non uccidere e non resuscitare i morti.\nDhandi.\nDhandi \u00e8 una bambina orfana che vive in povert\u00e0 fra le strade di Agrabah. Sar\u00e0 lei a liberare la geniessa Eden, di cui diverr\u00e0 la padrona. Una volta espressi i primi due desideri, il Genio la esorter\u00e0 a usare il terzo per liberare Eden, ma Dhandi, per errore, esprimer\u00e0 invece il desiderio che Eden rimanga con lei per sempre. Eden, sapendo che la bambina \u00e8 sola al mondo, accetter\u00e0 di buon grado di separarsi dal suo amato Genio per rimanere con lei.\nZondra.\nZondra \u00e8 l'uccello della pioggia, dal piumaggio verde; guardiana della foresta pluviale, ha il controllo assoluto sul clima e il tempo atmosferico. I suoi poteri derivano da un medaglione che porta al collo, che in passato ha dovuto sottrarre al malefico dio serpente Malcho, il quale ne faceva un uso pericoloso. Fin da subito, si invaghir\u00e0 di Iago, il quale, per\u00f2, sfrutter\u00e0 la situazione per sedurla e permettere ad Aladdin e gli altri di portare una nuvola di pioggia ad Agrabah, colpita dalla siccit\u00e0; dopo un iniziale litigio, far\u00e0 amicizia con Aladdin e gli altri, e Iago si innamorer\u00e0 realmente di lei, venendo ricambiato. Nonostante tutto, nei successivi episodi, dimostrer\u00e0 di mal sopportare il carattere burbero, egoista e scontroso di Iago, non risparmiandogli rimproveri o addirittura la propria furia, in determinati momenti.\nMuktar.\nI Muktar sono creature con sembianze di rettili umanoidi, vestiti da predoni del deserto, il cui unico scopo nella vita \u00e8 dare la caccia ai geni. Uno di loro viene assunto da uno dei vecchi padroni del Genio per catturarlo; in seguito, verr\u00e0 nuovamente ingaggiato da Mozenrath; in quest'occasione, verr\u00e0 salvato proprio dal Genio, gesto che porter\u00e0 il Muktar a diventare suo amico e a tradire il suo padrone.\nSultano Pasta Al-Dente.\nSultano Pasta Al-Dente \u00e8 il sovrano del regno di Getzistan e amico di vecchia data del Sultano di Agrabah, nonch\u00e9 principale alleato commerciale.\nSpiritelli.\nSpiritelli, chiamati anche Diavoletti (\"Imp\" in originale), sono gli aiutanti di Nefir.\nMinosse.\nMinosse \u00e8 il capo di un gruppo di circensi composto da lui, Fatima e Aziz. Del gruppo faceva parte anche Abu, prima d'incontrare Aladdin: mentre gli spettatori ammiravano le esibizioni dei primi tre, la scimmia li derubava non vista. Forte e irascibile, \u00e8 fidanzato con Fatima, per la quale farebbe di tutto. Nella puntata \"\"La pietra del destino\" viene trasformato in un minotauro. Quando poi si sacrifica per salvare Fatima dalla ribellione di Aziz, verr\u00e0 ritrasformato in umano e decider\u00e0 d'iniziare una nuova vita insieme a lei.\nFatima.\nFatima \u00e8 la fidanzata di Minosse, nonch\u00e9 acrobata del gruppo di circensi. Sensuale, astuta e manipolatrice, nella puntata \"La pietra del destino\"\" viene trasformata in un'arpia, cosa che le causa disgusto. In seguito, si redimer\u00e0 insieme a Minosse e torner\u00e0 umana.\nCassim.\nCassim \u00e8 il padre di Aladdin, che credeva fosse morto, e il coprotagonista del terzo film. In origine, lo stregone Mozenrath doveva essere sia il cattivo principale sia il perduto fratello maggiore di Aladdin, ma la produzione prefer\u00ec distaccarsi dalla serie animata, scegliendo di inserire lui per la parentela con Aladdin e Sa'Luk per il ruolo di cattivo principale. La sua intera storia \u00e8 perfettamente identica a quella di Amal. \u00c8 fisicamente simile al figlio, con la barba e i capelli neri brizzolati, da sotto il capo e sopra le bassette. \u00c8 un uomo di buon cuore, furbo e carismatico, per certi versi simile ad Aladdin, sebbene la sua carriera di Re dei Ladri lo abbia distaccato dal figlio per molti anni. La sua cupidigia lo porta a scoprire l'Isola Evanescente, allo scopo di recuperare la Mano di Mida, un cimelio in grado di trasformare qualunque cosa tocchi in oro, dovendosi servire dello Spirito dell'Oracolo, offerto ad Aladdin come regalo di nozze, ma infine comprende che il suo vero tesoro \u00e8 Aladdin e decide di disfarsi della diabolica Mano di Mida. Sa'Luk lo odia pi\u00f9 di ogni altra persona al mondo, in quanto troppo clemente e debole per essere considerato il suo degno Re, ma Cassim avr\u00e0 modo di sconfiggerlo, tirandogli la Mano di Mida e trasformandolo in una statua d'oro per aiutare Aladdin. Considerato che ha chiuso per sempre con quella vita ed \u00e8 tornato ad Agrabah per assumersi la responsabilit\u00e0 delle sue azioni, il Sultano dimostra clemenza e decide di graziarlo dalla pena del carcere a vita, ma viene comunque esiliato fino a quando non avr\u00e0 compensato tutti i suoi crimini. Assiste quindi al matrimonio del figlio da un angolo e subito dopo parte insieme a Iago, con cui ha stretto amicizia durante il film, per rifarsi una nuova vita, promettendo di tornare un giorno a fare visita ad Aladdin.\nIn \"\" non viene confermato, ma visto che Iago \u00e8 tornato ad Agrabah dopo che i suoi viaggi con Cassim sono finiti, anche il padre di Aladdin \u00e8 di sicuro ritornato. Tuttavia, proprio come Aladdin e il Genio, non appare perch\u00e9 la storia \u00e8 incentrata su Jasmine.\nCavalieri di Ramond.\nI cavalieri di Ramond sono un manipolo di guerrieri coraggiosi che non temono nulla e nessuno che possa intralciare il loro cammino."}
{"id": "4951461", "revid": "318922", "url": "https://it.wikipedia.org/wiki?curid=4951461", "title": "Disney Big", "text": ""}
{"id": "4951469", "revid": "729019", "url": "https://it.wikipedia.org/wiki?curid=4951469", "title": "Stazione di Capua", "text": "La stazione di Capua \u00e8 una stazione ferroviaria posta sulla ferrovia Roma-Cassino-Napoli. Inaugurata nel 1844 come iniziale capolinea del tronco Caserta-Capua, poi prolungato fino a Tora, \u00e8 al servizio dell'omonimo comune in provincia di Caserta.\nStoria.\nLa stazione venne inaugurata il 26 maggio 1844 quando venne raggiunta dal troncone proveniente da Caserta. Il 14 ottobre 1861 la ferrovia si estese fino a Tora.\nNel 1872 alla stazione vi furono dei lavori di ampliamento e completamento. Vennero impiantati: una gru di sollevamento e delle sagome di carico per lo scalo merci, in pi\u00f9 anche degli orologi di stazione.\nNel 2002 la stazione risultava presenziata mentre l'unico impianto impresenziato situato sulla linea era quello di Fontanarosa-Cervaro.\nStrutture e impianti.\nLa stazione \u00e8 composta da un fabbricato viaggiatori, di uno scalo merci composto da un magazzino, da un piano caricatore e da 4 binari tronchi di cui solo uno utilizzabile in quanto gli altri tre sono stati scollegati e in parte smantellati. Vi \u00e8 anche un'altra ampia area di scalo alla destra del fabbricato viaggiatori, dove vi solo altri 3 binari, che in passato erano 5, in quanto due sono stati smantellati.\nI binari utilizzati per il traffico della linea sono 5, tre serviti da banchina per il traffico passeggeri e altri due di scalo.\nMovimento.\nLa stazione \u00e8 servita dalle relazioni regionali Trenitalia svolte nell'ambito del contratto di servizio stipulato con la Regione Campania.\nLa stazione, al 2007, aveva un traffico giornaliero di 649 unit\u00e0.\nServizi.\nLa stazione, che RFI classifica di categoria \"silver\", dispone di:"}
{"id": "4951473", "revid": "767487", "url": "https://it.wikipedia.org/wiki?curid=4951473", "title": "Kim Dae-Jung", "text": ""}
{"id": "4951503", "revid": "195739", "url": "https://it.wikipedia.org/wiki?curid=4951503", "title": "Neocartografia", "text": ""}
{"id": "4951506", "revid": "132266", "url": "https://it.wikipedia.org/wiki?curid=4951506", "title": "Yun Po-sun", "text": ""}
{"id": "4951528", "revid": "22475", "url": "https://it.wikipedia.org/wiki?curid=4951528", "title": "Alfa Romeo 8C Competizione Touring Disco Volante", "text": "L\u2019Alfa Romeo Disco Volante by Touring \u00e8 una \"dream car\" realizzata sulla meccanica della 8C Competizione, costruita dalla Carrozzeria Touring nel 2013.\nProfilo e contesto.\nIl nome del modello deriva dall'omonima vettura degli anni cinquanta ed \u00e8 stata prefigurata dalla concept car Touring Superleggera Disco Volante del 2012. La linea della carrozzeria \u00e8 influenzata dal modello citato, mentre il telaio in acciaio e la meccanica derivano da quelli dell'Alfa Romeo 8C Competizione. La carrozzeria \u00e8 del tipo coup\u00e9 a due porte.\nCaratteristiche tecniche.\nIl modello \u00e8 dotato di un motore V8 da 4,7\u00a0litri di cilindrata montato anteriormente che eroga 450\u00a0CV di potenza e 480\u00a0Nm di coppia. La trazione \u00e8 posteriore ed il cambio \u00e8 sequenziale a sei rapporti. La trasmissione \u00e8 transaxle con differenziale a scorrimento limitato mentre le sospensioni, che sono in alluminio, sono indipendenti a quadrilatero.\nIl modello \u00e8 in grado di accelerare da 0 a 100\u00a0km/h in 4,2 secondi e di raggiungere una velocit\u00e0 massima di 290\u00a0km/h.\nDisco Volante spyder.\nAl Salone di Ginevra 2016 \u00e8 stata presentata la variante spyder, prodotta in sette esemplari. Si basa anche lei, come la versione coup\u00e9, sull'Alfa Romeo 8C Competizione, di cui monta il motore da 450 cavalli, di derivazione Maserati."}
{"id": "4951540", "revid": "729019", "url": "https://it.wikipedia.org/wiki?curid=4951540", "title": "Ljudevit Pivko", "text": "Biografia.\nNacque a Nova Vas, presso San Marco (oggi Markovci), un paese dell'attuale Slovenia, il 17 agosto 1880. In seguito agli studi superiori a Vara\u017edin in Croazia frequent\u00f2 le scuole a Praga, Cracovia, Vienna, Francoforte e infine a Maribor, luogo in cui, contemporaneamente alla conclusione del suo percorso di studi, insegn\u00f2 e visse fino alla sua morte. \nIn lui convissero due ideali opposti: una forte tendenza nazionalistica, manifestata fin dalla giovane et\u00e0, che lo port\u00f2 a partecipare al movimento patriottico sloveno Sokol e ideali cosmopoliti, tipici del ceto medio austro-ungarico.\nDopo aver partecipato alla Grande guerra, si ritir\u00f2 a Maribor, dove si stabil\u00ec fino alla morte, avvenuta per malattia nel 1937.\nPartecipazione alla prima guerra mondiale (1914-1918).\nNell'estate del 1917, il tenente Pivko comand\u00f2 il V Batt./ 1\u00ba Reggimento bosniaco, nel settore di Carzano.\nL'ufficiale austro-ungarico raggiunse la trincea italiana insieme ai suoi compagni, con lo scopo di conferire con l'ufficiale maggiore dei servizi segreti, Cesare Pettorelli Lalatta, noto come Finzi (cognome usato fino al 1922).\nVarie furono le volte in cui Pivko si ritrov\u00f2 a prendere, insieme a Finzi, accordi di diserzione.\nPivko intendeva neutralizzare il battaglione bosniaco; lo fece drogando tutti i soldati presenti nel gruppo, con lo scopo di consentire agli italiani di avanzare lungo la Valsugana e di giungere fino a Trento. Fece cos\u00ec aggiungere dell'oppio nel rancio serale dei soldati austro-ungarici, in modo che non potessero reagire all'azione italiana.\nTuttavia questa opportunit\u00e0, che potenzialmente avrebbe potuto portare all'isolamento di un'intera armata, non si concretizz\u00f2 a causa delle insicurezze e dei tentennamenti da parte dell'esercito italiano.\nNell'autunno del 1917, a seguito del fallimento del cosiddetto \"Sogno di Carzano\", la maggior parte dei congiurati austro-ungarici, che erano di etnia ceca e slovacca, tra cui lo stesso Pivko, che invece era sloveno, trovarono rifugio nelle linee italiane, costituendo, con il nome di \u201creparto verde\u201d, il primo nucleo italiano delle Legioni cecoslovacche. Gli uomini consegnatisi, in una prima fase, erano considerati prigionieri di guerra con uno status particolare che permetteva loro di muoversi liberamente, usare le ferrovie e ricevere un contributo finanziario."}
{"id": "4951544", "revid": "36426", "url": "https://it.wikipedia.org/wiki?curid=4951544", "title": "Santuario di Santa Maria del Carmelo (Santa Teresa di Riva)", "text": "Il santuario di Santa Maria del Carmelo \u00e8 la chiesa matrice e sede dell'arcipretura della citt\u00e0 di Santa Teresa di Riva e del vicariato di San Basilio Magno. L'attuale edificio sacro (ricostruito nel 1929) \u00e8 stato eretto sull'area fino al quel momento occupata da un'antica chiesa del 1507. \nIl 14 luglio 1958 la chiesa \u00e8 stata eretta santuario diocesano dall'allora arcivescovo di Messina, Angelo Paino.\nIn occasione del Giubileo del 2000, il tempio \u00e8 stato proclamato chiesa-santuario giubilare dall'allora arcivescovo di Messina, Giovanni Marra (unica tra tutte le chiese della riviera ionica messinese tra Messina e il fiume Alcantara).\nIl territorio parrocchiale, che conta circa 2.500 fedeli (1/4 della popolazione cittadina) si estende sui quartieri di Bucalo, Sparagon\u00e0 e Fiorentino, e sulle borgate di Quartarello, San Gaetano e Giardino.\nDescrizione.\nL'attuale edificio sacro \u00e8 un pregevole esempio di stile neoromanico, venne solennemente aperto al culto il 9 dicembre 1934 da mons. Angelo Paino, arcivescovo di Messina, alla presenza dell'allora arciprete Andrea La Cara-Correnti e di tutto il clero locale, delle pi\u00f9 alte cariche civili, politiche e militari cittadine e del popolo tutto.\nIl progetto venne redatto dall'ingegner Francesco Barbaro, progettista di fiducia dell'arcidiocesi messinese. Gli ingegneri santateresini Giovanni Crin\u00f2 e Francesco R\u00ecgano vennero incaricati della direzione dei lavori, eseguiti dalla ditta \"Fratelli Maccarrone\" da Acireale e da maestranze locali. Nella costruzione si osservarono tutte le normative antisismiche allora vigenti.\nIl prospetto presenta un'architettura prettamente romanica costituita da una parte centrale pi\u00f9 alta e da due laterali pi\u00f9 basse, tutte a spiovente. Sulla sommit\u00e0 della parte centrale della facciata, ad di sotto del timpano, si scorgono 13 archetti ciechi sotto i quali si apre il grande rosone, formato da 12 raggi ornati tribolati, chiuso a vetri policromi. I tre portali sono formati da un arco a tutto sesto, quello centrale \u00e8 avanzato rispetto alla facciata e poggia su due colonne con capitelli corinzi. Sotto le tre arcate dei portali, si ammirano tre lunette rivestite da tre pregevoli mosaici ideati dell'artista messinese Adolfo Romano (e realizzati a Roma nel 1934 dal pittore Giulio Bargellini) raffiguranti la Madonna del Carmelo, santa Teresa d'Avila e sant'Alberto.\nL'interno, a pianta basilicale, \u00e8 suddiviso in tre navate, separate da sei colonne per lato sormontate da capitelli composti di due stili classici, quello ionico con le volute che si attorcigliano e quello corinzio caratterizzato dalle foglie di acanto, le navate sono divise in quattro campate a forma di arco. La navata centrale \u00e8 illuminata dall'alto da sei lucenari, tre per lato, nell'abside, sopra l'altare maggiore spicca il rosone, formato da 12 raggi ornati tribolati, chiuso a vetri artistici policromi.\nIl soffitto cesellato a cassettoni \u00e8 in cemento armato. Troneggia sull'altare maggiore il simulacro ligneo della Madonna del Carmelo, del 1884, realizzato da Francesco Lo Turco da Gallodoro e restaurato nel 2020. \nIl catino dell'abside, a volta a crociera, \u00e8 stato affrescato nel 1947 dagli artisti locali, i coniugi Elena ed Antonino Garufi (allievi del Gregorietti), con la raffigurazione dei quattro Evangelisti. Compaiono poi, ai lati del transetto, due grandi tele dipinte a olio nel 1970, da Raffaele Stramondo, che raffigurano \"la Madonna del Carmelo che conforta le anime purganti\" e \"la Madonna del Carmelo mentre dona il santo abitino a san Simone Stock\". La chiesa \u00e8 dotata di cinque altari: in primis l'altare maggiore in marmo, del 1934, sempre realizzato dalla ditta \"Fratelli Maccarrone\" da Acireale e recante le raffigurazioni marmoree dell'Annunciazione e dell'Assunzione di Maria Vergine. Ai lati dell'abside si trovano, sulla destra, l'altare dedicato al sacro Cuore di Ges\u00f9 e sulla sinistra quello del Crocifisso e dell'Addolorata, realizzati entrambi nel 1950, a spese di santateresini emigrati all'estero. Nelle navate laterali, rispettivamente a destra ed a sinistra, si ammirano l'altare di san Giuseppe e quello di san Giovanni Bosco. \nPregevoli risultano il pulpito del 1937 ed il pavimento marmoreo del 1934.\nDegni di nota i simulacri lignei, di san Giovanni Battista (secolo XIX), dell'Immacolata Concezione (1914), san Giuseppe (1950), san Giovanni Bosco (1950), san Domenico Savio (1964) e Sant'Antonio da Padova (secolo XX). Sono altres\u00ec presenti un'acquasantiera e un fonte battesimale, dei primi del XIX secolo, in porfido rosso. Infine, nel 2004, il santuario \u00e8 stato arricchito da due icone dipinte su tavola in stile bizantino raffiguranti la crocifissione e la flagellazione di Cristo.\nIl santuario custodisce al suo interno 27 preziosissime sacre reliquie autenticate, donate alla parrocchia, nel 1921, da p. Giampietro da Santa Teresa, cappuccino e storico locale, del quale tratteremo ampiamente a fine pagina.\nFino al 1958, in chiesa erano custoditi tre antichi quadri: uno del 1594 che raffigurava la Madonna del Carmelo, uno del 1593, raffigurante la crocifissione di Cristo sul monte Calvario ed un terzo che raffigurava san Francesco Saverio, risalente alla prima met\u00e0 del XVIII secolo; questi quadri erano tra i pochi oggetti salvati dalla demolizione del preesistente edificio sacro del 1507 e vennero trafugati nei drammatici giorni dell'alluvione del 26-30 novembre 1958, quando la chiesa rimase invasa da acqua e detriti alluvionali. \nAccanto alla chiesa, sorge il pregevole edificio adibito a canonica, edificato nel 1933, anch'esso in stile neo-romanico, a due elevazioni fuori terra. Conserva al suo interno dei pregevoli affreschi raffiguranti scene della Sacra Scrittura (anch'essi dipinti dai coniugi Elena ed Antonino Garufi nel 1947) ed alcune tele ottocentesche. Il primo piano \u00e8 adibito ad abitazione del parroco.\n\u00c8 l'unica chiesa del centro storico di Santa Teresa di Riva ad essere dotata di campanile, edificato nel 1933 dalla ditta \"Fratelli Maccarrone\" di Acireale. Su questo campanile, nel 1937, a spese di un facoltoso cittadino di Santa Teresa di Riva, venne montato l'orologio realizzato dalla ditta \"Carbone\" di Fiumedinisi e vennero ricollocate le due campane ottocentesche.\nNel 1966, la chiesa venne arricchita con un prezioso organo a canne Mascioni, che ancora oggi \u00e8 uno dei pi\u00f9 grandi e maestosi della citt\u00e0 metropolitana di Messina.\nNel 1983, si \u00e8 provveduto al restauro del campanile, mentre nel 1999, \u00e8 stato operato il restauro dei prospetti esterni frontali e laterali.\nIl 21 gennaio 2018, dopo pi\u00f9 di 83 anni dalla sua apertura al culto, alla presenza dell'allora parroco e arciprete don Fabrizio Subba, delle autorit\u00e0 civili e militari e del popolo di Santa Teresa di Riva, l'arcivescovo di Messina-Lipari-Santa Lucia del Mela Giovanni Accolla ha solennemente dedicato il santuario a Dio e a Nostra Signora del Monte Carmelo. \nOrgano a canne.\nSulla cantoria in controfacciata, si trova l'organo a canne Mascioni \"opus 883\", costruito nel 1966 su commissione dell'allora arciprete don Salvatore Bonsignore (1914-1985); detto strumento \u00e8 uno dei pi\u00f9 grandi ed importanti del territorio dell'arcidiocesi di Messina-Lipari-Santa Lucia del Mela. Venne inaugurato solennemente il 12 luglio 1967. Nel febbraio del 2013, su iniziativa dell'allora arciprete Gennaro Curr\u00f2, \u00e8 stato sottoposto ad un importante intervento di restauro ad opera della ditta costruttrice, finanziato col contributo economico del comune di Santa Teresa di Riva e di molte famiglie della parrocchia. A trasmissione elettrica, lo strumento \u00e8 dotato di 912 canne, per un totale di 15 registri. La sua consolle, a pavimento nella navata, ha due tastiere e pedaliera ed \u00e8 mobile.\nStoria.\nNel 1507, pochi anni dopo aver ottenuto dall'archimandrita di Messina e barone di Savoca Alfonso d'Aragona la vasta e desolata pianura compresa tra il torrente Savoca ed il torrente Porto Salvo, la nobile famiglia savocese dei Bucalo intraprese la costruzione di una cappella dedicandola al santissimo Crocifisso. Attorno a questo piccolo edificio sacro nacque il primo germe dell'attuale centro urbano di Santa Teresa di Riva. Col passare degli anni la chiesetta divenne l'unico conforto religioso per gli sparuti agricoltori e pescatori che popolavano la Marina di Savoca, fungendo anche da cimitero. Verso la fine del Cinquecento, in questa chiesa inizi\u00f2 ad essere venerata la Madonna del Carmelo, ne \u00e8 prova la presenza di una tela di ignoto autore, risalente al 1594, raffigurante la beata Vergine del Carmelo. La chiesa era a navata unica ed aveva anche una cappella laterale dedicata a san Giuseppe.\nNel corso dei secoli XVII e XVIII, la chiesa assunse uno stile barocco siciliano e venne progressivamente ingrandita ed impreziosita con opere di pregio sia ad opera della famiglia Bucalo, sia ad opera dei gesuiti che nel 1708 la ricevettero in eredit\u00e0 (assieme alla vicina torre ed al fondo circostante) dai fratelli sacerdoti Benedetto e Paolo Bucalo. Negli anni in cui i gesuiti ne furono proprietari, le contrade della Marina di Savoca conobbero un discreto sviluppo non solo spirituale, ma anche economico e demografico. Si realizz\u00f2 una grande fattoria che potenzi\u00f2 l'attivit\u00e0 agricola dedita alla produzione di vino, ortaggi, olio d'oliva e all'allevamento. Il popolo fruiva pienamente del piccolo tempio (ora dedicato al Sacro Cuore di Ges\u00f9 anche se continuava ad essere venerata la Madonna del Carmelo) che continuava ad essere un nevralgico punto di riferimento religioso e sociale.\nNel 1767 i Gesuiti vennero cacciati con provvedimento di re Ferdinando III di Sicilia, la chiesa e le terre circostanti vennero confiscate e vendute all'asta. Ne approfitt\u00f2 il Marchese Carrozza da Milazzo che, con poco denaro, acquist\u00f2 le terre in questione, chiesa inclusa. Il nuovo proprietario, considerando la chiesa come sua esclusiva propriet\u00e0, imped\u00ec agli abitanti della Marina di Savoca di fruire del piccolo edificio sacro e fece installare lo stemma del suo casato sulla facciata. Tale insana decisione provoc\u00f2 la reazione dei residenti che riaprirono \"a furor di popolo\" la chiesa e rimossero lo stemma gentilizio che fu gettato in mare. Vista la situazione, il Marchese Carrozza mut\u00f2 il suo atteggiamento, autorizzando gli abitanti della Marina di Savoca a fruire (ma non pienamente) della chiesa e qualche sacerdote, di tanto in tanto, scendeva da Savoca per celebrarvi la messa ed assistere spiritualmente la popolazione circostante. \nLa cacciata dei gesuiti provoc\u00f2 una situazione di decadenza economica e spirituale protrattasi fino al primo quarto del secolo XIX, ne \u00e8 prova un antico documento che certifica l'ispezione effettuata il 19 ottobre 1817 dall'arciprete di Savoca Don Vincenzo Trimarchi (1782-1848), su incarico dell'archimandrita di Messina Emmanuele II. Nel corso di detta ispezione, l'arciprete Trimarchi constat\u00f2 che la chiesa e le sue strutture portanti erano in cattive condizioni di conservazione e dispose il sequestro delle rendite e dei frutti della stessa fino a quando non si fosse provveduto a risolvere detta situazione di degrado. \nFinalmente, nel 1823, la chiesa divenne sacramentale e di diritto pubblico, da quel momento, al suo interno, si iniziarono a impartire stabilmente tutti i sacramenti (battesimi, matrimoni, funerali e sepolture) per tutti gli abitanti di quella vasta area (allora denominata \"Marina di Savoca\") oggi ricadente negli attuali comuni di Santa Teresa di Riva e Furci Siculo. La chiesetta, dalle sue origini e fino al 1863, era filiale della chiesa parrocchiale di San Nicol\u00f2 ubicata nel cuore del centro storico di Savoca.\nIl 2 novembre 1863, quasi dieci anni dopo l'autonomia comunale del comune di Santa Teresa di Riva da quello di Savoca, l'antica chiesa del 1507 ottenne anche l'autonomia spirituale, emancipandosi dalla sottomissione all'arcipretura savocese. Il 16 luglio 1864, si celebr\u00f2 la prima festa in onore alla Madonna del Carmelo ufficialmente documentata, per l'occasione, in quei giorni, si svolse altres\u00ec una fiera agricola destinata a diventare stabile fino ai nostri giorni.\nNel 1881 si oper\u00f2 l'ampliamento del vecchio edificio sacro, a causa del continuo aumento della popolazione di Santa Teresa di Riva e si intraprese la costruzione di un piccolo campanile edificato a spese di due facoltosi cittadini santateresini. Fino a quando non venne realizzato il cimitero cittadino, in contrada Landro (nel 1881 circa), la chiesa e il piccolo terreno circostante funsero da cimitero per gli abitanti dei quartieri di Bucalo e Sparagon\u00e0.\nIl 18 agosto 1886, con bolla dell'arcivescovo di Messina card. Giuseppe Guarino, l'antica chiesa del 1507 venne ufficialmente elevata a chiesa matrice, parrocchiale, metropolitana ed arcipretale, venendo altres\u00ec dedicata alla Madonna del Carmelo. Tale provvedimento venne recepito dallo Stato italiano con regio decreto dell'8 maggio 1904. \nNel 1888, con delibera numero 29, il consiglio comunale, presieduto dal sindaco pro tempore Luigi Trischitta, deliber\u00f2 che la Madonna del Carmelo diventasse ufficialmente patrona e protettrice della cittadina di Santa Teresa di Riva.\nA causa del terremoto del 1908 la chiesa sub\u00ec alcuni piccoli danni ed il crollo del suddetto campanile. Dopo il disastroso sisma si inizi\u00f2 a prendere atto che la cinquecentesca chiesa fosse ormai insufficiente alle esigenze della popolazione in continua crescita. \nNel giugno 1929, la vecchia chiesa venne totalmente demolita, e, sullo stesso sito, si mise mano alla costruzione della nuova matrice che oggi vediamo. Purtroppo non si ebbe l'accortezza di conservare le pregevoli e antiche opere che il vetusto tempio conteneva.\nNotizie storiche sulla nuova chiesa matrice dopo il 1934.\nLa nuova matrice venne quindi aperta al culto il 9 dicembre 1934 da mons. Angelo Paino, arcivescovo di Messina.\nDurante la Seconda guerra mondiale, nell'agosto del 1943, le truppe alleate anglo-canadesi, dopo aver occupato la cittadina di Santa Teresa di Riva, requisirono per alcune settimane il nuovo edificio di culto adibendolo ad ospedale militare per la cura dei feriti della campagna di Sicilia, lo stesso avvenne per la vicina chiesa della Sacra Famiglia. \nDagli anni immediatamente successivi alla fine del conflitto e, fino agli anni settanta, su iniziativa degli arcipreti Domenico D'Arr\u00f2 e Salvatore Bonsignore, anche grazie al contributo dei santateresini residenti ed emigrati, si provvide ad arricchire la chiesa con opere di indubbio pregio artistico, altari marmorei, statue, opere pittoriche e un grande organo a canne.\nIl 14 luglio 1958, l'allora arcivescovo di Messina Angelo Paino eresse la chiesa a santuario diocesano. Pochi mesi dopo, alla fine di novembre, a causa di una violenta alluvione, il santuario venne completamente invaso da fango e detriti alluvionali che apportarono alcuni danni agli interni; il pavimento marmoreo ne porta ancora i segni.\nNel 1966, venne arricchito con un prezioso organo a canne Mascioni.\nDomenica 21 gennaio 2018, dopo pi\u00f9 di 83 anni dall'apertura al culto, l'arcivescovo di Messina-Lipari-Santa Lucia del Mela Giovanni Accolla ha solennemente dedicato il santuario a Nostra Signora del Monte Carmelo.\nChiese filiali.\nFin dal 1863, quando venne emancipata dall'Arcipretura di Savoca, la chiesa della Madonna del Carmelo ha avuto, alle sue dipendenze, un certo numero di chiese filiali:\nFesta patronale di Santa Maria del Carmelo - 16 luglio di ogni anno.\nLa festa patronale in onore di Santa Maria del Carmelo, celebrata il 16 luglio di ogni anno, \u00e8 considerata la tradizione pi\u00f9 antica a Santa Teresa di Riva. In occasione di tale evento viene portato in processione per le vie del paese il simulacro ligneo della Madonna del Carmelo. La processione inizia uscendo dal Santuario di Santa Maria del Carmelo e, dopo aver percorso per intero i quartieri di Bucalo, Fiorentino, Sparagon\u00e0, Sacra Famiglia, Borgo Marino, Pozzo Lazzaro e Ciumaredda, raggiunge la chiesa parrocchiale di Santa Maria di Porto Salvo a Barracca; poi ripercorrendo il corso principale cittadino, in tarda serata, fa rientro in questa matrice, accompagnata dall'arciprete, dai parroci della cittadina, dalle autorit\u00e0 civili e militari, dai membri della Confraternita dei Terziari Carmelitani, dai portatori della vara e dal popolo tutto.\nAnche se la devozione del popolo di Santa Teresa di Riva alla Madonna del Carmelo risale alla fine del Cinquecento, la prima edizione ufficialmente documentata di tale festa risale al 1888, tuttavia appare appurata l'esistenza della festa gi\u00e0 nel 1864. In occasione della solenne celebrazione eucaristica del 16 luglio 2011, l'allora sindaco dott. Alberto Morabito, ha conferito, simbolicamente, alla Beata Vergine del Carmelo le chiavi di Santa Teresa di Riva. Da allora, tale solenne cerimonia di affidamento della citt\u00e0 alla Santa Vergine \u00e8 diventata una consuetudine che si ripete ogni anno."}
{"id": "4951556", "revid": "771649", "url": "https://it.wikipedia.org/wiki?curid=4951556", "title": "Olio di Sapote", "text": ""}
{"id": "4951558", "revid": "287204", "url": "https://it.wikipedia.org/wiki?curid=4951558", "title": "Bishop (Texas)", "text": "Bishop \u00e8 un comune (\"city\") degli Stati Uniti d'America della contea di Nueces nello Stato del Texas. La popolazione era di 3.134 abitanti al censimento del 2010.\nGeografia fisica.\nSecondo lo United States Census Bureau, la citt\u00e0 ha una superficie totale di 6,13 km\u00b2, dei quali 6,13\u00a0km\u00b2 di territorio e 0\u00a0km\u00b2 di acque interne (0% del totale).\nStoria.\nLa citt\u00e0 crebbe rapidamente durante gli anni 1920, raggiungendo un massimo di 2.500 abitanti nel 1928, perdendo per\u00f2 abitanti con la grande depressione.\nSociet\u00e0.\nEvoluzione demografica.\nSecondo il censimento del 2010, la popolazione era di 3.134 abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dall'86,53% di bianchi, l'1,47% di afroamericani, lo 0,77% di nativi americani, lo 0,32% di asiatici, lo 0% di oceanici, il 9,09% di altre razze, e l'1,82% di due o pi\u00f9 etnie. Ispanici o latinos di qualunque razza erano il 67,49% della popolazione."}
{"id": "4951562", "revid": "767487", "url": "https://it.wikipedia.org/wiki?curid=4951562", "title": "Calvert (Texas)", "text": "Calvert \u00e8 un comune degli Stati Uniti d'America, situato in Texas, nella contea di Robertson."}
{"id": "4951563", "revid": "287204", "url": "https://it.wikipedia.org/wiki?curid=4951563", "title": "Euless", "text": "Euless \u00e8 un comune degli Stati Uniti d'America, situato in Texas, nella contea di Tarrant. Fa parte dell'area suburbana di Fort Worth."}
{"id": "4951565", "revid": "1342360", "url": "https://it.wikipedia.org/wiki?curid=4951565", "title": "Ugo Ciabattini", "text": "Biografia.\nAttaccante di ruolo, gioca per alcune stagioni nella nel 1929-1930 collezionando tre presenze senza gol all'attivo. Nella stagione 1930-1931 viene ceduto alla S.T.E.R. di Roma e nel 1931-1932 gioca nella Avieri Ciampino.\nPilota di aerei, raggiunge il grado di sergente e muore a soli 27 anni in Etiopia, durante un volo. Decorato con la medaglia d'argento al valor militare alla memoria, oggi \u00e8 intitolato a suo nome il campo sportivo di Montelibretti."}
{"id": "4951568", "revid": "287204", "url": "https://it.wikipedia.org/wiki?curid=4951568", "title": "Haltom City", "text": "Haltom City \u00e8 un comune degli Stati Uniti d'America, situato in Texas, nella contea di Tarrant. Fa parte dell'area suburbana interna di Fort Worth."}
{"id": "4951570", "revid": "1573940", "url": "https://it.wikipedia.org/wiki?curid=4951570", "title": "Chiesa di San Bartolomeo a Leonina", "text": "La chiesa di San Bartolomeo a Leonina \u00e8 un edificio religioso situato nell'omonima localit\u00e0 rurale del territorio comunale di Asciano, in provincia di Siena, nei pressi del castello di Leonina. La chiesa rientra nell'Arcidiocesi di Siena-Colle di Val d'Elsa-Montalcino.\nStoria.\nL'originario edificio religioso venne costruito nel corso del Duecento come cappella rurale del capitolo del Duomo di Siena.\nIn epoca seicentesca l'edificio religioso venne ricostruito con dimensioni pi\u00f9 grandi di quelle originarie, divenendo la chiesa parrocchiale dell'omonima localit\u00e0 rurale.\nLa parrocchia venne soppressa in epoca novecentesca, mentre l'edificio religioso \u00e8 venuto a trovarsi all'interno di un'area di propriet\u00e0 privata che ospita una struttura ricettiva.\nDescrizione.\nL'edificio religioso, ubicato nel punto pi\u00f9 alto della localit\u00e0 rurale di Leonina, si presenta ad aula unica con l'interno in stile barocco.\nAl centro della facciata principale si trova il portale ligneo di accesso alla chiesa con arco tondo, sopra il quale si apre nella parte superiore della facciata, e sempre in posizione centrale, una finestra di forma quadrangolare.\nAddossato alla parte posteriore della facciata laterale destra di eleva un campanile a vela con due celle campanarie, mentre la parete posteriore dell'edificio religioso \u00e8 addossata ad un altro corpo di fabbrica adibito ad una diversa funzione."}
{"id": "4951574", "revid": "254059", "url": "https://it.wikipedia.org/wiki?curid=4951574", "title": "Guadagnabene", "text": "I Guadagnabene sono stati una storica famiglia di banchieri e mercanti tra le principali di Piacenza, particolarmente attivi tra il XIII e il XIV secolo, con interessi economici che si sviluppavano dall'Irlanda fino alla Cina.\nFacenti parte dell'emergente ceto mercantile dell'Italia comunale del duecento, i Guadagnabene furono attivi nel commercio dei tessuti e nell'attivit\u00e0 bancaria tramite la quale furono finanziatori dei Re di Francia e d'Inghilterra.\nLa \"Compagnia dei Guadagnabene\" fu, infatti, tra i finanziatori delle crociate di Luigi IX di Francia, mentre Guglielmo e Giacomo Guadagnabene operarono in Inghilterra sotto il regno di Edoardo I, impegnati nel commercio della lana, nei prestiti al re e nella raccolta delle tasse pontificie.\nLa famiglia si estinse nel XVI secolo, seppur siano tuttora esistenti famiglie discendenti per via femminile dalla stessa.\nA Piacenza \u00e8 presente nella Basilica di San Giovanni in Canale il sepolcro della famiglia risalente all'anno 1365 in marmo rosso di Verona che presenta sul lato anteriore la raffigurazione dell'Agnello mistico attorniato da due croci greche e da altri simboli ornamentali ed \u00e8 sormontato da un'edicola a colonnine binate (sempre in marmo rosso di Verona) che racchiude una pittura muraria (di cui \u00e8 andata persa la parte inferiore) raffigurante la Madonna con Ges\u00f9 Bambino attorniata da due stemmi della famiglia Guadagnabene."}
{"id": "4951575", "revid": "287204", "url": "https://it.wikipedia.org/wiki?curid=4951575", "title": "Hurst (Texas)", "text": "Hurst \u00e8 un comune degli Stati Uniti d'America, situato in Texas, nella contea di Tarrant. Fa parte dell'area suburbana tra Fort Worth e Dallas."}
{"id": "4951577", "revid": "767487", "url": "https://it.wikipedia.org/wiki?curid=4951577", "title": "Lo studente di Praga (film 1935)", "text": "Lo studente di Praga (\"Der Student von Prag\") \u00e8 un film del 1935 diretto da Artur Robison\nTrama.\nPraga, alla fine dell'Ottocento. Tra gli studenti, Balduin gode la fama di ottimo schermidore. Quando, durante una serata in un locale dove si festeggia il compleanno della giovane Lydia, che \u00e8 segretamente innamorata di Balduin, giunge la bella Julia, una cantante lirica, lo studente non ha pi\u00f9 occhi che per lei. Tutti insistono perch\u00e9 Julia canti e il troppo esuberante Zavrel cerca addirittura di baciarla. La cosa scatena la gelosia di Balduin che difende l'onore della cantante con la spada. Impressionata dalla sua galanteria, Julia invita il gruppo di studenti a una sua esibizione al Teatro dell'Opera.\nUn oscuro personaggio, il dottor Carpis, che \u00e8 stato uno degli amanti di Julia, mette in guardia Balduin giungendo fino a minacciarlo pi\u00f9 o meno velatamente. La cantante ormai si rende per lui irraggiungibile e lo studente si dispera. Carpis, allora, gli propone un patto in cambio del successo. Copre con un mantello nero lo specchio dov'\u00e8 riflessa l'immagine di Balduin: il giovane dovr\u00e0 rinunciarvi e Julia sar\u00e0 sua. Avvenuto il patto, tutto sembra cambiare per Balduin che vince al gioco la fortuna del barone Waldis, un altro ammiratore di Julia.\nUna notte, a Balduin appare la propria ombra in sogno. Lo studente, giovane e spensierato, si reca a un ballo in costume insieme a Julia, osservato cupamente da Carpis. Il dottore si presento a Balduin e gli mostra in uno specchio la sua immagine speculare che cammina verso una porta. Il giovane non riesce a crederci e rimane confuso. Mentre si avvia verso la sala da ballo, ha un drammatico scontro con il barone Waldis che finisce per sfidare a duello.\nJulia chiede a Balduin di risparmiare Waldis. Convinto che lei ami ancora il suo vecchio amante, Balduin, folle di rabbia, trafigge l'avversario, uccidendolo. Ormai il giovane si rende conto di sprofondare sempre pi\u00f9 verso la follia, perseguitato da Carpis. Entra nella stanza dove si trova lo specchio maledetto e tira gi\u00f9 il mantello che lo copre. La sua immagine entra nella camera: ora ci sono due Balduin che sembrano vivere ambedue di vita propria. Lo studente colpisce lo specchio che va in mille pezzi e lui cade, fatalmente colpito a morte.\nProduzione.\nIl film fu prodotto dalla Cine-Allianz Tonfilmproduktions GmbH, commissionato dalla Tobis Europa-Film AG (Berlin)\nDistribuzione.\nUsc\u00ec nelle sale cinematografiche tedesche il 10 dicembre 1935 e fu distribuito in Austria dalla Tobis-Sascha Film-Vertrieb.\nLa British Broadcasting Corporation (BBC) ne ottenne i diritti di distribuzione per il Regno Unito."}
{"id": "4951581", "revid": "767487", "url": "https://it.wikipedia.org/wiki?curid=4951581", "title": "Leptadapis", "text": "Il leptadapi (gen. Leptadapis) \u00e8 un primate estinto, appartenente agli adapidi. Visse tra l'Eocene medio e l'Oligocene inferiore (circa 40 - 32 milioni di anni fa) e i suoi resti fossili sono stati ritrovati in Europa.\nDescrizione.\nQuesto animale doveva essere molto simile ad \"Adapis\", un primate arcaico dell'Eocene affine alle attuali proscimmie (almeno come aspetto). \"Leptadapis \"era pi\u00f9 grosso di \"Adapis \"e poteva raggiungere gli 8 chilogrammi di peso, anche se la maggior parte degli individui non dovevano superare i 4. Il cranio di \"Leptadapis \"era lungo circa 12 centimetri, e possedeva una sviluppatissima cresta sagittale, che serviva da punto d'inserzione per i possenti muscoli temporali. L'arcata zigomatica, similmente, era alta e robusta per contrastare le forze esercitate dalla muscolatura masticatoria. I denti, come quelli di \"Adapis\", erano muniti di creste. I canini inferiori erano meno sviluppati di quelli di \"Adapis\", mentre le orbite erano pi\u00f9 grandi.\nLo scheletro postcranico robusto era paragonabile a quello dell'attuale vari (\"Varecia variegata\"), mentre quello di \"Adapis \"era pi\u00f9 simile a quello dei lori (Dagosto, 1983). Gli omeri di \"Leptadapis \"mostrano una notevole rigidit\u00e0 meccanica, ad indicare arti anteriori molto potenti.\nClassificazione.\nIl genere \"Leptadapis \"\u00e8 stato descritto per la prima volta da Gervais nel 1876, sulla base di fossili descritti un paio di anni prima da Filhol e attribuiti a una nuova specie di \"Adapis\", \"A. magnus\". Oltre alla specie tipo Leptadapis magnus sono note altre specie:\" L. leenhardti, L. filholi\" e\" L. priscus\". Quest'ultima specie, pi\u00f9 antica delle altre, \u00e8 stata attribuita a un sottogenere a s\u00e9 stante, Paradapis (Godinot, 1998). Molti fossili di \"Leptadapis \"sono stati ritrovati in Francia, ma anche in Spagna, Inghilterra e Svizzera.\n\"Leptadapis \"\u00e8 parte di una radiazione evolutiva di antichi primati, gli adapidi, che per molti aspetti richiamano le proscimmie attuali. In particolare, \"Leptadapis \"\u00e8 ascritto al gruppo degli adapini, una sottofamiglia tipicamente europea che, in confronto alle forme nordamericane (come \"Notharctus \"e \"Smilodectes\") possedeva un corpo pi\u00f9 robusto.\nPaleobiologia.\nIl cranio e la dentatura di \"Leptadapis \"indicano che questo animale era ben adattato a una dieta a base di foglie. Le notevoli differenze tra alcuni crani di \"Leptadapis \"hanno fatto ipotizzare a un accentuato dimorfismo sessuale (caso quasi unico tra le proscimmie), con maschi dai crani pi\u00f9 grandi e canini pi\u00f9 lunghi, ma \u00e8 anche possibile che queste differenze siano dovute all'appartenenza a diverse specie di \"Leptadapis\"."}
{"id": "4951584", "revid": "1431409", "url": "https://it.wikipedia.org/wiki?curid=4951584", "title": "Alessandro Zurla", "text": ""}
{"id": "4951585", "revid": "767487", "url": "https://it.wikipedia.org/wiki?curid=4951585", "title": "Forest Hill (Texas)", "text": "Forest Hill \u00e8 un comune degli Stati Uniti d'America, situato in Texas, nella contea di Tarrant. Fa parte dell'area suburbana di Fort Worth."}
{"id": "4951586", "revid": "481666", "url": "https://it.wikipedia.org/wiki?curid=4951586", "title": "Artur Robison", "text": ""}
{"id": "4951589", "revid": "1816620", "url": "https://it.wikipedia.org/wiki?curid=4951589", "title": "Madonna (singolo Secret)", "text": "Madonna \u00e8 il primo singolo giapponese del gruppo musicale sudcoreano Secret, pubblicato nel 2011 dall'etichetta discografica Sony Music Associated Records.\nIl disco.\nLe Secret pubblicarono la versione giapponese del video musicale della title track, \"Madonna\", il 14 giugno 2011, e il singolo completo il 3 agosto, in tre diverse edizioni: l'edizione normale, l'edizione limitata A, contenente anche il DVD con il video musicale e la versione dance di \"Madonna\", e l'edizione limitata B, contenente, invece, il making-of del brano. \"Madonna\" arriv\u00f2 alla nona posizione nella classifica di Oricon del 10 agosto."}
{"id": "4951591", "revid": "287204", "url": "https://it.wikipedia.org/wiki?curid=4951591", "title": "Ciabattini", "text": "Ciabattini pu\u00f2 riferirsi a:"}
{"id": "4951592", "revid": "287204", "url": "https://it.wikipedia.org/wiki?curid=4951592", "title": "Graham (Texas)", "text": "Graham \u00e8 un comune degli Stati Uniti d'America, situato in Texas, nella contea di Young, della quale \u00e8 anche il capoluogo."}
{"id": "4951598", "revid": "287204", "url": "https://it.wikipedia.org/wiki?curid=4951598", "title": "Fort Stockton", "text": "Fort Stockton \u00e8 un comune (\"city\") di abitanti degli Stati Uniti d'America, capoluogo della contea di Pecos nello Stato del Texas.\nGeografia fisica.\nTerritorio.\nFort Stockton \u00e8 situata a (30.891383, -102.885032). Secondo lo United States Census Bureau, la citt\u00e0 ha una superficie totale di 12,99 km\u00b2, dei quali 12,99\u00a0km\u00b2 di territorio e 0\u00a0km\u00b2 di acque interne (0% del totale).\nClima.\nLa citt\u00e0 ha un clima desertico, caratterizzato da estati calde e inverni piuttosto miti. Il clima arido comporta una sensibile differenza fra la temperatura diurna e quella notturna, concedendo notti fresche anche a fronte di giornate estive considerevolmente calde.\nSociet\u00e0.\nEvoluzione demografica.\nSecondo il censimento del 2010, la popolazione era di abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 79,36% di bianchi, il 2,1% di afroamericani, lo 0,71% di nativi americani, lo 0,83% di asiatici, lo 0,04% di oceanici, il 14,78% di altre etnie, e il 2,19% di due o pi\u00f9 etnie. Ispanici o latinos di qualunque etnia erano il 73,68% della popolazione.\nCultura.\nIstruzione.\nNel periodo 2015-2016, nel distretto scolastico di Fort Stockton, c'erano 2.456 studenti fra due scuole elementari (Alamo Elementary e Apache Elementary), una scuola media (581 studenti) e una scuola superiore (652 studenti).\nLa pi\u00f9 vecchia scuola Comanche \u00e8 diventata, invece, una scuola privata.\nCi sono in citt\u00e0 anche strutture per l'infanzia.\nInfrastrutture e servizi.\nOspedali.\nFort Stockton \u00e8 sede del Pecos County Memorial Hospital, il centro sanitario regionale della contea che aderisce ai principi della HIPAA (Health Information Portability and Accountability Act). La struttura sanitaria \u00e8 una struttura accreditata che fornisce assistenza medica di chirurgica generale, ambulatoriale e di pronto soccorso."}
{"id": "4951599", "revid": "684805", "url": "https://it.wikipedia.org/wiki?curid=4951599", "title": "Muscolo quadrato femorale", "text": ""}
{"id": "4951611", "revid": "287204", "url": "https://it.wikipedia.org/wiki?curid=4951611", "title": "Iowa Park", "text": "Iowa Park \u00e8 un comune (\"city\") degli Stati Uniti d'America della contea di Wichita nello Stato del Texas. La popolazione era di 6.355 abitanti al censimento del 2010. Fa parte dell'area metropolitana di Wichita Falls.\nGeografia fisica.\nIowa Park \u00e8 situata a (33.953731, -98.671158).\nSecondo lo United States Census Bureau, la citt\u00e0 ha una superficie totale di 11,67 km\u00b2, dei quali 10,66\u00a0km\u00b2 di territorio e 1,01\u00a0km\u00b2 di acque interne (8,66% del totale).\nSociet\u00e0.\nEvoluzione demografica.\nSecondo il censimento del 2010, la popolazione era di 6.355 abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 94,89% di bianchi, lo 0,42% di afroamericani, l'1,21% di nativi americani, lo 0,54% di asiatici, lo 0,02% di oceanici, l'1,35% di altre razze, e l'1,57% di due o pi\u00f9 etnie. Ispanici o latinos di qualunque razza erano il 5,79% della popolazione."}
{"id": "4951619", "revid": "287204", "url": "https://it.wikipedia.org/wiki?curid=4951619", "title": "Everman", "text": "Everman \u00e8 un comune degli Stati Uniti d'America, situato in Texas, nella contea di Tarrant."}
{"id": "4951621", "revid": "65807479", "url": "https://it.wikipedia.org/wiki?curid=4951621", "title": "Altilia di Santa Severina", "text": ""}
{"id": "4951623", "revid": "1543377", "url": "https://it.wikipedia.org/wiki?curid=4951623", "title": "Chris Borland", "text": "Carriera universitaria.\nDopo aver giocato a football per la Archbishop Alter High School della sua citt\u00e0 natale, Kettering, presso la quale gioc\u00f2, oltre che come linebacker, anche nel ruolo di running back, wide receiver, punter ed in tutte le unit\u00e0 degli special team, Borland accett\u00f2 la borsa di studio offertagli dall'Universit\u00e0 del Wisconsin. \nQui, nel suo anno da freshman, prese parte a tutte e 13 le partite della stagione, partendo 6 volte come titolare e guidando i Badgers in fumble forzati (5) e recuperati (3). Egli inoltre fin\u00ec terzo in tackle con perdita di yard (10,5) e sack (5) e quinto in tackle totali (54), venendo inserito nel First-team Freshman All-American e premiato come Freshman dell'Anno della Big Ten Conference. Nel 2010 riusc\u00ec a prender parte solo ai primi due incontri (in cui riusc\u00ec a mettere a referto complessivamente 7 tackle di cui 2 con perdita di yard ed un sack) dell'anno prima di chiudere anzitempo la stagione per un infortunio alla spalla nel 1\u00ba quarto del match che vedeva opposta Wisconsin ad Arizona State.\nTornato in campo nella stagione 2011, Borland fu titolare in tutti e 14 gli incontri stagionali giocando nel ruolo di middle linebacker. In questo ruolo fu 7\u00ba a livello nazionale, 2\u00ba nella Big Ten e in squadra in tackle totali (143), 12\u00ba a livello nazionale, 3\u00ba nella Big Ten e 1\u00ba in squadra in tackle con perdita di yard (19), 5\u00ba a livello nazionale, 2\u00ba nella Big Ten e 1\u00ba in squadra in fumble forzati (5), collezionando inoltre 2,5 sack e 7 passaggi deviati che gli permisero di essere inserito nel Third-team All-American da Yahoo! Sports e per la prima volta nel First-team All-Big Ten. Nel 2012 Borland, disputando da titolare 12 incontri, super\u00f2 nuovamente la tripla cifra in tackle, collezionandone 104 totali, di cui 10 con perdita di yard e 4,5 sack, cui aggiunse 6 passaggi deviati, 3 fumble forzati e 3 recuperati. Egli mise a referto 9 tackle nel Rose Bowl perso contro Stanford e 13 nel Big Ten Championship vinto contro Nebraska, venendo nuovamente inserito al termine della stagione nel First-team All-Big Ten. Nel 2013 si conferm\u00f2 definitivamente come uno dei migliori placcatori del panorama collegiale nazionale, aggiungendo altri 112 tackle (di cui 8,5 con perdita di yard e 4 sack), 2 fumble forzati ed altrettanti recuperati al suo totale in carriera, che gli permisero di essere inserito per la terza di 3 volte consecutive nel First-team All-Big Ten, di essere nominato Big Ten Nagurski-Woodson Defensive Player of the Year e di essere inserito nel First-team All-American dalla Football Writers Association of America, oltre che nel Second-team da AP, Athlon Sports Communications, CBS Sports e Sports Illustrated.\nPremi e riconoscimenti\nCarriera professionistica.\nSan Francisco 49ers.\nBorland era considerato uno dei migliori inside linebacker in vista del Draft NFL 2014 ed era pronosticato per esser scelto tra il secondo e terzo giro. Il 10 maggio fu scelto nel corso del terzo giro dai San Francisco 49ers. Debutt\u00f2 come professionista subentrando nella vittoria della settimana 1 contro i Dallas Cowboys mettendo a segno un tackle. Nella settimana 8 mise a segno il primo sack in carriera ai danni di Peyton Manning dei Denver Broncos. La domenica seguente contro i Rams mise a segno ben 18 tackle, il massimo fatto registrare da qualsiasi giocatore sino a quel momento nel 2014. Nel decimo turno, Borland fece registrare 11 tackle e soprattutto recuper\u00f2 nei tempi supplementari un fumble forzato dal compagno Ahmad Brooks su Drew Brees, permettendo ai Niners di trovarsi in posizione utile per calciare il field goal della vittoria sui Saints. Per questa prestazione fu premiato come miglior rookie della settimana. Continu\u00f2 a mantenersi su alti livelli anche nell'undicesimo turno in cui guid\u00f2 i suoi con 12 tackle, 3 passaggi deviati e mise a segno i primi due intercetti in carriera su Eli Manning dei Giants, venendo premiato come miglior difensore della NFC della settimana e per il secondo turno consecutivo come rookie della settimana. Una settimana dopo avere messo a segno altri 15 placcaggi nella sconfitta nella gara del Giorno del Ringraziamento contro i Seahawks, Borland fu premiato come miglior rookie difensivo del mese di novembre. La sua promettente stagione si chiuse due settimane dopo a causa di un infortunio alla caviglia riportato nella rivincita coi Seahawks, terminando con 107 tackle (terzo tra i rookie), un sack e due intercetti in 14 presenze, di cui 8 come titolare.\nMalgrado il considerevole successo ottenuto nella sua stagione rookie, il 16 marzo 2015 Borland annunci\u00f2 la sua decisione di ritirarsi, citando preoccupazioni per la propria salute a lungo come termine come motivazione."}
{"id": "4951624", "revid": "287204", "url": "https://it.wikipedia.org/wiki?curid=4951624", "title": "Hempstead (Texas)", "text": "Hempstead \u00e8 un comune degli Stati Uniti d'America, situato in Texas, nella contea di Waller. Fa parte dell'area chiamata Greater Houston."}
{"id": "4951626", "revid": "106908", "url": "https://it.wikipedia.org/wiki?curid=4951626", "title": "Hearne", "text": "Hearne \u00e8 una citt\u00e0 della contea di Robertson, Texas, Stati Uniti. Al censimento del 2010, la popolazione era di 4.459 abitanti.\nGeografia fisica.\nSecondo lo United States Census Bureau, ha un'area totale di .\nSociet\u00e0.\nEvoluzione demografica.\nSecondo il censimento del 2010, la popolazione era di 4.459 abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 36,7% di bianchi, il 44,1% di afroamericani, lo 0,6% di nativi americani, lo 0,2% di asiatici, lo 0,0% di oceanici, il 15,4% di altre razze, e il 2,9% di due o pi\u00f9 etnie. Ispanici o latinos di qualunque razza erano il 35,4% della popolazione."}
{"id": "4951629", "revid": "62748", "url": "https://it.wikipedia.org/wiki?curid=4951629", "title": "Santi cattolici", "text": ""}
{"id": "4951630", "revid": "767487", "url": "https://it.wikipedia.org/wiki?curid=4951630", "title": "Friona", "text": "Friona \u00e8 un comune degli Stati Uniti d'America, situato in Texas, nella contea di Parmer."}
{"id": "4951632", "revid": "228587", "url": "https://it.wikipedia.org/wiki?curid=4951632", "title": "El Cenizo", "text": "El Cenizo \u00e8 una citt\u00e0 della contea di Webb nel Texas, negli Stati Uniti . La popolazione era di abitanti al censimento del 2010. El Cenizo \u00e8 la terza citt\u00e0 pi\u00f9 grande della contea di Webb. Si trova a circa 20 miglia a sud del capoluogo di contea di Laredo.\nGeografia fisica.\nSecondo l'Ufficio del censimento degli Stati Uniti, ha una superficie totale di .\nStoria.\nPer molti anni El Cenizo era una semplice \"colonia\" povera. La citt\u00e0 \u00e8 stata incorporata nel 1989.\nNel 1999 e di nuovo nel maggio 2006, El Cenizo ha attirato l'attenzione nazionale quando \u00e8 stato ampiamente riportato che la citt\u00e0 aveva lo spagnolo come lingua ufficiale. In un'intervista su una rete di notizie via cavo nazionale tenuta il 23 maggio 2006, il suo sindaco ha difeso la decisione, ma ha affermato che gli affari ufficiali sono ora condotti sia in inglese che in spagnolo. Ha anche affermato che, pur sostenendo l'inglese come lingua comune e unificante degli Stati Uniti, riteneva che qualsiasi tentativo di rendere l'inglese la lingua nazionale \"ufficiale\" avrebbe avuto un effetto discriminatorio nei confronti dei programmi bilingue.\nIl 12 maggio 2017, in seguito all'approvazione dell'SB4, un disegno di legge della legislatura del Texas inteso a reprimere le citt\u00e0 santuario, El Cenizo ha intentato una causa sostenendo che il disegno di legge impone illegalmente ai funzionari locali di far rispettare la legge federale sull'immigrazione. Il 7 giugno 2017, la causa di El Cenizo \u00e8 stata consolidata con cause intentate da citt\u00e0 molto pi\u00f9 grandi tra cui San Antonio, Austin e Dallas, con El Cenizo che aveva un ruolo di primo piano.\nSociet\u00e0.\nEvoluzione demografica.\nSecondo il censimento del 2010, la popolazione era di abitanti."}
{"id": "4951640", "revid": "287204", "url": "https://it.wikipedia.org/wiki?curid=4951640", "title": "Electra (Texas)", "text": "Electra \u00e8 un comune (\"city\") degli Stati Uniti d'America della contea di Wichita nello Stato del Texas. La popolazione era di 2.791 abitanti al censimento del 2010. Fa parte dell'area metropolitana di Wichita Falls.\nGeografia fisica.\nElectra \u00e8 situata a (34.030809, -98.917281).\nSecondo lo United States Census Bureau, la citt\u00e0 ha una superficie totale di 7,47 km\u00b2, dei quali 7,47\u00a0km\u00b2 di territorio e 0\u00a0km\u00b2 di acque interne (0% del totale).\nSociet\u00e0.\nEvoluzione demografica.\nSecondo il censimento del 2010, la popolazione era di 2.791 abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dall'85,81% di bianchi, il 5,91% di afroamericani, lo 0,64% di nativi americani, lo 0,36% di asiatici, lo 0% di oceanici, il 4,62% di altre razze, e il 2,65% di due o pi\u00f9 etnie. Ispanici o latinos di qualunque razza erano il 13,29% della popolazione."}
{"id": "4951641", "revid": "1543377", "url": "https://it.wikipedia.org/wiki?curid=4951641", "title": "Lotta libera ai Giochi della XI Olimpiade - Pesi gallo", "text": "La competizione della categoria pesi gallo (fino a 56\u00a0kg) di lotta libera dei Giochi della XI Olimpiade si \u00e8 svolta dal 2 al 5 agosto al \"Deutschlandhalle\" in Berlino.\nFormato.\nAd ogni incontro venivano assegnate le seguenti penalit\u00e0:\nCon cinque penalit\u00e0 o pi\u00f9 il lottatore veniva eliminato.\nRisultati.\n1 Turno.\nSi \u00e8 disputato il 2 agosto.\n2 Turno.\nSi \u00e8 disputato il 3 agosto.\n3 Turno.\nSi \u00e8 disputato il 4 agosto.\n4 Turno.\nSi \u00e8 disputato il 4 agosto.\n5 Turno.\nSi \u00e8 disputato il 5 agosto.\n6 Turno.\nSi \u00e8 disputato il 5 agosto."}
{"id": "4951643", "revid": "287204", "url": "https://it.wikipedia.org/wiki?curid=4951643", "title": "Grand Saline", "text": "Grand Saline \u00e8 un comune degli Stati Uniti d'America, situato in Texas, nella contea di Van Zandt."}
{"id": "4951645", "revid": "767487", "url": "https://it.wikipedia.org/wiki?curid=4951645", "title": "Gregory (Texas)", "text": "Gregory \u00e8 un comune degli Stati Uniti d'America, situato in Texas, nella contea di San Patricio."}
{"id": "4951647", "revid": "287204", "url": "https://it.wikipedia.org/wiki?curid=4951647", "title": "Eldorado (Texas)", "text": "Eldorado \u00e8 un comune (\"city\") degli Stati Uniti d'America e capoluogo della contea di Schleicher nello Stato del Texas. La popolazione era di 1.951 abitanti al censimento del 2010.\nGeografia fisica.\nEldorado \u00e8 situata a (30.860746, \u2212100.598329).\nSecondo lo United States Census Bureau, la citt\u00e0 ha una superficie totale di 3,61 km\u00b2, dei quali 3,61\u00a0km\u00b2 di territorio e 0\u00a0km\u00b2 di acque interne (0% del totale).\nSociet\u00e0.\nEvoluzione demografica.\nSecondo il censimento del 2010, la popolazione era di 1.951 abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 74,32% di bianchi, l'1,18% di afroamericani, lo 0,72% di nativi americani, lo 0,21% di asiatici, lo 0% di oceanici, il 20,4% di altre razze, e il 3,18% di due o pi\u00f9 etnie. Ispanici o latinos di qualunque razza erano il 61,25% della popolazione."}
{"id": "4951649", "revid": "1987129", "url": "https://it.wikipedia.org/wiki?curid=4951649", "title": "Canadienne", "text": "La canadienne \u00e8 un termine francese che designa un capo di abbigliamento.\n\u00c8 un giaccone di pelle lungo, stretto in vita da una cintura, collo e fodera in pelo e grandi tasche. Questo capo fu di moda negli anni sessanta originariamente usato dai cacciatori canadesi. Capo prevalentemente maschile, \u00e8 introdotto anche nella moda femminile e resta comunque un capo essenzialmente sportivo adatto ad un look casual e informale."}
{"id": "4951653", "revid": "1573940", "url": "https://it.wikipedia.org/wiki?curid=4951653", "title": "Pieve di San Vito in Versuris", "text": "La pieve di San Vito in Versuris \u00e8 un edificio religioso situato in localit\u00e0 San Vito nel territorio comunale di Asciano, in provincia di Siena. La chiesa rientra nell'Arcidiocesi di Siena-Colle di Val d'Elsa-Montalcino.\nStoria.\nL'antico edificio religioso venne edificato in epoca altomedievale; la sua esistenza era gi\u00e0 accertata in un documento del 714 nel quale veniva fatto riferimento all'origine antica della chiesa.\nPer vari secoli \u00e8 stata l'unica pieve della zona con varie chiese suffraganee, mentre nel corso del Novecento venne prima declassata ad ordinaria parrocchia e poi definitivamente abbandonata dopo gli anni cinquanta: a causa dell'abbandono l'edificio religioso versa attualmente in uno stato di conservazione che richiederebbe un urgente restauro, mentre l'attiguo fabbricato un tempo adibito a canonica versa in stato di degrado.\nDescrizione.\nL'edificio religioso si presenta a pianta rettangolare, con unica navata ed abside semicircolare. Le strutture murarie sono rivestite in conci di pietra.\nAl centro della facciata principale, orientata verso ovest, si trova il portale ligneo di accesso alla chiesa, con architrave in pietra di Rapolano su cui poggia un arco a tutto sesto in laterizi, tipico elemento dello stile romanico che caratterizza l'edificio religioso; tra l'architrave e il soprastante arco vi \u00e8 una lunetta vuota semicircolare.\nLa parete laterale destra \u00e8 addossata al corpo di fabbrica che ospitava la canonica, mentre lungo la parete laterale sinistra si aprono nella parte alta alcune finestrelle quadrangolare per consentire l'illuminazione naturale dell'interno della chiesa. All'estremit\u00e0 posteriore della parete laterale sinistra, proprio a fianco dell'abside semicircolare, si eleva un campanile vela con due celle campanarie contigue ad arco tondo rivestite in laterizi sovrastate da un piccolo frontone con timpano, anch'essi rivestiti in laterizi."}
{"id": "4951657", "revid": "287204", "url": "https://it.wikipedia.org/wiki?curid=4951657", "title": "Franklin (Texas)", "text": "Franklin \u00e8 un comune degli Stati Uniti d'America, situato in Texas, nella contea di Robertson, della quale \u00e8 anche il capoluogo."}
{"id": "4951660", "revid": "122246", "url": "https://it.wikipedia.org/wiki?curid=4951660", "title": "Pallavolo Piacenza 2013-2014", "text": "Questa voce raccoglie le informazioni riguardanti la Pallavolo Piacenza nelle competizioni ufficiali della stagione 2013-2014.\nStagione.\nLa stagione 2013-14 \u00e8 per la Pallavolo Piacenza, sponsorizzata dalla Copra Elior, la dodicesima consecutiva in Serie A1; in panchina, come allenatore, viene confermato Luca Monti, cos\u00ec come la rosa della squadra resta immutata nella sua ossatura: tra gli arrivi spiccano quelli di Denis Kaliberda e K\u00e9vin Le Roux, mentre lasciano il club Gabriele Maruotti, Franti\u0161ek Ogur\u010d\u00e1k e Maxwell Holt; da segnalare inoltre il cambiamento di ruolo di Alessandro Fei, che da opposto diventa centrale, consentendo a Luca Vettori di prendere il suo posto.\nIl campionato inizia con una sconfitta, per 3-1, ad opera della Pallavolo Citt\u00e0 di Castello, mentre la prima vittoria arriva nella giornata successiva, sempre per 3-1, contro il Callipo Sport: il club piacentino fa registrare altri sei successi consecutivi, fino alla nona giornata quando perde la gara contro la Trentino Volley; dopo una nuova vittoria, il girone di andata si chiude con l'insuccesso per mano dell'Associazione Sportiva Volley Lube: i risultati portano la squadra al secondo posto, qualificandola per la Coppa Italia. Il girone di ritorno \u00e8 invece un monologo di vittorie, dieci consecutive, e l'unica sconfitta arriva all'ultima giornata di \"regular season\", contro il club di Macerata. Il secondo posto in classifica, consente alla Pallavolo Piacenza di partecipare ai play-off scudetto: i quarti di finale vengono superati agevolmente grazie alla doppia vittoria nella serie contro la Pallavolo Citt\u00e0 di Castello, mentre nelle semifinali la sfida \u00e8 contro la Sir Safety Umbria Volley, che riesce a portare la serie a gara 5, infliggendo una sconfitta in casa alla formazione piacentina, eliminandola dalla competizione.\nIl secondo posto al termine del girone di andata della Serie A1 2013-14, consente alla squadra di partecipare alla Coppa Italia: si qualifica alla \"Final Four\" di Bologna grazie alla vittoria sulla Callipo Sport; in semifinale sconfigge la Trentino Volley per 3-1 ed in finale batte per 3-0 il club di Perugia, aggiudicandosi per la prima volta il trofeo.\nIl terzo posto nella \"regular season\" della Serie A1 2012-13 ed il raggiungimento della finale dei play-off scudetto, permette al club di disputare la Champions League: la fase a gironi viene superata con il primo posto nel proprio raggruppamento grazie a cinque vittorie su sei gare disputate, qualificandosi per la fase ad eliminazione diretta; nei play-off a 12 la sfida \u00e8 contro un'altra formazione italiana, ossia l'Associazione Sportiva Volley Lube, che vince la gara di andata per 3-0, mentre la Pallavolo Piacenza vince quella di ritorno con lo stesso punteggio, ottenendo il passaggio del turno grazie alla vittoria del \"Golden set\": l'avventura termina per\u00f2 nei play-off a 6, a seguito della doppia sconfitta per 3-0 contro il Volejbol'nyj klub Zenit-Kazan'.\nOrganigramma societario.\nArea direttiva\nArea organizzativa\nArea tecnica\nArea comunicazione\nArea marketing\nArea sanitaria"}
{"id": "4951663", "revid": "110157", "url": "https://it.wikipedia.org/wiki?curid=4951663", "title": "Farwell (Texas)", "text": "Farwell \u00e8 un comune degli Stati Uniti d'America, situato in Texas, nella contea di Parmer, della quale \u00e8 anche il capoluogo."}
{"id": "4951667", "revid": "965985", "url": "https://it.wikipedia.org/wiki?curid=4951667", "title": "LaCoste (Texas)", "text": ""}
{"id": "4951668", "revid": "65633986", "url": "https://it.wikipedia.org/wiki?curid=4951668", "title": "Belvedere (Belvedere di Spinello)", "text": ""}
{"id": "4951669", "revid": "65634000", "url": "https://it.wikipedia.org/wiki?curid=4951669", "title": "Spinello (Belvedere di Spinello)", "text": ""}
{"id": "4951671", "revid": "92723", "url": "https://it.wikipedia.org/wiki?curid=4951671", "title": "HMS Defence (1907)", "text": "La HMS \"Defence\" fu un incrociatore corazzato della classe Minotaur costruito per la Royal Navy nel 1907. Fu l'ultimo incrociatore corazzato costruito per la Royal Navy. Era in servizio nel Mar Mediterraneo quando inizi\u00f2 il primo conflitto mondiale e prese parte all'inseguimento della Goeben e della Breslau. La \"Defence\" fu trasferita alla Grand Fleet nel gennaio del 1915.\nLa \"Defence\" fu affondata il 31 maggio 1916 durante la battaglia dello Jutland. Parte della scorta della Grand Fleet, incroci\u00f2 involontariamente la linea da battaglia tedesca mentre inseguiva il naviglio sottile avversario. Venne presa di mira da un incrociatore da battaglia ed almeno quattro altre navi. Due salve raggiunsero la santabarbara di poppa innescando una serie di esplosioni che distrussero la nave che affond\u00f2 senza lasciare superstiti.\nDescrizione.\nLa \"Defence\" dislocava al varo e a pieno carico. Lunga 158,8 m, e larga 22,7 presentava un'altezza massima di 22,7 m. Propulsa da una coppia di motori a vapore a tripla espansione che trasmettevano complessivi 27.000 cavalli vapore dichiarati (20.000 Kw) su due assi gli consentivano una velocit\u00e0 massima di 23 nodi. I motori erano alimentati da 24 caldaie a tubi d'acqua della ditta Yarrow. La nave poteva imbarcare fino a 2.090 t di carbone e 760 t di nafta, che veniva spruzzata sul carbone per migliorare la combustione. A pieno carico, l'autonomia massima era di 8.150 miglia (15.090 km) alla velocit\u00e0 di crociera di 10 nodi (19 km/h). L'equipaggio della \"Defence\" era composto da 779 uomini tra ufficiali e marinai.\nL'armamento principale della nave era costituito da quattro cannoni BL 9.2-inch Mark X da 233,7\u00a0mm di calibro posti in due torrette, una a prua ed una a poppa. I cannoni secondari BL 7.5-inch Mark II da 191\u00a0mm erano posti a centronave in due file di torrette singole. Per la difesa dalle torpediniere erano installati sedici cannoni da 76\u00a0mm QF 12-pounder (three-inch) 18-cwt. Inoltre era dotata di cinque tubi lanciasiluri, da 450\u00a0mm, posti al di sotto della linea di galleggiamento, di cui uno a poppa.\nLa corazza di murata era costituita da uno spessore di 152\u00a0mm di Corazzatura cementata Krupp tra le due torrette principali, ma si riduceva verso le estremit\u00e0 della nave. Le torrette avevano una corazza spessa 152\u2013203\u00a0mm. Lo spessore del ponte era compreso fra 38 e 51\u00a0mm. La torre di comando aveva una protezione di 254\u00a0mm.\nServizio.\nLa \"Defence\" fu ordinata nell'ambito del programma di costruzioni navali del 1904\u201305, ultima dei tre incrociatori corazzati della classe Minotaur (1906). Fu impostata nei Cantieri Reali il 22 febbraio 1905 presso Pembroke Dock, in Galles. Fu battezzata il 27 aprile 1907 dalla contessa di Cawdor, Lady Cawdored, entr\u00f2 in servizio il 3 febbraio 1909 con un costo complessivo di 1.362.970 sterline. Fu assegnata per un breve periodo al 5th Cruiser Squadron (5\u00ba squadra incrociatori) della Home Fleet finch\u00e9 non venne trasferita al 2nd Cruiser Squadron in seguito alla riforma della Home Fleet del 23 marzo 1909. Tre mesi dopo fu riassegnata al 1st Cruiser Squadron. fece da scorta alla nave da crociera nel 1911\u20131912 durante la crociera reale del Re Giorgio V verso l'India per partecipare al Delhi Durbar. Al ritorno a Plymouth all'inizio del 1912, la \"Defence\" fu trasferita presso la China Station (il comando navale britannico in Cina), dove rimase fino a dicembre quando gli fu ordinato di ricongiungersi al 1st Cruiser Squadron nel Mediterraneo assumendo la funzione di ammiraglia di squadra.\nAll'inizio della prima guerra mondiale, fu coinvolta nell'inseguimento della Goeben e della Breslau, ma il contrammiraglio Ernest Troubridge decise di non affrontare il \"Goeben\" per la superiore potenza di fuoco e velocit\u00e0 dell'incrociatore da battaglia tedesco. Partecip\u00f2 al blocco navale dei Dardanelli finch\u00e9, il 10 settembre, non gli fu ordinato di partecipare all'inseguimento della squadra dell'ammiraglio von Spee nell'Atlantico del Sud. Il 14 settembre venne annullato l'ordine, dato che la squadra tedesca era rimasta nel Pacifico orientale e la nave torn\u00f2 ad incrociare davanti ai Dardanelli. L'Ammiragliato ordin\u00f2 di nuovo di dirigersi in Atlantico, ma all'arrivo all'altezza di Montevideo, in Uruguay il 3 novembre 1914, ricevette la notizia della vittoria britannica nella battaglia Battaglia di Coronel, avvenuta due giorni prima. In seguito incontr\u00f2 i due incrociatori da battaglia e e trasfer\u00ec il proprio impianto di comunicazione radio a lungo raggio sulla \"Invincible\" prima di dirigersi verso il Sudafrica per scortare un trasporto truppe verso la Gran Bretagna. La \"Defence\" lasci\u00f2 Table Bay, Citt\u00e0 del Capo l'8 dicembre e si ricongiunse al 1st Cruiser Squadron della \"Grand Fleet\" all'arrivo in patria.\nNel periodo compreso tra il 1915 ed il 1916 furono installati sulla \"Defence\" due cannoni antiaereo QF 12-pounder (3-inch) 12 cwt (76,2\u00a0mm), sulla sovrastruttura di prua, ed QF 3-pounder (47\u00a0mm) all'estrema poppa.\nDurante la Battaglia dello Jutland il 31 maggio 1916, condusse, come nave ammiraglia, il First Cruiser Squadron del contrammiraglio Robert Keith Arbuthnot. La Prima Squadra Incrociatori formava il fianco destro dello schieramento del naviglio sottile britannico, davanti alla Grand Fleet. La \"Defence\" era posta a destra del centro della linea britannica. Alle 17:47, La \"Defence\", e la , le due navi alla testa della squadra, avvistarono una squadra di incrociatori tedeschi, il II. Aufkl\u00e4rungsgruppe ed aprirono il fuoco. Le loro salve caddero troppo corte e due incrociatori virarono a sinistra per inseguire le navi tedesche, tagliando la rotta davanti al , che fu costretto a virare per evitare la collisione. Subito dopo, avvistarono l'incrociatore leggero che andava alla deriva, e si avvicinarono per colpirlo. Quando le due navi britanniche si avvicinarono a 5.000\u00a0m dal \"Wiesbaden\" furono avvistate alle 18:05 dall'incrociatore da battaglia e da quattro navi da battaglia che erano ad una distanza inferiore a 7.300\u00a0m. Le navi tedesche aprirono un intenso fuoco sui due incrociatori britannici ed il \"Defence\" fu colpito da sue salve consecutive che innescarono l'esplosione della santabarbara della torretta principale di poppa dei cannoni da 233\u00a0mm. L'incendio si propag\u00f2 ai depositi delle cariche dei cannoni da 191\u00a0mm che esplosero in sequenza. La nave esplose alle 18:20 uccidendo tutto l'equipaggio; compreso tra 893 ed 903 uomini.\nIl relitto della \"Defence\".\nAll'epoca dell'affondamento, si ritenne che la nave fosse stata completamente distrutta dall'esplosione, ma nel 1984 Clive Cussler e la NUMA scoprirono il relitto sul fondo del Mare del Nord alle coordinate . Fu esplorato nel 2001 da un'\u00e9quipe subacquea diretta dall'archeologa Innes McCartney che lo trov\u00f2 piuttosto integro, rispetto alla violenza delle esplosioni che ne causarono l'affondamento. La \"Defence\", insieme agli altri relitti della battaglia dello Jutland, \u00e8 stato dichiarato protetto come cimitero di guerra sottomarino, ospita circa 900 salme."}
{"id": "4951672", "revid": "287204", "url": "https://it.wikipedia.org/wiki?curid=4951672", "title": "V\u00f4lei Brasil Centro de Excel\u00eancia", "text": "Il V\u00f4lei Brasil Centro de Excel\u00eancia \u00e8 una societ\u00e0 pallavolistica maschile brasiliana, con sede a Maring\u00e1 e militante nel massimo campionato brasiliano, la Superliga S\u00e9rie A.\nStoria.\nIl V\u00f4lei Brasil Centro de Excel\u00eancia viene fondato nel 2012 su iniziativa del pallavolista Ricardo Garcia, che diventa presidente del club e contemporaneamente giocatore, vestendo anche la fascia di capitano. Un anno dopo la squadra viene ammessa nella Superliga S\u00e9rie A, esordendovi nella stagione 2013-14, classificandosi all'ottavo posto dopo i play-off scudetto."}
{"id": "4951681", "revid": "599013", "url": "https://it.wikipedia.org/wiki?curid=4951681", "title": "Armando Varini", "text": "Carriera.\nHa disputato quattro campionati consecutivi nel , due in Prima Divisione (53 presenze) e due in Serie B (39 presenze). In Serie B ha esordito il 10 settembre 1933 nella partita Pavia-Legnano (0-3). Poi ha giocato a Venezia sempre in Serie B nel 1936-1937. Ha poi giocato a Como per quattro stagioni."}
{"id": "4951684", "revid": "599013", "url": "https://it.wikipedia.org/wiki?curid=4951684", "title": "Marek Maciejewski", "text": "Carriera.\nGareggia nella categoria Junior tra il 1994 e il 1995, passando ai dilettanti nel 1996. Nel 1998 \u00e8 ingaggiato dalla polacca Tkk Pacific/Nestle Toru\u00f1, restando nel dilettantismo. Nel 2000 passa all'Atlas Ambra, squadra professionistica polacca. In seguito veste i colori della Servisco Koop, approdando alla Grupa PSB nel 2004. Nell'annata successivo coglie il successo pi\u00f9 importante della sua carriera, vincendo a Lipsia la Neuseen Classics, corsa di un giorno valida per il calendario UCI Europe Tour 2005. Nel 2006 ritorna a correre tra i dilettanti vincendo tre corse. L'anno seguente, dopo aver trascorso la stagione alla Weltour, si ritira dal ciclismo professionistico."}
{"id": "4951685", "revid": "287204", "url": "https://it.wikipedia.org/wiki?curid=4951685", "title": "Mount Pleasant (Texas)", "text": "Mount Pleasant \u00e8 un comune (\"city\") degli Stati Uniti d'America e capoluogo della contea di Titus nello Stato del Texas. La popolazione era di 15.564 abitanti al censimento del 2010. \u00c8 situata nel Texas nord-orientale.\nGeografia fisica.\nMount Pleasant \u00e8 situata a (33.157891, \u221294.970084).\nSecondo lo United States Census Bureau, la citt\u00e0 ha una superficie totale di 39,34 km\u00b2, dei quali 38,49\u00a0km\u00b2 di territorio e 0,85\u00a0km\u00b2 di acque interne (2,17% del totale).\nSociet\u00e0.\nEvoluzione demografica.\nSecondo il censimento del 2010, la popolazione era di 15.564 abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 57,76% di bianchi, il 14,74% di afroamericani, l'1,21% di nativi americani, l'1,09% di asiatici, lo 0,07% di oceanici, il 22,33% di altre razze, e il 2,81% di due o pi\u00f9 etnie. Ispanici o latinos di qualunque razza erano il 51% della popolazione."}
{"id": "4951686", "revid": "65634199", "url": "https://it.wikipedia.org/wiki?curid=4951686", "title": "Gradia-San Lorenzo", "text": ""}
{"id": "4951688", "revid": "117547172", "url": "https://it.wikipedia.org/wiki?curid=4951688", "title": "Insurgent", "text": "Insurgent \u00e8 un romanzo di fantascienza distopica per giovani adulti del 2012 di Veronica Roth, secondo libro della \"trilogia Divergent\", serie iniziata con \"Divergent\" e finita con \"Allegiant\". \u00c8 stato pubblicato negli Stati Uniti il 1\u00ba maggio 2012 e in Italia, per la De Agostini, il 30 novembre 2013. Il romanzo riparte esattamente da dove si era interrotto l'ultimo capitolo di \"Divergent\". \nDal romanzo \u00e8 stato tratto il film \".\nTrama.\nI quattro protagonisti, Tris, Tobias, Marcus e Caleb, arrivano presso la fazione dei Pacifici, dove trovano asilo consegnando le armi e adeguandosi al modo di vita di quella fazione, che rimane neutrale rispetto ai conflitti tra le altre fazioni. Una delegazione di Intrepidi ed Eruditi arriva per\u00f2 al quartier generale dei Pacifici per catturare i fuggitivi, ma questi ultimi riescono a scappare, tornando in citt\u00e0. Giunti all'interno della citt\u00e0, essi devono nascondersi presso gli Esclusi, dove trovano asilo grazie al loro capo, che si scopre essere la madre creduta morta di Quattro, Evelyn. Il libro \u00e8 incentrato sull'organizzazione da parte degli Esclusi, e dei dissidenti delle altre fazioni, per riprendere il potere all'interno della citt\u00e0, che ormai \u00e8 detenuto dagli Eruditi.\nA un certo punto, Tris e Tobias decidono di recarsi verso il quartier generale dei Candidi, dove vengono raccolti gli Intrepidi non alleati con gli Eruditi. Dopo essere stati arrestati, processati e in seguito liberati, Tris e Tobias collaborano con gli altri Intrepidi per fare un attentato agli Eruditi, durante il quale Tris scopre che anche Uriah, un suo amico facente parte degli Intrepidi, \u00e8 un Divergente. Dopo essere sopravvissuti all\u2019attacco di alcuni Intrepidi alleati degli Eruditi, che hanno sparato degli strani dischi di metallo addosso ai Candidi e agli Intrepidi leali, e dopo aver catturato Eric per poi giustiziarlo, tutti gli Intrepidi rimasti tornano al loro quartier generale, non avendo pi\u00f9 bisogno della protezione dei Candidi. Qui, per\u00f2, si scopre che chi non \u00e8 Divergente ed \u00e8 stato colpito dal disco di metallo, pu\u00f2 essere facilmente controllato a distanza dagli Eruditi, per cui Tris si trova costretta a dover scegliere se salvare dal suicidio Hector, fratello minore di Lynn (ragazza Intrepida), oppure Marlene (ragazza Intrepida che si frequenta con Uriah), entrambi finiti sotto simulazione e quindi controllati a distanza da Jeanine, la capo-fazione degli Eruditi. Sotto la minaccia della possibile morte suicida di altri Intrepidi con ancora il siero di simulazione attivabile nelle vene, Tris decide di recarsi presso il quartier generale degli Eruditi per consegnarsi a Jeanine, la quale vuole fare una serie di esperimenti tramite simulazioni per studiare il suo cervello e capire l\u2019origine della sua Divergenza. Successivamente, anche Tobias si consegna, qualche giorno dopo, agli Eruditi, con un piano segreto per poter salvare la ragazza che ama. Il piano per\u00f2 non andr\u00e0 subito a buon fine poich\u00e9 Tris, in preda a un impeto di rabbia, attacca Jeanine firmando cos\u00ec la sua condanna a morte. In tutto ci\u00f2, la ragazza scoprir\u00e0 che suo fratello Caleb ha collaborato con Jeanine e che l'accompagner\u00e0 a morire. Verr\u00e0 rivelato poi, dopo la presunta \u201cesecuzione\u201d di Tris, che il siero che l\u2019avrebbe dovuta uccidere era stato scambiato con un siero paralizzante da Peter, nel frattempo alleatosi con gli Eruditi, poich\u00e9 egli non accettava il fatto di avere conti in sospeso con lei. Tris, Tobias e Peter riescono dunque a scappare dalla residenza degli Eruditi, tornando dagli Abneganti, le cui case sono state ormai occupate dagli Esclusi capeggiati da Evelyn.\nGli Intrepidi, alleatisi con gli Esclusi, escogitano un piano per cogliere di sorpresa gli Eruditi. All'insaputa di Tobias, Tris, Christina, Cara (sorella di Will) e un gruppo di Eruditi contrari ai progetti dalla loro fazione, aiutano Marcus ad entrare nel quartier generale degli Eruditi per scoprire il motivo per il quale Jeanine ha cercato di sterminare tutti gli Abneganti.\nTris, dopo aver affrontato in un duello la sua copia Erudita, il tutto reso possibile da una simulazione, riesce ad entrare nell'ufficio di Jeanine dove incontra Tori, che sta cercando di uccidere il tiranno degli Eruditi. Tris, in un primo momento, cerca di impedire a Tori di uccidere Jeanine perch\u00e9, altrimenti, non potrebbe estorcerle i codici per poter scovare nel suo computer l'informazione necessaria a svelare il mistero dell'attentato agli Abneganti. La cosa per\u00f2 non riesce e Jeanine viene uccisa da Tori con due pugnalate nello stomaco, il tutto per vendicare il presunto assassinio di suo fratello, George, che si era scoperto essere un Divergente.\nAlla fine, Tris viene arrestata insieme ai collaboratori di Marcus e ai pochi Eruditi rimasti in vita e, dopo aver assistito al decesso di Lynn, morta per una ferita da arma da fuoco nella pancia, incontra Tobias. Insieme, i due ragazzi scoprono che ora gli Esclusi sono entranti in possesso delle armi Intrepide e che il potere, adesso, \u00e8 nelle mani di Evelyn. Inoltre, Tobias \u00e8 riuscito a trovare l'informazione che Jeanine custodiva gelosamente nel suo computer, racchiusa in un video. Alla fine, il ragazzo decide di proiettare il misterioso video per permettere a tutti gli abitanti della citt\u00e0 di scoprire finalmente la verit\u00e0.\nIl video, presentato da una certa Edith Prior, antenata di Tris, racconta che la citt\u00e0 non \u00e8 altro che un esperimento per eliminare la violenza celata all'esterno della recinzione. Gli Abneganti, gli unici in possesso di questa informazione, avrebbero dovuto svelare la verit\u00e0 al resto della citt\u00e0 una volta raggiunto un consistente numero di Divergenti nella popolazione. Alla fine del video, la presentatrice, Edith Prior, spiega che le verr\u00e0 resettata la memoria perch\u00e9 ci sono molte cose che vuole dimenticare.\nTrasposizione cinematografica.\nDal romanzo \u00e8 stato tratto il film \", uscito in Italia il 18 marzo 2015."}
{"id": "4951689", "revid": "1543377", "url": "https://it.wikipedia.org/wiki?curid=4951689", "title": "Lotta libera ai Giochi della XI Olimpiade - Pesi piuma", "text": "La competizione della categoria pesi piuma (fino a 61\u00a0kg) di lotta libera dei Giochi della XI Olimpiade si \u00e8 svolta dal 2 al 4 agosto al \"Deutschlandhalle\" in Berlino.\nFormato.\nAd ogni incontro venivano assegnate le seguenti penalit\u00e0:\nCon cinque penalit\u00e0 o pi\u00f9 il lottatore veniva eliminato.\nRisultati.\n1 Turno.\nSi \u00e8 disputato il 2 agosto.\n2 Turno.\nSi \u00e8 disputato il 3 agosto.\n3 Turno.\nSi \u00e8 disputato il 4 agosto.\n4 Turno.\nSi \u00e8 disputato il 4 agosto.\n5 Turno.\nSi \u00e8 disputato il 4 agosto.\n6 Turno.\nSi \u00e8 disputato il 4 agosto."}
{"id": "4951691", "revid": "287204", "url": "https://it.wikipedia.org/wiki?curid=4951691", "title": "Watauga (Texas)", "text": "Watauga \u00e8 un comune (\"city\") degli Stati Uniti d'America della contea di Tarrant nello Stato del Texas. La popolazione era di abitanti al censimento del 2010. \u00c8 un sobborgo di Fort Worth. Le aziende della citt\u00e0 e il mercato al dettaglio sono generalmente situate sulla U.S. Route 377.\nGeografia fisica.\nWatauga \u00e8 situata a (32.871416, -97.249122).\nSecondo lo United States Census Bureau, la citt\u00e0 ha una superficie totale di 10,78 km\u00b2, dei quali 10,78\u00a0km\u00b2 di territorio e 0,01\u00a0km\u00b2 di acque interne (0,05% del totale).\nStoria.\nI primi coloni giunsero nella contea di Tarrant County nel 1843. La Texas and Pacific Railway arriv\u00f2 nell'area dell'odierna Watauga nel 1881, e ci\u00f2 incoraggi\u00f2 la nascita di grandi fattorie e ranch. La comunit\u00e0 prese il nome dalla cosiddetta Repubblica di Watauga (o \"Watauga Association\"), un governo semi-autonomo creato nel 1772, prima della guerra d'indipendenza americana, nel Tennessee orientale vicino all'attuale citt\u00e0 di Elizabethton, lungo il fiume Watauga: anche se dur\u00f2 solo pochi anni contribu\u00ec a mettere le basi per quello che poi sar\u00e0 lo stato del Tennessee\nLa stazione ferroviaria e l'ufficio postale di Watauga vennero aperti nel 1883. Gli abitanti erano solo 65 tra la met\u00e0 degli anni trenta e gli anni quaranta, quando la stazione venne chiusa. In seguito aumentarono nel periodo della seconda guerra mondiale grazie all'insediamento di fabbriche per la produzione bellica, arrivando a pi\u00f9 di negli anni sessanta, nel 1976, e oltre nel 1990.\nSociet\u00e0.\nEvoluzione demografica.\nSecondo il censimento del 2010, la popolazione era di abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 79,33% di bianchi, il 5,9% di afroamericani, lo 0,87% di nativi americani, il 5,09% di asiatici, lo 0,25% di oceanici, il 5,6% di altre razze, e il 2,97% di due o pi\u00f9 etnie. Ispanici o latinos di qualunque razza erano il 20,07% della popolazione."}
{"id": "4951692", "revid": "767487", "url": "https://it.wikipedia.org/wiki?curid=4951692", "title": "Pescara Calcio 2004-2005", "text": "Questa pagina raccoglie le informazioni riguardanti il Pescara Calcio nelle competizioni ufficiali della stagione 2004-2005.\nStatistiche.\nStatistiche di squadra.\nStatistiche aggiornate al 11 giugno 2005."}
{"id": "4951694", "revid": "1494169", "url": "https://it.wikipedia.org/wiki?curid=4951694", "title": "Rockwall", "text": ""}
{"id": "4951695", "revid": "1516566", "url": "https://it.wikipedia.org/wiki?curid=4951695", "title": "Faraone (Sant'Egidio alla Vibrata)", "text": "Faraone, noto anche con le denominazioni di Faraone Vecchio e Faraone Antico, \u00e8 una frazione del comune di Sant'Egidio alla Vibrata in provincia di Teramo nella regione Abruzzo.\nFu possedimento di varie nobili famiglie, ma la pi\u00f9 importante e ricca fu quella dei baroni Ranalli che governarono il territorio fino al 1950, anno del terremoto. I discendenti di questa nobile famiglia, nonostante il grave danno arrecato dal terremoto, possiedono gran parte dei territori di Faraone Nuovo e il proprio titolo baronale. \nIl paese rappresenta il nucleo originario pi\u00f9 antico dal quale si sono trasferiti gli abitanti che hanno dato vita al paese di Faraone Nuovo, costruito nei pressi della chiesa paleocristiana di San Vito, quando con il Decreto del Presidente della Repubblica 23 febbraio 1952, n. 424, Luigi Einaudi stabil\u00ec il dislocamento in nuova sede urbana.\nLo spostamento dei residenti si rese necessario sia a causa dell'evento sismico che nel settembre del 1950 aveva colpito il paese e sia per l'accentuarsi del movimento franoso che coinvolgeva l'area dell'abitato, rendendo insicure e inagibili le dimore di Faraone.\nGeografia fisica.\nTerritorio.\nL'insediamento si trova tra i paesi di Villa Lempa e Sant'Egidio alla Vibrata, a meno di 5\u00a0km dal capoluogo comunale, al confine tra i territori dell'ascolano col teramano.\nIl piccolo borgo sorge raccolto su una modesta altura che si eleva tra profondi fossati nei quali scorre il Salinello che si congiunge al Vibrata.\n\u00c8 possibile raggiungere l'area dell'incasato percorrendo la Strada Provinciale 2 che conduce a Villa Lempa e proseguire per via di Faraone Antico.\nIl borgo.\nIl borgo, come ricorda Luigi Ercole: \u00ab\"(\u2026) era ne' tempi andati un Castello, di cui restano alcune vestigia, e dalle rovine del quale Farone \u00e8 sorta.\"\u00bb Il centro sviluppa il suo compatto impianto architettonico tra una piccola gradinata in ciottoli e stradine in terra battuta, ricoperte da folta vegetazione da cui s'intravedono le antiche abitazioni. Le dimore si presentano come antichi ruderi e rovine, complessivamente sono circa 25, databili tra il XVIII e il XIX secolo, ma alcune mostrano segni di maggiore vetust\u00e0. Un tempo era interamente circondato da mura perimetrali di difesa di cui oggi sopravvivono solo alcuni tratti. Si accede al suo interno da sud, attraverso la porta rinascimentale che immette sulla piazza principale del paese, dove si trovano la chiesa dedicata a Santa Maria della Misericordia e il cosiddetto \u00ab\"palazzo baronale\"\u00bb appartenente ai ricchi baroni Ranalli, antica famiglia nobiliare di origini neretesi.\nIl perimetro esterno della cinta muraria presenta un'altra porta, rivolta a est, realizzata in pietrame non lavorato legato da malta.\nOrigini del nome.\nIl toponimo deriva dal termine longobardo \u00ab\"fara\"\u00bb che, nel tempo, ha assunto dapprima il significato militare di \u00ab\"spedizione\"\u00bb o \u00ab\"insediamento a scopo militare\"\u00bb e in seguito, quando il popolo germanico divenne stanziale, la connotazione agricola di \u00ab\"piccolo nucleo demografico e fondiario\"\u00bb.\nStoria.\nLe origini di Farone Vecchio risalgono al periodo della dominazione longobarda del territorio abruzzese, quando lo stesso popolo germanico eresse le opere fortificate sulla sommit\u00e0 dell'altura. La posizione strategica del sito fu sfruttata come baluardo militare di difesa del Ducato di Spoleto per il controllo della via Metella.\nNel corso dei secoli il paese visse alterne vicissitudini e pass\u00f2 dalle perteninze dell'Abbazia di Montecassino alla propriet\u00e0 della Contea e del Capitolo di Ascoli Piceno, alle competenze del \"Giustiziere d'Abruzzo oltre il Pescara\" e all'universit\u00e0 di Civitella del Tronto.\nEpoca contemporanea.\nNel biennio 1950-51, varie scosse di terremoto interessano il monte del Gran Sasso d'Italia, danneggiando vari paesi della provincia teramana, tra cui il capuluogo, i paesi di Isola del Gran Sasso d'Italia, Pietracamela, Castelli, Campli, Civitella del Tronto. Le scosse maggiori furono di Mw 5.7, questa avvenne il 5 settembre 1950, seguita da forti repliche il 18 settembre 1950, l'8 marzo 1951 e il 21 maggio 1951\nFaraone subisce gravi danni, soprattutto a causa del terreno cedevole, tanto che il paese si sposta leggermente verso il fiume Tronto. Rendendosi inabitabile, nel 1952 si decide l'abbandono definitivo del paese, e la costruzione del centro di Faraone Nuovo, pi\u00f9 a valle, in terreno pi\u00f9 sicuro. Viene eretta la nuova parrocchia della Madonna della Misericordia, nel centro della nuova frazione.\nFaraone Vecchio non viene pi\u00f9 recuperato, bench\u00e9 possa essere valorizzato al livello turistico e culturale, e subisce altri danni con i terremoti del 2009 e del 2016.\nMonumenti e luoghi d'interesse.\nTra le dimore del borgo spicca l'edificio del \u00ab\"palazzo baronale\"\u00bb, probabilmente risalente al XVII secolo. Si tratta di una robusta e massiccia costruzione, speronata dopo il terremoto del 1950, che si eleva sulla destra della porta di accesso al paese. Con la sua spoglia facciata delimita il lato della piazza principale che fronteggia il prospetto della chiesa e parte della recinzione muraria.\nMeritevole d'interesse \u00e8 anche un palazzetto del 1844, al cui interno si aprono gradevoli sale con pareti e soffitti dipinti secondo lo stile e il gusto dell'epoca. \nLa porta meridionale.\nIl varco meridionale d'ingresso al borgo, detto anche \u00ab\"Porta di Faraone\"\u00bb, si mostra con un'architettura semplice e pulita, costituita da un arco realizzato a muratura liscia sormontato da una torre merlata. Una cornice di mattoni corre sui profili dell'arco e prosegue anche nelle facce interne delle curvature.\nL'opera ha beneficiato di un recente intervento di restauro e reca nel suo tessuto murario un concio di pietra con epigrafe e uno stemma gentilizio rimessi in opera, oltre a un bassorilievo eseguito su lastra in terracotta, nel 1944, da Ghino Sassetti Asculanus. Nella composizione del mezzo tondo compaiono la Madonna col Bambino, seduta in trono, cui san Giovannino offre il paese di Faraone. Sulla lapide sottostante l'iscrizione recita: \u00ab\"Maria Santissima della Misericordia. Il Parroco D. Giovanni Reali e il popolo di Faraone alla loro protettrice, perch\u00e9 liberati dai pericoli della guerra. A. D. 1944\"\u00bb.\nNella porzione di muro compresa tra la chiave di volta dell'arco e l'opera dedicata alla Vergine si trova la pietra rettangolare che reca l'epigrafe formata da due croci che fiancheggiano la data 1467 e l'iscrizione \"\u00abAdl 2 d / E Set(em)br(E)\u00bb\". La data potrebbe riferirsi all'epoca dell'elevazione della struttura delle mura di cinta a pietre squadrate legate da malta. In alto a sinistra \u00e8 presente lo stemma gentilizio in pietra di Generoso Cornacchia di Civitella del Tronto, qui aggiunto durante la fase dell'ultimo restauro, in cui compare uno \"\u00abscudo sannitico alla torre rettangolare, caricata di una cornacchia\u00bb\" con ai lati le lettere \u00ab\"G\"\u00bb e \u00ab\"C\"\u00bb e, all'interno, la data 1511.\nChiesa di Santa Maria della Misericordia.\nLa chiesa \u00e8 stata edificata all'interno del perimetro delle mura di cinta del borgo, lungo il ciglio del dirupo meridionale dell'altura. Dall'estetica semplice ed essenziale \u00e8 scandita da un'unica navata. Si evidenzia, nei tratti inferiori della costruzione delle pareti, un impianto primitivo realizzato con pietre squadrate e sopraelevato con pietre non lavorate legate da malta. L'austera facciata accoglie l'apertura d'ingresso, sormontata dall'architrave con epigrafe del portale, due finestre ad arco murate, una finestra ad arco aperta e un oculo. L'iscrizione dell'architrave recita: \u00ab\"Hoc templum / ad meliorem formam redactum est / anno 1888 / Aloisio Franchi\"\u00bb. Restaurata nel corso dei secoli, deve all'intervento conservativo, eseguito alla fine del XIX secolo, l'aggiunta della rifinitura in mattoni della porta d'ingresso e del portico esterno costruito lungo il fianco longitudinale sinistro. La chiesa \u00e8 una delle parrocchie delle vicarie foranee della Diocesi di San Benedetto del Tronto-Ripatransone-Montalto. Al suo interno erano conservati pregevoli arredi, ora custoditi presso la nuova chiesa parrocchiale. "}
{"id": "4951702", "revid": "767487", "url": "https://it.wikipedia.org/wiki?curid=4951702", "title": "White Settlement", "text": "White Settlement \u00e8 un comune degli Stati Uniti d'America, situato in Texas, nella contea di Tarrant. Si trova nell'area suburbana occidentale di Fort Worth."}
{"id": "4951711", "revid": "287204", "url": "https://it.wikipedia.org/wiki?curid=4951711", "title": "Taylor (Texas)", "text": "Taylor \u00e8 un comune degli Stati Uniti d'America, situato in Texas, nella contea di Williamson."}
{"id": "4951713", "revid": "287204", "url": "https://it.wikipedia.org/wiki?curid=4951713", "title": "Robstown", "text": "Robstown \u00e8 un comune (\"city\") degli Stati Uniti d'America della contea di Nueces nello Stato del Texas. La popolazione era di 11.487 abitanti al censimento del 2010.\nGeografia fisica.\nSecondo lo United States Census Bureau, la citt\u00e0 ha una superficie totale di 40,15 km\u00b2, dei quali 40,15\u00a0km\u00b2 di territorio e 0\u00a0km\u00b2 di acque interne (0% del totale).\nSociet\u00e0.\nEvoluzione demografica.\nSecondo il censimento del 2010, la popolazione era di 11.487 abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dall'84,41% di bianchi, l'1,58% di afroamericani, lo 0,38% di nativi americani, lo 0,17% di asiatici, lo 0,03% di oceanici, l'11,37% di altre razze, e il 2,06% di due o pi\u00f9 etnie. Ispanici o latinos di qualunque razza erano il 93,6% della popolazione."}
{"id": "4951715", "revid": "93556", "url": "https://it.wikipedia.org/wiki?curid=4951715", "title": "Saginaw (Texas)", "text": "Saginaw (frequentemente nota come Eagle Mountain-Saginaw) \u00e8 un comune (\"city\") degli Stati Uniti d'America della contea di Tarrant nello Stato del Texas. \u00c8 un sobborgo interno di Fort Worth. La popolazione era di 19.806 abitanti al censimento del 2010.\nGeografia fisica.\nSecondo lo United States Census Bureau, ha un'area totale di .\nStoria.\nLa citt\u00e0 fu rinominata Saginaw nel 1882 da Jarvis J. Green (dopo che la sua prima scelta di \"Pontiac\" fu respinta dallo United States Postal Service), che aveva vissuto e lavorato in Saginaw Street a Pontiac, Michigan. Il nome Saginaw deriva dalla lingua degli Ojibwe e significa \"fluire\". \u00c8 anche il nome di un fiume, una baia e una citt\u00e0 nel Michigan.\nSociet\u00e0.\nEvoluzione demografica.\nSecondo il censimento del 2010, la popolazione era di 8.249 abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 78,4% di bianchi, il 7,7% di afroamericani, l'1,1% di nativi americani, lo 0,8% di asiatici, l'8,6% di altre razze, e il 3,3% di due o pi\u00f9 etnie. Ispanici o latinos di qualunque razza erano il 20,9% della popolazione."}
{"id": "4951731", "revid": "767487", "url": "https://it.wikipedia.org/wiki?curid=4951731", "title": "Borja Viguera", "text": "Caratteristiche tecniche.\nSi tratta di un attaccante fisico caratterizzato prevalentemente da una buona visione di gioco piuttosto che dalla finalizzazione, sebbene dall'entrata nelle file dell'Alav\u00e9s abbia migliorato notevolmente le proprie percentuali realizzative. \u00c8 piuttosto fragile, visti i numerosi infortuni che hanno condizionato la prima parte di carriera.\nCarriera.\nClub.\nLa Real Sociedad lo preleva dal Berceo a 16 anni, promuovendolo in pochi anni nella prima squadra, dove per\u00f2 fatica a trovare il gol nelle prime stagioni, anche per il poco impiego dell'attaccante. Di conseguenza viene ceduto in prestito al Gimn\u00e0stic prima e all'Albacete poi, prima che l'Alav\u00e9s acquisti a titolo definitivo il suo cartellino.\nCon la nuova squadra il rendimento \u00e8 pi\u00f9 prolifico (nei play-off per la promozione in Segunda Divisi\u00f3n riesce a segnare 4 gol in altrettante partite). La stagione successiva lo vede ancora pi\u00f9 costante dal punto di vista realizzativo, il che lo porta ad essere capocannoniere del torneo ad aprile. Tale situazione non passa inosservata, e infatti l'Athletic Bilbao si interessa alla punta riojana, sembrando disponibile a pagare la clausola di un milione di euro che lo lega ai \"babazorros\". L'annata si conclude positivamente: nelle 42 partite giocate, ovvero tutte quelle a disposizione nella stagione regolare, segna 25 reti che, oltre ad aiutare l'Alav\u00e9s nell'obiettivo della salvezza, gli permettono di conquistare il Pichichi di Segunda Divisi\u00f3n. Inoltre viene incluso nell'undici ideale del campionato dalla redazione della LFP.\nIl 13 giugno 2014 viene ufficializzato l'acquisto da parte dell'Athletic Bilbao che per il prezzo di un milione circa lo preleva dall'Alav\u00e9s e lo lega a s\u00e9 fino al 30 giugno 2017 con una clausola rescissoria di 30 milioni di euro.\nStatistiche.\nPresenze e reti nei club.\n\"Statistiche aggiornate al 21 gennaio 2015.\""}
{"id": "4951742", "revid": "767487", "url": "https://it.wikipedia.org/wiki?curid=4951742", "title": "Kells (Kilkenny)", "text": "Kells (\"Ceanannas\" in gaelico irlandese) \u00e8 un piccolo abitato della Contea di Kilkenny, nel sud dell'Irlanda.\n\u00c8 nota essenzialmente per presenza nelle immediate vicinanze di un monastero fortificato, la Kells Priory.&lt;BR&gt;&lt;BR&gt;\nNon va confusa con l'omonima localit\u00e0 nel Meath, anch'essa famosa per i resti di un antico monastero e per aver dato il nome al celebre Libro di Kells.\nKells Priory.\nNel paese si trovano le rovine di un'antica abbazia agostiniana, fondata nel 1193 dal canonico Geoffrey de Marisco Fitz-Robert, proveniente da Bodmin in Cornovaglia, insieme a 4 compagni.\nIl complesso monastico era protetto da una doppia cinta di mura in gran parte ancora presente, sebbene in alcune parti pericolante: il recinto interno era rafforzato da un muro con due torri e vi si trovava l'entrata principale, sul versante orientale. Il recinto esterno era fortificato da mura con cinque torri. All'interno delle mura si trovano i resti della chiesa abbaziale, che consiste di una navata e un presbiterio, sovrastati da una torre quadrata centrale, e di una cappella detta \"Lady Chapel\", nel transetto.\nUn'altra torre si trova all'angolo nord-occidentale della chiesa e si pensa che fosse la residenza del priore oppure la sacrestia. A sud della chiesa si trovavano gli edifici di servizio tra i quali verosimilmente la cucina. Nel XIII secolo l'abbazia fu espugnata e data alle fiamme per due volte. La maggior parte delle attuali costruzioni in rovina risale al XIV e al XV secolo. Bench\u00e9 il monastero fosse stato soppresso nel 1540 e ceduto al conte James Butler di Ormond, i priori di Kells furono eletti fino in et\u00e0 cromwelliana. Il monastero \u00e8 oggi visitabile liberamente, senza limiti di orario."}
{"id": "4951746", "revid": "287204", "url": "https://it.wikipedia.org/wiki?curid=4951746", "title": "Vidor (Texas)", "text": "Vidor \u00e8 un comune (\"city\") degli Stati Uniti d'America della contea di Orange nello Stato del Texas. La popolazione era di 10.579 abitanti al censimento del 2010. Situata nel Texas sud-orientale, si trova all'incrocio tra la Interstate 10 e la Farm to Market Road 105, sei miglia a est di Beaumont. La citt\u00e0 \u00e8 principalmente una comunit\u00e0 dormitorio per i vicini complessi di raffinazione a Beaumont e Port Arthur e fa parte dell'area metropolitana di Beaumont-Port Arthur.\nGeografia fisica.\nSecondo lo United States Census Bureau, la citt\u00e0 ha una superficie totale di 30,62 km\u00b2, dei quali 30,35\u00a0km\u00b2 di territorio e 0,27\u00a0km\u00b2 di acque interne (0,89% del totale).\nSociet\u00e0.\nEvoluzione demografica.\nSecondo il censimento del 2010, la popolazione era di 10.579 abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 95,74% di bianchi, lo 0,12% di afroamericani, lo 0,53% di nativi americani, lo 0,49% di asiatici, lo 0,18% di oceanici, l'1,47% di altre razze, e l'1,47% di due o pi\u00f9 etnie. Ispanici o latinos di qualunque etnia erano il 5,1% della popolazione."}
{"id": "4951748", "revid": "287204", "url": "https://it.wikipedia.org/wiki?curid=4951748", "title": "Sweetwater (Texas)", "text": "Sweetwater \u00e8 un comune degli Stati Uniti d'America, situato in Texas, nella contea di Nolan, della quale \u00e8 anche il capoluogo."}
{"id": "4951752", "revid": "287204", "url": "https://it.wikipedia.org/wiki?curid=4951752", "title": "Snyder (Texas)", "text": "Snyder \u00e8 un comune (\"city\") degli Stati Uniti d'America e capoluogo della contea di Scurry nello Stato del Texas. La popolazione era di 11,202 abitanti al censimento del 2010.\nGeografia fisica.\nSecondo lo United States Census Bureau, la citt\u00e0 ha una superficie totale di 22,34 km\u00b2, dei quali 22,26\u00a0km\u00b2 di territorio e 0,08\u00a0km\u00b2 di acque interne (0,36% del totale).\nSnyder si trova circa a sud-est di Lubbock, a nord-ovest di Abilene, a nord-est di Midland, e a nord di San Angelo.\nSociet\u00e0.\nEvoluzione demografica.\nSecondo il censimento del 2010, la popolazione era di 11,202 abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 79,05% di bianchi, il 3,82% di afroamericani, lo 0,71% di nativi americani, lo 0,46% di asiatici, lo 0,01% di oceanici, il 13,39% di altre razze, e il 2,57% di due o pi\u00f9 etnie. Ispanici o latinos di qualunque razza erano il 41,43% della popolazione."}
{"id": "4951753", "revid": "287204", "url": "https://it.wikipedia.org/wiki?curid=4951753", "title": "Raymondville (Texas)", "text": "Raymondville \u00e8 un comune (\"city\") degli Stati Uniti d'America e capoluogo della contea di Willacy nello Stato del Texas. La popolazione era di 11,284 abitanti al censimento del 2010. Fa parte delle aree metropolitane di Brownsville-Harlingen-Raymondville e Matamoros-Brownsville.\nGeografia fisica.\nSecondo lo United States Census Bureau, la citt\u00e0 ha una superficie totale di 10,68 km\u00b2, dei quali 10,66\u00a0km\u00b2 di territorio e 0,03\u00a0km\u00b2 di acque interne (0,24% del totale).\nSociet\u00e0.\nEvoluzione demografica.\nSecondo il censimento del 2010, la popolazione era di 11,284 abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dall'85,92% di bianchi, il 3,5% di afroamericani, lo 0,25% di nativi americani, l'1,1% di asiatici, lo 0,05% di oceanici, il 7,5% di altre razze, e l'1,68% di due o pi\u00f9 etnie. Ispanici o latinos di qualunque razza erano l'86,86% della popolazione."}
{"id": "4951754", "revid": "1391549", "url": "https://it.wikipedia.org/wiki?curid=4951754", "title": "Wharton (Texas)", "text": "Wharton \u00e8 una citt\u00e0 e capoluogo della contea di Wharton nel Texas, negli Stati Uniti. La popolazione era di abitanti al censimento del 2010.\nGeografia fisica.\nSecondo l'Ufficio del censimento degli Stati Uniti, ha una superficie totale di .\nSituata sul fiume Colorado del Texas, la citt\u00e0 si trova a 97\u00a0km a sud-ovest di Houston. La U.S. Route 59 passa a ovest della citt\u00e0.\nStoria.\nLa citt\u00e0 deve il suo nome a William Harris Wharton e John Austin Wharton, due fratelli che ebbero un ruolo cruciale nella rivoluzione texana. A causa del terreno fertile, i coloni si stabilirono nell'area e praticarono l'agricoltura. Nel 1846, Wharton fu designata capoluogo della contea.\nSociet\u00e0.\nEvoluzione demografica.\nSecondo il censimento del 2010, la popolazione era di abitanti."}
{"id": "4951756", "revid": "767487", "url": "https://it.wikipedia.org/wiki?curid=4951756", "title": "Richland Hills", "text": "Richland Hills \u00e8 un comune degli Stati Uniti d'America, situato in Texas, nella contea di Tarrant."}
{"id": "4951760", "revid": "767487", "url": "https://it.wikipedia.org/wiki?curid=4951760", "title": "River Oaks", "text": "River Oaks \u00e8 un comune degli Stati Uniti d'America, situato in Texas, nella contea di Tarrant."}
{"id": "4951763", "revid": "767487", "url": "https://it.wikipedia.org/wiki?curid=4951763", "title": "Oculus - Il riflesso del male", "text": "Oculus - Il riflesso del male \u00e8 un film del 2013 diretto da Mike Flanagan.\nL'anteprima mondiale si \u00e8 tenuta l'8 settembre 2013 al Toronto International Film Festival, mentre \u00e8 stato distribuito nei cinema dall'11 aprile 2014. La pellicola \u00e8 basata su un precedente cortometraggio dello stesso Flanagan intitolato \"\".\nTrama.\nIl film si svolge in due tempi diversi: il presente e 11 anni prima. Le due linee della trama sono raccontate in parallelo attraverso una serie di flashback.\nNel 2002, l'ingegnere di software Alan Russell si trasferisce in una nuova casa con sua moglie Marie, il figlio di 10 anni Tim e la figlia di 12 anni Kaylie. Alan acquista uno specchio antico per decorare il suo ufficio; tuttavia, a loro insaputa, lo specchio \u00e8 dotato di poteri paranormali che portano le persone che ne entrano in contatto a subire allucinazioni sempre maggiori. Il primo a farne spese \u00e8 Alan, che comincia a diventare introverso e distratto, mentre la moglie sospetta inizialmente che il marito abbia un'amante.\nCol tempo, entrambi i genitori diventano psicotici; Alan si isola nel suo ufficio e Marie diventa chiusa e paranoica. Tutte le piante della casa muoiono e il cane di famiglia scompare dopo essere stato chiuso nell'ufficio con lo specchio. Kayle e Tim cominciano anche a vedere una donna inquientante che si aggira per casa, oppure in compagnia di Alan nell'ufficio. Una notte, Marie si dirige nello studio per cercare prove sul presunto tradimento del marito ma viene posseduta dagli spiriti maligni dello specchio e tenta di uccidere i suoi figli; Alan interviene in tempo, poi subisce nuovamente l'influenza dello specchio che lo porta a isolare s\u00e9 stesso e i bambini in casa, chiudendo la moglie nella camera da letto. Quando la famiglia esaurisce il cibo, i fratelli si rendono conto che il padre \u00e8 ormai sotto il totale controllo dell'oggetto dato che ormai vive come isolato dalla realt\u00e0, passando il suo tempo a guardare lo specchio. Kaylie va a cercare aiuto dalla madre e la trova incatenata al muro della camera, torturata e dagli atteggiamenti animaleschi. Inutili sono anche i tentativi di chiedere aiuto ai vicini, che non credono alla ragazza, e le telefonate al 911 si rivelano infruttuose dato che risponde sempre lo stesso uomo.\nUna notte, Alan libera Marie ed entrambi i genitori attaccano i bambini. Marie, prima che possa uccidere Kaylie, torna brevemente in s\u00e9 e viene uccisa subito dopo da Alan. I fratelli cercano di distruggere lo specchio, ma questo li inganna affinch\u00e9 non riescano mai a centrarlo. Anche Alan torna brevemente in s\u00e9, sparandosi con la pistola che sta impugnando Tim prima di far del male a lui o alla sorella e implorando ai bambini di scappare. I ragazzini vengono poi circondati dai fantasmi delle precedenti vittime dello specchio, poco prima del sopraggiungere della polizia che prende Tim in custodia.\nNel 2013, Tim viene dimesso dall'ospedale psichiatrico in cui \u00e8 stato rinchiuso per undici anni, essendo arrivato a credere che non ci fossero eventi soprannaturali coinvolti nella morte dei suoi genitori e che fosse stato il padre, impazzito, a uccidere la madre spingendolo quindi a eliminarlo prima che potesse fare del male a lui e alla sorella. Kaylie ha trascorso la maggior parte degli ultimi anni a fare ricerche sulla storia dello specchio. Usando la sua posizione di dipendente di una casa d'aste, ottiene l'accesso allo specchio e lo fa trasportare nella casa di famiglia, dove lo colloca in una stanza piena di telecamere di sorveglianza e un timer speciale collegato a un'ancora appesa al soffitto. Kaylie intende distruggere lo specchio, ma prima vuole documentare i suoi poteri per dimostrare l'innocenza di Tim.\nTim tenta di convincere Kaylie che ha torto e che lo specchio non ha alcun potere e i fratelli litigano. Quando notano che le piante d'appartamento iniziano ad appassire, rivedono il filmato della telecamera e si vedono compiere azioni di cui non hanno memoria. Tim finalmente accetta la natura soprannaturale dello specchio e tenta di scappare dalla casa con Kaylie, ma l'influenza dello specchio lo riporta in casa. Credendo di vedere un'allucinazione di sua madre, Kaylie la pugnala al collo rendendosi poi conto di aver ucciso il suo fidanzato Michael, venuto a controllare che stesse bene. Lei e il fratello cercano allora di chiamare la polizia, ma riescono a raggiungere solo la stessa voce che parl\u00f2 loro al telefono da bambini.\nA questo punto, vedono dei loro doppelganger all'interno della casa in piedi davanti allo specchio. Rendendosi conto che la chiamata al 911 \u00e8 inutile, rientrano in casa e finiscono per essere separati dalle allucinazioni sempre pi\u00f9 frequenti che li portano a sovrapporre il presente con il passato. A un tratto Tim si sveglia da solo nella stanza con lo specchio, mentre contemporaneamente una giovane Kaylie allucina sua madre nello specchio e va ad abbracciarla.\nTim attiva il timer per distruggere lo specchio, non riuscendo a vedere la sorella davanti a esso e uccidendola accidentalmente. La polizia, giunta poco dopo, lo arresta per il presunto omicidio della sorella ripreso dalle telecamere proprio come undici anni prima lo arrest\u00f2 per il presunto omicidio del padre; in entrambe le versioni Tim cerca inutilmente di accusare lo specchio, nella prima appoggiato da Kaylie che gli fa promettere prima di essere separati di riunirsi da adulti per distruggere il malefico oggetto. Mentre il Tim bambino viene portato via dalla volante della polizia, intravede nella finestra della sua casa i fantasmi dei genitori posseduti dallo specchio; parallelamente, il s\u00e9 stesso adulto vede la stessa scena a cui si \u00e8 aggiunto il fantasma della sorella.\nProduzione.\nIl film \u00e8 basato su un precedente film del 2005 anch'esso intitolato \"Oculus\". Il cortometraggio, anch'esso un film horror, ha un solo attore e uno specchio.\nRemake.\nNel 2017 \u00e8 stato realizzato un remake di produzione indiana intitolato \"Dobaara\". La pellicola \u00e8 diretta da Prawaal Raman ed interpretata dagli attori indiani Huma Qureshi e Saqib Saleem."}
{"id": "4951765", "revid": "767487", "url": "https://it.wikipedia.org/wiki?curid=4951765", "title": "Rio Bravo (Texas)", "text": "Rio Bravo \u00e8 un comune degli Stati Uniti d'America, situato in Texas, nella contea di Webb."}
{"id": "4951770", "revid": "767487", "url": "https://it.wikipedia.org/wiki?curid=4951770", "title": "Whitehouse (Texas)", "text": "Whitehouse \u00e8 un comune degli Stati Uniti d'America, situato in Texas, nella contea di Smith."}
{"id": "4951772", "revid": "1543377", "url": "https://it.wikipedia.org/wiki?curid=4951772", "title": "Lotta libera ai Giochi della XI Olimpiade - Pesi leggeri", "text": "La competizione della categoria pesi leggeri (fino a 66\u00a0kg) di lotta libera dei Giochi della XI Olimpiade si \u00e8 svolta dal 2 al 4 agosto al \"Deutschlandhalle\" in Berlino.\nFormato.\nAd ogni incontro venivano assegnate le seguenti penalit\u00e0:\nCon cinque penalit\u00e0 o pi\u00f9 il lottatore veniva eliminato.\nRisultati.\n1 Turno.\nSi \u00e8 disputato il 2 agosto.\n2 Turno.\nSi \u00e8 disputato il 3 agosto.\n3 Turno.\nSi \u00e8 disputato il 4 agosto.\n4 Turno.\nSi \u00e8 disputato il 4 agosto.\n5 Turno.\nSi \u00e8 disputato il 4 agosto.\n6 Turno.\nSi \u00e8 disputato il 4 agosto."}
{"id": "4951776", "revid": "1494169", "url": "https://it.wikipedia.org/wiki?curid=4951776", "title": "Sinton", "text": ""}
{"id": "4951782", "revid": "729019", "url": "https://it.wikipedia.org/wiki?curid=4951782", "title": "Isola Zeleneckij", "text": "L'isola Zeleneckij (in russo \u041e\u0441\u0442\u0440\u043e\u0432 \u0417\u0435\u043b\u0435\u043d\u0435\u0446\u043a\u0438\u0439, \"ostrov Zeleneckij\") \u00e8 un'isola russa disabitata, bagnata dal mare di Barents.\nAmministrativamente fa parte del Kol'skij rajon dell'oblast' di Murmansk, nel Circondario federale nordoccidentale.\nGeografia.\nL'isola \u00e8 situata nella parte centro-meridionale del mare di Barents, al largo della costa di Murman, lungo la costa settentrionale della penisola di Kola, dalla quale dista circa 220\u00a0m.\nL'isola Zeleneckij si trova al centro del golfo dello Zeleneckij (\u0433\u0443\u0431\u0430 \u0417\u0435\u043b\u0435\u043d\u0435\u0446\u043a\u0430\u044f). Ha una forma ovale, orientata in direzione nord-sud, e misura circa 580\u00a0m di lunghezza e 210\u00a0m di larghezza massima. Raggiunge un'altezza massima di 27,8\u00a0m s.l.m., su cui \u00e8 presente un punto di triangolazione geodetica. Le acque attorno all'isola sono soggette a variazioni di marea di 4\u00a0m.\nIsole adiacenti.\nNelle vicinanze di Zeleneckij si trovano:"}
{"id": "4951783", "revid": "481666", "url": "https://it.wikipedia.org/wiki?curid=4951783", "title": "Fernand Gravet", "text": ""}
{"id": "4951786", "revid": "767487", "url": "https://it.wikipedia.org/wiki?curid=4951786", "title": "West Orange (Texas)", "text": "West Orange \u00e8 un comune degli Stati Uniti d'America, situato in Texas, nella contea di Orange."}
{"id": "4951791", "revid": "767487", "url": "https://it.wikipedia.org/wiki?curid=4951791", "title": "Sansom Park", "text": "Sansom Park \u00e8 un comune degli Stati Uniti d'America, situato in Texas, nella contea di Tarrant."}
{"id": "4951810", "revid": "1784938", "url": "https://it.wikipedia.org/wiki?curid=4951810", "title": "Religione naturale", "text": "Secondo molti studiosi della Bibbia, fra cui Sant'Agostino, i patriarchi da Adamo ad Abramo praticarono una Religione naturale di stampo monoteistico.\nCon essi le loro mogli (fra cui Eva, moglie di Adamo e Sara, moglie di Abramo), i loro figli e figlie.\nSpesso anche i loro servitori o schiavi.\nInsomma tutta la famiglia patriarcale di allora.\nCon Abramo ha inizio la religione giudaica vera e propria, poi codificata da Mos\u00e9."}
{"id": "4951818", "revid": "729019", "url": "https://it.wikipedia.org/wiki?curid=4951818", "title": "Radioterapia con elettroni", "text": "La radioterapia con elettroni (in inglese \"Electron Beam Therapy\" - EBT, o \"Electron therapy\"), \u00e8 un tipo di radioterapia esterna in cui fasci di elettroni sono diretti verso un bersaglio nel corpo umano, come un sito tumorale.\nPer le caratteristiche di interazione dei fasci elettronici con la materia, la terapia \u00e8 in grado di colpire elettivamente le cellule della cute senza colpire le regioni pi\u00f9 profonde, risparmiando cos\u00ec gli organi e i tessuti sottostanti.\nApparato.\nLa terapia con fasci di elettroni viene somministrata utilizzando particelle prodotto da un acceleratore lineare dedicato all'uso medico, con lo stesso apparato usato per produrre fasci di fotoni ad alta energia (raggi X) mediante fasci elettronici indirizzati su un bersaglio radiogeno. Quando si ha necessit\u00e0 del solo fascio elettronico, l'obiettivo radiogeno viene rimosso dalla traiettoria del fascio elettronico, mentre quest'ultimo viene collimato con un altro elemento dell'apparato, noto come applicatore o collimatore addizionale, realizzato da una lega metallica a basso punto di fusione.\nPropriet\u00e0.\nI fasci di elettroni hanno un limitato range di interazione con la materia, dopo il quale si attenuano rapidamente. Questa loro caratteristica permette di utilizzarli per l'irradiazione dei soli strati superficiali di materia, senza toccare quelli pi\u00f9 profondi. Nella terapia di irradiazione esterna, \u00e8 utile quando a essere malati sono solo gli strati superficiali del corpo, quelli da colpire, mentre sono da risparmiare i tessuti sani pi\u00f9 profondi.\nLa profondit\u00e0 del trattamento pu\u00f2 essere regolata scegliendo l'energia pi\u00f9 appropriata per i fasci emessi.\nIndicazioni terapeutiche.\nLa terapia con irradiazione esterna di fasci di elettroni viene usata nel trattamento di tumori superficiali, come il cancro in aree della pelle, o in patologie dell'intera regione cutanea (ad esempio, nella micosi fungoide), malattie degli arti (come melanoma e linfoma), irradiazione totale dei linfonodi, e pu\u00f2 essere usata per amplificare la dose di radiazione in sala operatoria dopo un intervento di mastectomia o di asportazione di noduli mammari. Per applicazione a regioni pi\u00f9 profonde, si rende necessario l'uso della IOERT (\"Intraoperative electron radiation therapy\").\nTSEI.\nLa \"TSEI\", acronimo di \"Total Skin Electron Irradiation\", \u00e8 una particolare radioterapia con elettroni che consiste nell'irradiazione di tutto il corpo con dosi di elettroni che variano a seconda dei casi e delle finalit\u00e0 del trattamento. Questa terapia \u00e8 sia impiegata per contrastare specifiche patologie neoplastiche che interessino la cute, sia indicata nel trattamento della micosi fungoide.\nLa TSEI non \u00e8 molto richiesta e si pu\u00f2 ricevere tale trattamento solo in alcuni centri specializzati: eseguire il trattamento, infatti, \u00e8 relativamente complicato e il macchinario usato \u00e8 alquanto ingombrante."}
{"id": "4951838", "revid": "1305772", "url": "https://it.wikipedia.org/wiki?curid=4951838", "title": "Golfo dello Zeleneckij", "text": "Il golfo dello Zeleneckij (, \"guba Zeleneckaja\") \u00e8 un'insenatura lungo la costa settentrionale russa, nell'oblast' di Murmansk, amministrata dal Kol'skij rajon. \u00c8 situata nella parte centro-meridionale del mare di Barents.\nGeografia.\nLa baia si apre verso nord, sulla costa settentrionale della penisola di Kola, circa 100\u00a0km a est della baia di Kola. La sua lunghezza \u00e8 di circa 1,65\u00a0km mentre la sua larghezza massima \u00e8 di 2,5\u00a0km all'ingresso. La profondit\u00e0 massima \u00e8 di 20\u00a0m all'ingresso.\nIl golfo prende il nome dal fiume Zeleneckij (\u0440\u0435\u043a\u0430 \u0417\u0435\u043b\u0435\u043d\u0435\u0446\u043a\u0438\u0439) che sfocia nella sua parte centro-occidentale. Altri tre brevi corsi d'acqua si gettano nel golfo.&lt;br&gt;Al centro del golfo si trova l'isola Zeleneckij (\u043e\u0441\u0442\u0440\u043e\u0432 \u0417\u0435\u043b\u0435\u043d\u0435\u0446\u043a\u0438\u0439).\nLe coste raggiungono un'altezza massima di 62,6\u00a0m s.l.m. Le acque sono soggette a variazioni di marea di 4\u00a0m."}
{"id": "4951847", "revid": "785863", "url": "https://it.wikipedia.org/wiki?curid=4951847", "title": "Hakujaden", "text": ""}
{"id": "4951852", "revid": "767487", "url": "https://it.wikipedia.org/wiki?curid=4951852", "title": "Daylight Robbery - Un colpo british style", "text": "Daylight Robbery - Un colpo british style \u00e8 un film del 2008 diretto da Paris Leonti.\nTrama.\nUna banda di rapinatori assalta una banca di Londra che custodisce nel caveau una grossa somma in banconote da venti sterline.\nPer procurarsi un alibi, sei giovani supporter della nazionale inglese effettuano in anticipo il check-in per un volo diretto in Germania dove sta gi\u00e0 iniziando il campionato mondiale di calcio. L'azione si svolge nel lasso di tempo in cui viene trasmessa la radiocronaca dell'incontro tra Italia e Romania.\nIl gruppo fa irruzione nella banca sfondando l'ingresso con un furgone lanciato a tutta velocit\u00e0 in retromarcia. Nell'urto uno dei rapinatori rimane gravemente ferito ad una gamba, ma gli altri riescono comunque a prendere il controllo della situazione tenendo sotto la minaccia delle armi impiegati e clienti.\nCon uno stratagemma, il direttore viene costretto ad aprire la porta blindata e i sei iniziano a riempire sacchi di banconote. A questo punto entrano in azione la polizia che circonda la zona e la tiene in stato d'assedio e un settimo rapinatore, il capo dell'impresa criminosa, che spunta da una via di fuga predisposta con largo anticipo.\nQuando, alla fine, una squadra speciale della polizia fa irruzione nella banca non trovano pi\u00f9 traccia n\u00e9 dei rapinatori, n\u00e9 del bottino. Anche la via di fuga viene occultata da un ottavo complice che era rimasto confuso tra gli ostaggi.\nIl gruppo dei sei tifosi riesce ad imbarcarsi sul volo per la Germania, ma il ferito muore sull'aereo e i rimanenti vengono arrestati all'arrivo. Il capo e l'altro complice, nel frattempo, mettono al sicuro il bottino stipato in un camper, dirigendosi verso il principato di Monaco.\nCuriosit\u00e0.\nNell'ipotetico campionato del mondo in svolgimento in Germania (come effettivamente successo nel 2006), la partita tra Italia e Romania, di cui nel film si sentono brani di radiocronaca, sarebbe la prima ad essere disputata e dopo un gol azzurro nel primo tempo, la Romania riesce a pareggiare verso la fine della ripresa. Nella realt\u00e0 nel 2008 a Zurigo c'\u00e8 stato un incontro Italia-Romania nella fase a gironi del campionato europeo (disputatosi in Svizzera e Austria), terminato in pareggio dopo un primo gol dei rumeni.\nDopo che gli ostaggi vengono liberati, viene fatto un esplicito riferimento al film \"Inside Man\" di Spike Lee al quale si ispira."}
{"id": "4951857", "revid": "339392", "url": "https://it.wikipedia.org/wiki?curid=4951857", "title": "I racconti del bosco viennese", "text": ""}
{"id": "4951858", "revid": "76963", "url": "https://it.wikipedia.org/wiki?curid=4951858", "title": "Marisa Ramirez", "text": "Nata a Los Angeles, comincia la sua carriera recitando nella soap opera \"General Hospital\" nel 2002, interpretando il ruolo di \"Gia Campbell\".\nDal 2006 al 2007 entra nel cast di un'altra soap, \"Febbre d'amore\", dove interpreta il ruolo di \"Carmen Mesta/ Ines Vargas\".\nDopo aver partecipato a serie televisive di prima serata, dal 2013 entra nel cast principale di \"Blue Bloods\" dove ottiene il ruolo del detective \"Maria Baez\"."}
{"id": "4951863", "revid": "767487", "url": "https://it.wikipedia.org/wiki?curid=4951863", "title": "La nemica", "text": "La nemica \u00e8 un film del 1952, diretto da Giorgio Bianchi, tratto dall'omonima opera teatrale di Dario Niccodemi.\nTrama.\nRoberto e Gastone sono cresciuti come fratelli, in realt\u00e0 il primo \u00e8 figlio illegittimo del duca che in punto di morte ha chiesto alla moglie Anna di accettare come figlio suo. Mentre tutti apprezzano il buon cuore e la generosit\u00e0 di Roberto, solo Anna si dimostra ostile nei suoi confronti, non accetta infatti l'idea che il titolo e i possedimenti passino al figlio illegittimo e non a suo figlio Gastone. La duchessa ha anche intenzione di fare sposare il figlio Gastone a Fiorenza, figlia di un diplomatico, ma la ragazza \u00e8 interessata a Roberto, cos\u00ec come l'intrigante Marta, figlia del notaio di famiglia e quindi a conoscenza dei loro segreti.\nAnche Roberto \u00e8 innamorato di Fiorenza e soffre per l'ostilit\u00e0 di Anna, Marta fa alcune allusioni circa la sua nascita e lui crede che sia figlio di Anna e di un suo amore illegittimo e affronta la donna dicendole di non amarla di meno pur se lei non \u00e8 stata fedele al padre. A questo punto Anna svela tutta la verit\u00e0 a Roberto che, disperato, parte per la guerra, seguito dal fratello Gastone che per\u00f2 rimane ucciso.\nOra Anna ha un unico figlio, l'illegittimo Roberto, che finalmente accoglie come proprio, e con cui condivider\u00e0 lo struggente ricordo di Gastone.\nProduzione.\nLa pellicola, di genere drammatico-sentimentale, rientra nel filone comunemente detto \"strappalacrime\", molto in voga in Italia tra il pubblico negli anni del secondo dopoguerra (1945-1955), in seguito indicato dalla critica con il termine \"neorealismo d'appendice\".\nDistribuzione.\nLa pellicola venne distribuita nelle sale cinematografiche italiane il 26 novembre del 1952.\nIncassi.\nIncasso accertato a tutto il 31 marzo 1959: 563.279.031 lire dell'epoca."}
{"id": "4951872", "revid": "438678", "url": "https://it.wikipedia.org/wiki?curid=4951872", "title": "Attinica", "text": ""}
{"id": "4951876", "revid": "345405", "url": "https://it.wikipedia.org/wiki?curid=4951876", "title": "Racche", "text": ""}
{"id": "4951878", "revid": "1305772", "url": "https://it.wikipedia.org/wiki?curid=4951878", "title": "Cattedrale della Visitazione della Beata Vergine Maria", "text": ""}
{"id": "4951886", "revid": "253269", "url": "https://it.wikipedia.org/wiki?curid=4951886", "title": "Michael O'Shea", "text": "Biografia.\nNato a Hartford (Connecticut) nel 1906, di origini irlandesi, Michael O'Shea non intraprese la carriera in polizia come i suoi cinque fratelli. All'et\u00e0 di 12 anni abbandon\u00f2 la scuola e inizi\u00f2 a frequentare gli ambienti artistici del vaudeville, andando pi\u00f9 volte in tourn\u00e9e al seguito dello show di Jack Johnson, campione di boxe assai popolare all'epoca. Dopo una lunga gavetta nel vaudeville, come clown al circo e maestro di cerimonie negli speakeasies durante gli anni del Proibizionismo, O'Shea form\u00f2 una sua band, la \"Michael O'Shea and His Stationary Gypsies\", quindi pass\u00f2 alla radio e poi al palcoscenico, dove per un certo periodo fu accreditato come \"Eddie O'Shea\". Il successo definitivo in teatro arriv\u00f2 nel 1942 nella pi\u00e8ce \"The Eve of St. Mark\", che gli valse un contratto cinematografico. \nIl debutto sul grande schermo avvenne nel 1943 come protagonista maschile di un poliziesco dai risvolti brillanti, \"Le stelle hanno paura\", basato sul racconto \"The G-String Murders\", scritto dalla stella del burlesque Gypsy Rose Lee. O'Shea interpret\u00f2 Biff Brannigan, simpatico e disinvolto boyfriend di Dixie Daisy (Barbara Stanwyck), una ballerina del burlesque. Brannigan, che lavora come comico e clown nella stessa compagnia teatrale di Dixie, aiuta la fidanzata a risolvere il mistero di una serie di delitti avvenuti nella compagnia. Il debutto sul grande schermo di O'Shea ricevette recensioni assai positive da parte dei critici, che apprezzarono l'affiatamento dell'attore con la Stanwyck e soprattutto le sue capacit\u00e0 comiche e la sua disinvoltura nei panni del clown, che O'Shea aveva affinato negli anni del vaudeville e del circo. A questo ruolo segu\u00ec quello dello scrittore Jack London nell'omonimo film, girato sempre nel 1943, mentre l'anno successivo O'Shea interpret\u00f2 nuovamente il personaggio del soldato Thomas Mulveray in \"The Eve of St. Mark\", riduzione cinematografica della commedia teatrale in cui aveva recitato due anni prima. Nelle stesso anno apparve anche nella commedia musicale \"Something for the Boys\" (1944), in cui pot\u00e9 far sfoggio della propria voce tenorile.\nLa maggior parte della carriera cinematografica di O'Shea si svolse durante gli anni quaranta, con apparizioni in ruoli di caratterista nei pi\u00f9 svariati generi di film, dal melodramma come \"Femmina\" (1947) al western come \"L'ultimo dei Mohicani\" (1947), dalla commedia come \"Amore sotto zero\" (1945) al poliziesco come \"Braccati dai G-Men\" (1949). Nella prima met\u00e0 degli anni cinquanta, l'attore partecip\u00f2 ancora ad alcune pellicole di successo, come \"Delitto in prima pagina\" (1950), il bellico \"I figli della gloria\" (1951) di Samuel Fuller e le commedie \"Mariti su misura\" (1951), \"Paradiso notturno\" (1952) e \"La ragazza del secolo\" (1954), in cui fece la sua ultima apparizione sul grande schermo nel ruolo di Brod Clinton.\nDalla prima apparizione nella serie antologica \"The Revlon Mirror Theater\" (1953), O'Shea partecip\u00f2 durante il decennio a numerose altre produzioni televisive, come \"Schlitz Playhouse of Stars\" (1954), \"Damon Runyon Theater\" (1955) ed \"Ethel Barrymore Theater\" (1956). Fu inoltre protagonista della serie \"It's a Great Life\" (1954-1956), prodotta dalla NBC, in cui interpret\u00f2 il ruolo di Denny Davis, un ex G.I. che tenta il reinserimento nella vita civile alla ricerca di un lavoro. Frances Bavier interpret\u00f2 la parte della sua affittacamere. Durante gli anni sessanta l'attore abbandon\u00f2 quasi del tutto l'attivit\u00e0 televisiva. Apparve ancora in singoli episodi delle serie \"Avventure in paradiso\" (1961), \"Daktari\" (1967) e \"Adam-12\" (1971), che fu la sua ultima apparizione sulle scene.\nVita privata.\nDal primo matrimonio con Grace Watts, sposata nel 1927, O'Shea ebbe due figli, Edward e Barbara.\nDopo il divorzio nel 1947 dalla Watts, nello stesso anno O'Shea si rispos\u00f2 con l'attrice Virginia Mayo, conosciuta nel 1943 sul set del film \"Jack London\". I due recitarono insieme in altre successive occasioni, in rappresentazioni teatrali di giro, come \"George Washington Slept Here\", \"Tunnel of Love\" e \"Fiorello!\".\nIl matrimonio con la Mayo, dal quale nel 1953 nacque la figlia Mary Catherine, dur\u00f2 fino alla morte dell'attore, avvenuta il 4 dicembre 1973, all'et\u00e0 di 67 anni, per un attacco cardiaco."}
{"id": "4951904", "revid": "463686", "url": "https://it.wikipedia.org/wiki?curid=4951904", "title": "Giappichelli Editore", "text": ""}
{"id": "4951907", "revid": "15756", "url": "https://it.wikipedia.org/wiki?curid=4951907", "title": "Aun (re)", "text": "Secondo il mito, era noto per la sua saggezza e preferiva non commettere scorribande o iniziare azioni di guerra, cosa frequente a quel tempo. Sub\u00ec due lunghi esili e sopravvisse a lungo sacrificando ad Odino nove dei suoi figli.\nYnglinga saga.\nLa Saga degli Ynglingar (Ynglinga saga) racconta come perse e riconquist\u00f2 il trono due volte e come aument\u00f2 oltremisura gli anni che aveva da vivere:"}
{"id": "4951917", "revid": "1305772", "url": "https://it.wikipedia.org/wiki?curid=4951917", "title": "Golfo della Voron'ja", "text": "Il golfo della Voron'ja (, \"guba Voron'ja\") \u00e8 un'insenatura lungo la costa settentrionale russa, nell'oblast' di Murmansk, amministrata dal Kol'skij rajon. \u00c8 situata nella parte centro-meridionale del mare di Barents.\nGeografia.\nLa baia si apre verso nord, sulla costa settentrionale della penisola di Kola, circa 100\u00a0km a est della baia di Kola. La sua lunghezza \u00e8 di circa 1,2\u00a0km mentre la sua larghezza massima \u00e8 di 2,3\u00a0km all'ingresso. La profondit\u00e0 massima \u00e8 di 13\u00a0m all'ingresso. L'estremit\u00e0 orientale del golfo \u00e8 capo Voronij (\u043c\u044b\u0441 \u0412\u043e\u0440\u043e\u043d\u0438\u0439).\nIl golfo prende il nome dal fiume Voron'ja (\u0440\u0435\u043a\u0430 \u0412\u043e\u0440\u043e\u043d\u044c\u044f) che sfocia nella sua parte meridionale.&lt;br&gt;Lungo la costa nordorientale si trovano due piccole isole senza nome. Poco pi\u00f9 a nord di queste, oltre l'ingresso, si trova il gruppo delle isole Voron'i Ludki (\u043e\u0441\u0442\u0440\u043e\u0432\u0430 \u0412\u043e\u0440\u043e\u043d\u044c\u0438 \u041b\u0443\u0434\u043a\u0438). Sul lato opposto, sempre lungo la costa e a nord dell'ingresso, si trovano un'altra isola e uno scoglio senza nome.\nLe coste raggiungono un'altezza massima di 95,2\u00a0m s.l.m. Nella parte meridionale, alla foce del fiume, si trova un tratto sabbioso con dune alte fino a 11,5\u00a0m chiamato Uro\u010di\u0161\u010de Pes\u010danka (\u0423\u0440\u043e\u0447\u0438\u0449\u0435 \u041f\u0435\u0441\u0447\u0430\u043d\u043a\u0430).&lt;br&gt;Le acque del golfo sono soggette a variazioni di marea di 4\u00a0m."}
{"id": "4951918", "revid": "287204", "url": "https://it.wikipedia.org/wiki?curid=4951918", "title": "Taft (Texas)", "text": "Taft \u00e8 un comune degli Stati Uniti d'America, situato in Texas, nella contea di San Patricio."}
{"id": "4951920", "revid": "965985", "url": "https://it.wikipedia.org/wiki?curid=4951920", "title": "Spearman (Texas)", "text": ""}
{"id": "4951923", "revid": "767487", "url": "https://it.wikipedia.org/wiki?curid=4951923", "title": "Ergastolo (film)", "text": "Ergastolo \u00e8 un film del 1952 diretto da Luigi Capuano.\nProduzione.\nLa pellicola \u00e8 ascrivibile al filone dei melodrammi sentimentali, comunemente detto \"strappalacrime\", molto in voga in quel periodo tra il pubblico italiano (in seguito ribattezzato dalla critica con il termine \"neorealismo d'appendice\").\nCast.\nLa pellicola annoverava nel cast, anche se non accreditata, nel piccolo ruolo della nipote di Tina Pica, anche Wilma Montesi, una ragazza romana, aspirante attrice, che poco meno di un anno dopo l'uscita del film, l'11 aprile 1953, venne ritrovata morta nella spiaggia di Torvaianica, vicino a Roma, dando vita a quello che fu probabilmente il caso di cronaca nera italiano pi\u00f9 famoso degli anni cinquanta, il Caso Montesi, che ebbe una grande eco nei mass-media, a causa del coinvolgimento di alcune importanti personalit\u00e0 politiche dell'epoca.\nColonna sonora.\nLe canzoni sono cantate da Nilla Pizzi, Gino Latilla e Antonio Basurto.\nDistribuzione.\nIl film venne distribuito nelle sale cinematografiche italiane il 19 maggio del 1952.\nAccoglienza.\nIl film incass\u00f2 223.000.000 di lire dell'epoca."}
{"id": "4951924", "revid": "1762097", "url": "https://it.wikipedia.org/wiki?curid=4951924", "title": "Cattedrale dell'Assunzione di Maria Vergine", "text": ""}
{"id": "4951926", "revid": "287204", "url": "https://it.wikipedia.org/wiki?curid=4951926", "title": "Sonora (Texas)", "text": "Sonora \u00e8 un comune (\"city\") degli Stati Uniti d'America e capoluogo della contea di Sutton nello Stato del Texas. La popolazione era di 3.027 abitanti al censimento del 2010.\nGeografia fisica.\nSonora \u00e8 situata a (30.568166, -100.644163).\nSecondo lo United States Census Bureau, la citt\u00e0 ha una superficie totale di 5,31 km\u00b2, dei quali 5,31\u00a0km\u00b2 di territorio e 0\u00a0km\u00b2 di acque interne (0% del totale).\nSociet\u00e0.\nEvoluzione demografica.\nSecondo il censimento del 2010, la popolazione era di 3.027 abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dall'88.77% di bianchi, lo 0,4% di afroamericani, lo 0,33% di nativi americani, lo 0,2% di asiatici, lo 0% di oceanici, l'8,95% di altre razze, e l'1,35% di due o pi\u00f9 etnie. Ispanici o latinos di qualunque razza erano il 62,67% della popolazione."}
{"id": "4951929", "revid": "965985", "url": "https://it.wikipedia.org/wiki?curid=4951929", "title": "Schulenburg (Texas)", "text": ""}
{"id": "4951934", "revid": "1543377", "url": "https://it.wikipedia.org/wiki?curid=4951934", "title": "Pierre Bretonneau", "text": " Fu professore e primario presso l\"'h\u00f4pital de Tours\".\nBiografia.\nSuo padre Pierre (1741-1811) era un chirurgo. Studi\u00f2 con lo zio, vicario a Chenonceaux (Indre e Loira) insieme con altri bambini del Castello di Chenonceau. La signora Dupin, nonna di George Sand, finanzi\u00f2 gli studi di medicina del ragazzo a Parigi.\nSpos\u00f2 nel 1801 Marie-Th\u00e9r\u00e8se Adam (1755-1836), di ventitr\u00e9 anni pi\u00f9 anziana e lettrice di Madame Dupin, e si stabil\u00ec a Renaudi\u00e8re in Chenonceaux (attualmente un ristorante e albergo), residenza della moglie. Molto curioso e intelligente, aveva un laboratorio a sua disposizione e si occup\u00f2 di giardinaggio e altri lavori manuali nel suo tempo libero.\nFu sindaco di Chenonceaux dal 1803 al 1807. Trascorse 15 anni a Chenonceaux acquisendo esperienza, scrisse la sua tesi di laurea in medicina nel 1815 e quindi divenne direttore medico presso l'ospedale di Tours che attualmente porta il suo nome. Continu\u00f2 il suo studio sulle malattie dei suoi pazienti e fond\u00f2 la scuola di medicina di Tours.\nBretonneau mor\u00ec nel 1862 nella capitale francese e fu sepolto a Saint-Cyr-sur-Loire, vicino a Tours.\nContributo alla medicina.\nBretonneau fu uno dei pionieri della medicina moderna. Identific\u00f2 infatti la febbre tifoide e la difterite. Tra suoi studenti ricordiamo Alfred-Armand-Louis-Marie Velpeau e Armand Trousseau. \nEsegui con successo la prima tracheotomia nel 1825 e fu il primo a fare, nel 1826, una precisa distinzione tra la scarlattina e la difterite. Studi\u00f2 in dettaglio le malattie e fu il primo ad intuire, nel 1855, che fossero causate da batteri. Tuttavia, non aveva la disponibilit\u00e0 di un microscopio e non fu quindi in grado di confermare la sua ipotesi. Scopr\u00ec inoltre che la stessa malattia pu\u00f2 manifestarsi in modo diverso in pazienti diversi. Era l'inizio della \"medicina scientifica\", in cui l'attenta osservazione veniva utilizzata per trovare cure per le malattie e le soluzioni ai problemi.\nA sottolineare l'importanza dei loro contributi alla medicina francese, oggi la facolt\u00e0 di medicina di Tours \u00e8 decorata con tre grandi medaglioni in bronzo raffiguranti Bretonneau, Velpeau e Trousseau. \nIl busto di Bretonneau \u00e8 esposto anche presso il municipio di Saint-Georges-sur-Cher. \nIl Museo Gr\u00e9vin a Tours ha creato una rievocazione di una lezione di anatomia di Bretonneau, Velpeau e Trousseau."}
{"id": "4951937", "revid": "125512705", "url": "https://it.wikipedia.org/wiki?curid=4951937", "title": "Anthony Johnson (lottatore)", "text": "Combatte nella divisione dei pesi mediomassimi per l'organizzazione statunitense Bellator.\nOltre che per la potenza dei suoi colpi \u00e8 noto anche per la sua grande abilit\u00e0 nel taglio del peso, tanto che pur essendo un mediomassimo naturale \u00e8 riuscito a combattere per buona parte della propria carriera anche nei pesi welter. Al momento della scissione con UFC era considerato il contendente numero uno nella divisione dei mediomassimi secondo i ranking ufficiali della UFC.\nCaratteristiche tecniche.\nJohnson vantava un ottimo background nella lotta, essendo stato campione NJCAA nel 2004 nella divisione fino alle 174 libbre, a cui univa una grande potenza fisica, tale da permettergli di trovare il KO anche con un solo pugno, e una prestanza fisica davvero notevole.\nCarriera nelle arti marziali miste.\nInizi.\nJohnson debutt\u00f2 come professionista nel 2006 nella divisione dei pesi welter con una vittoria in un incontro per una piccola promozione della California. Lo stesso anno vinse un torneo ad eliminazione diretta sconfiggendo due avversari nella stessa giornata in un evento tenutosi nel Colorado e tanto bast\u00f2 per ottenere una chiamata dalla UFC.\nUltimate Fighting Championship.\n\"Rumble\" debutt\u00f2 in UFC nel giugno 2007 all'evento \"\", venendo chiamato a rimpiazzare l'infortunato Steve Bruno a meno di una settimana dal match. Johnson sconfisse per KO in soli 13 secondi Chad Reiner, ma tre mesi dopo incapp\u00f2 nella prima sconfitta in carriera venendo sottomesso da Rich Clementi.\nNel 2008 ottenne un'altra vittoria per KO contro Tom Speer ed ebbe un doppio confronto con l'esperto di BJJ Kevin Burns: nel primo incontro Johnson venne pi\u00f9 volte colpito agli occhi dall'avversario e venne quindi sconfitto per TKO in quanto fu costretto a dare forfait, ma nel rematch vinse per mezzo di uno spettacolare calcio alla testa ottenendo il riconoscimento \"Knockout of the Night\".\nNel 2009 sconfisse per KO tecnico Luigi Fioravanti e successivamente avrebbe dovuto affrontare Matt Brown, ma quest'ultimo s'infortun\u00f2 e Johnson torn\u00f2 nell'ottagono pi\u00f9 tardi contro il campione GCM Yoshiyuki Yoshida: \"Rumble\" manc\u00f2 clamorosamente il limite di peso di ben cinque libbre, ma l'incontro si svolse comunque e Johnson vinse per KO. Nemmeno un mese dopo affront\u00f2 il top fighter di categoria Josh Koscheck venendo sconfitto per sottomissione durante il secondo round, con entrambi gli atleti che vennero premiati con il riconoscimento \"Fight of the Night\".\nIn seguito Rumble pat\u00ec diversi infortuni per tutto il 2010 e torn\u00f2 a lottare solamente nel marzo 2011 contro l'ex contendente al titolo Dan Hardy, vincendo per decisione unanime; avrebbe poi dovuto affrontare Nate Marquardt, ma Johnson diede forfait per infortunio e in ottobre sconfisse con un calcio alla testa Charlie Brenneman ottenendo il premio \"Knockout of the Night\".\nNel 2012 Johnson inizi\u00f2 a patire seri problemi dovuti al taglio del peso e decise cos\u00ec di salire nella divisione dei pesi medi ed affrontare l'ex campione dei pesi mediomassimi V\u00edtor Belfort: Johnson manc\u00f2 il peso di ben undici libbre, in quanto i dottori gli impedirono di disidratarsi ulteriormente, ma nonostante ci\u00f2 l'incontro si tenne comunque; il vantaggio nel peso, tuttavia, non lo aiut\u00f2 e venne sconfitto da Belfort per sottomissione. In seguito a tale sconfitta e alla sua negligenza nel rientrare nei limiti di peso, la UFC prese la decisione di licenziarlo.\nTitan FC e XFN.\nIn seguito al licenziamento Johnson firm\u00f2 un contratto con la Titan FC ed affront\u00f2 l'altro ex UFC David Branch in un incontro di pesi medi: i problemi per Johnson nel taglio del peso si ripresentarono e cos\u00ec il match fu un catchweight a 195 libbre che Johnson vinse nettamente per decisione unanime. In seguito a tale fatto Rumble decise di salire ulteriormente di categoria entrando nei pesi mediomassimi e nell'agosto del 2012 sconfisse Esteves Jones per KO tecnico.\nLo stesso anno lott\u00f2 per la promozione locale Xtreme Fight Night sconfiggendo l'ex UFC e pluridecorato lottatore Jake Rosholt.\nWorld Series of Fighting.\nSul finire del 2012 Rumble firma un contratto con la neonata ed ambiziosa organizzazione World Series of Fighting: esordisce in novembre sconfiggendo per KO l'ex campione dei pesi massimi Cage Warriors D.J. Linderman, mentre nel 2013 combatte per la prima volta nei massimi contro l'ex campione UFC Andrei Arlovski, vincendo per decisione unanime.\nAvrebbe poi dovuto affrontare l'ex Strikeforce Mike Kyle nel settembre 2013, ma Johnson s'infortun\u00f2 e il match venne posticipato al 2014: Rumble s'impose per KO in poco pi\u00f9 di due minuti.\nRitorno in UFC.\nNel febbraio 2014 la UFC offr\u00ec un nuovo contratto a Rumble e gli diede immediatamente la possibilit\u00e0 di sfidare il numero 4 dei ranking dei mediomassimi Phil Davis: Johnson era nettamente sfavorito, ma nonostante ci\u00f2 riusc\u00ec a realizzare il clamoroso \"upset\" grazie alla sua buona kickboxing e ad una difesa dai takedown impeccabile. Tre mesi dopo mise velocemente KO anche il veterano Ant\u00f4nio Rog\u00e9rio Nogueira, venendo premiato con il riconoscimento \"Performance of the Night\".\nSospensione e occasioni per il titolo.\nIn settembre la UFC, in virt\u00f9 del proprio regolamento etico, sospese Johnson per circa due mesi perch\u00e9 accusato di aver picchiato l'ex moglie nel 2012; torn\u00f2 a combattere nel gennaio 2015 in Svezia, dove ottenne l'allora pi\u00f9 importante vittoria della carriera riuscendo a mettere KO il contendente numero uno e beniamino di casa Alexander Gustafsson, meritandosi cos\u00ec il premio \"Performance of the Night\" e la possibilit\u00e0 di sfidare il campione in carica Jon Jones.\nIl 23 maggio 2015 avrebbe dovuto affrontare Jones, ma un mese prima dell'incontro questi venne privato del titolo e sospeso dalla UFC dopo aver provocato un incidente stradale senza prestare soccorso; al suo posto affront\u00f2 l'ex campione dei pesi massimi Strikeforce Daniel Cormier in un match valido per il titolo vacante: nei primi secondi del match Johnson riusc\u00ec a connettere con alcune combinazioni ma successivamente, a causa del suo enorme svantaggio nella lotta, venne atterrato pi\u00f9 volte da Cormier, che grazie a ci\u00f2 mise a segno un devastante \"ground and pound\". La situazione si ripresent\u00f2 anche nel terzo round e, a poco pi\u00f9 di due minuti del medesimo, Johnson venne sottomesso con una rear-naked choke.\nA settembre avrebbe dovuto affrontare il polacco Jan B\u0142achowicz, ma il 30 luglio Johnson venne rimosso dall'incontro per poter affrontare Jimi Manuwa allo stesso evento: dopo un primo round dominato al tappeto, Johnson ottenne una splendida vittoria per KO al secondo round. Con questa vittoria raggiunse la quarta posizione per il maggior numero di KO in UFC e ottenne anche il riconoscimento \"Performance of the Night\".\nA gennaio 2016 affront\u00f2 Ryan Bader nel main event di in una probabile eliminatoria per il titolo: nei primi secondi Bader tent\u00f2 immediatamente di portare Johnson al tappeto, ma quest'ultimo riusc\u00ec a difendersi dal takedown portandosi in una posizione dominante; Bader, per evitare di trovarsi in una posizione sfavorevole, tent\u00f2 di effettuare una kimura, ma ancora una volta Johnson si difese egregiamente e portandosi alle spalle dell'avversario pose fine al match per KO con un devastante ground and pound. Ottenne cos\u00ec il suo quarto riconoscimento come \"Performance of the Night\".\nIl 23 luglio 2016 avrebbe dovuto affrontare il brasiliano Glover Teixeira, ma Johnson venne rimosso dalla card per problemi personali; la UFC decise quindi spostare il match al 20 agosto per UFC 202: Johnson vinse l'incontro in soli 13 secondi, mettendo a segno un potente montante destro che pose fine al match per KO; con questa vittoria ottenne un altro premio \"Performance of the Night\".\nIl rematch valido per il titolo contro Cormier avrebbe dovuto tenersi il 10 dicembre all'evento UFC 206, ma il 25 novembre Cormier sub\u00ec un infortunio e l'incontro venne posticipato; il match si tenne quindi l'8 aprile all'evento UFC 210: Johnson perse per sottomissione al secondo round e alla fine del match annunci\u00f2 il suo ritiro dalle MMA."}
{"id": "4951940", "revid": "110157", "url": "https://it.wikipedia.org/wiki?curid=4951940", "title": "Shamrock (Texas)", "text": "Shamrock \u00e8 una citt\u00e0 della contea di Wheeler nel Texas, negli Stati Uniti. La popolazione era di abitanti al censimento del 2010. La citt\u00e0 si trova nella parte orientale del Texas Panhandle, situata lungo l'incrocio tra l'Interstate 40 (ex U.S. Route 66 ) e la U.S. Route 83. Si trova a 180\u00a0km a est di Amarillo, 303\u00a0km a ovest di Oklahoma City e 468\u00a0km a nord-ovest di Dallas.\nGeografia fisica.\nSecondo l'Ufficio del censimento degli Stati Uniti, ha una superficie totale di .\nStoria.\nSituata nella parte centro-meridionale della contea di Wheeler, Shamrock era la citt\u00e0 pi\u00f9 grande della contea alla fine del XIX secolo. George e Dora Nickel acconsentirono all'istituzione del primo ufficio postale nel loro rifugio nel 1890. La posta veniva consegnata una volta alla settimana da Mobeetie. I vicini decisero di lasciare a George la scelta del nome dell'ufficio. Sua madre irlandese-americana gli aveva detto di dipendere sempre da un trifoglio (in inglese \"shamrock)\" per portargli fortuna, quindi, fedele alla sua origine irlandese, sugger\u00ec \"Shamrock\" per il nome dell'ufficio. Quando un misterioso incendio distrusse il suo rifugio, tuttavia, l'ufficio postale di George Nickel non apr\u00ec mai. Mary Ruth Jones divenne la prima direttrice postale di Shamrock, gestendo l'ufficio postale di Shamrock fuori dalla casa della famiglia Jones.\nNel 1902, la Chicago, Rock Island and Gulf Railway costru\u00ec una stazione nella citt\u00e0 chiamandola \"Wheeler\", come la contea, ma in seguito prese il nome originale di Shamrock nel 1903, il che port\u00f2 alla riapertura dell'ufficio postale di Shamrock. Nel 1907, la citt\u00e0 era in competizione con le citt\u00e0 di Story e Benonine come centri commerciali.\nLa crescita della citt\u00e0 si \u00e8 accelerata grazie allo spostamento di varie attivit\u00e0 da altre localit\u00e0 limitrofi, tra cui il giornale della contea, trasferitosi da Story, che cambi\u00f2 nome da \"Wheeler County Texan\" in \"Shamrock Texan\", diverse banche e il Shamrock Cotton Oil Mill. Nel 1911, E. L. Woodley divenne il sindaco della citt\u00e0 appena incorporata. Nel 1926, la scoperta del petrolio e la creazione dei pozzi di gas naturale da parte della Shamrock Gas Company hanno contribuito a stimolare la continua crescita della citt\u00e0. Un declino dell'industria petrolifera caus\u00f2 un calo della popolazione negli anni 1940, ma si riprese nel decennio successivo con il miglioramento della Route 66. Negli anni 1980, la citt\u00e0 ospitava un sistema scolastico moderno e consolidato, un impianto chimico, petrolifero e impianti di trattamento del gas e un ospedale.\nAl suo apice nel 1930, Shamrock aveva una popolazione di abitanti. Nonostante gli alti e i bassi, il numero di abitanti della citt\u00e0 continua a oscillare. Secondo il censimento del 2020, la popolazione della citt\u00e0 era di solo abitanti. Nonostante ci\u00f2, Shamrock \u00e8 la seconda citt\u00e0 pi\u00f9 grande del Texas sulla Route 66, dopo Amarillo.\nA Shamrock ogni anno si festeggia San Patrizio nel suo giorno. L'astronauta Alan Bean, originario della vicina Wheeler, ha visitato la comunit\u00e0 il 13 marzo per dare il via alla cerimonia nel 2015. Divenne il quarto uomo a camminare sulla Luna, un'impresa che egli descrisse come \"quasi come se non riuscissi a crederci nemmeno io\".\nSociet\u00e0.\nEvoluzione demografica.\nSecondo il censimento del 2010, la popolazione era di abitanti."}
{"id": "4951946", "revid": "287204", "url": "https://it.wikipedia.org/wiki?curid=4951946", "title": "Wills Point", "text": "Wills Point \u00e8 un comune degli Stati Uniti d'America, situato in Texas, nella contea di Van Zandt."}
{"id": "4951949", "revid": "298229", "url": "https://it.wikipedia.org/wiki?curid=4951949", "title": "William Biwott", "text": ""}
{"id": "4951953", "revid": "65639625", "url": "https://it.wikipedia.org/wiki?curid=4951953", "title": "Medicina dello Sport", "text": ""}
{"id": "4951954", "revid": "481666", "url": "https://it.wikipedia.org/wiki?curid=4951954", "title": "Du und du", "text": ""}
{"id": "4951963", "revid": "287204", "url": "https://it.wikipedia.org/wiki?curid=4951963", "title": "Woodbury (Minnesota)", "text": "Woodbury \u00e8 un comune degli Stati Uniti d'America, situato in Minnesota, nella contea di Washington."}
{"id": "4951969", "revid": "767487", "url": "https://it.wikipedia.org/wiki?curid=4951969", "title": "Marios K\u014dnstantinou", "text": "Carriera.\nGiocatore.\nCon la maglia del Pezoporikos, club nel quale ha militato per 10 stagioni, ha vinto un titolo nazionale. Nel 1994, ceduto a causa dello scioglimento della societ\u00e0 continua per altri 4 anni la sua avventura nel campionato cipriota prima di ritirarsi dal calcio giocato nel 1998.\nHa disputato la sua unica partita con la nazionale cipriota nel 1991.\nAllenatore.\n\u00c8 stato CT di diverse squadre, tutte cipriote."}
{"id": "4951973", "revid": "287204", "url": "https://it.wikipedia.org/wiki?curid=4951973", "title": "Blaine (Minnesota)", "text": "Blaine \u00e8 un comune degli Stati Uniti d'America, situato in Minnesota, nella contea di Anoka."}
{"id": "4951976", "revid": "767487", "url": "https://it.wikipedia.org/wiki?curid=4951976", "title": "Malafemmena (film)", "text": "Malafemmena \u00e8 un film del 1957 diretto da Armando Fizzarotti, ispirato alla omonima celebre canzone di Tot\u00f2.\nTrama.\nNapoli. Rosa Belfiore \u00e8 una bella ma lunatica e volubile ragazza, che si diverte ad affascinare gli uomini mettendoli l'uno contro l'altro: due cugini, Eduardo e Michele, entrambi di lei innamorati, giungono al punto di battersi a duello; uno dei due, Michele, primo fidanzato della ragazza, uccide Eduardo e si sottrae alla condanna, rifugiandosi in Francia. Rosa non resta affatto impressionata dal luttuoso avvenimento ed egoisticamente pensa soltanto al modo di guadagnare molti quattrini e quando le propongono un favoloso contratto per prodursi all'estero come ballerina, crede che l'occasione propizia sia giunta. Ma i compiacenti impresari non sono che dei figuri dediti alla tratta delle bianche, ed \u00e8 un miracolo se Rosa riesce a sottrarsi al tranello. Di l\u00ec a poco ella fa amicizia con Angelo, un cantante italiano ritornato da poco in patria, dopo una permanenza di dieci anni negli Stati Uniti. Dall'amicizia nasce un serio amore ed Angelo sposa Rosa conducendola al suo paesello d'origine sperando di vincere la diffidenza dei propri genitori, gente di campagna all'antica. Ma fra la giovane donna ed i suoceri sorgono da subito dei contrasti che si acuiscono fino a portarla alla separazione. A complicare le cose riappare Michele, l'antico fidanzato, tornato dalla Francia, il quale non pu\u00f2 sopportare che Rosa sia di un altro, e tenta di rapirla, ma muore in un conflitto con i carabinieri. Questa tragedia scuote finalmente Rosa che comprende che la via da seguire \u00e8 quella che la porta ad implorare il perdono del marito. Ma un fortuito incidente porter\u00e0 alla tragica conclusione della sua esistenza: il fienile, dove sono a colloquio Rosa e la madre di Angelo, prende fuoco. Rosa salver\u00e0 la suocera ma non riuscir\u00e0 a salvare s\u00e9 stessa: ella morr\u00e0 tra le braccia di Angelo, ottenendo il suo perdono.\nProduzione.\nLa pellicola, a carattere musicale, \u00e8 ascrivibile al filone dei melodrammi sentimentali \"strappalacrime\", allora in voga tra il pubblico italiano, poi ribattezzato dalla critica con il termine \"neorealismo d'appendice\".\nGli interni furono girati negli stabilimenti De Laurentiis a Roma, mentre gli esterni furono interamente realizzati a Napoli."}
{"id": "4951977", "revid": "1979289", "url": "https://it.wikipedia.org/wiki?curid=4951977", "title": "Sipario nero", "text": "Sipario nero (\"The Black Curtain\") \u00e8 un romanzo giallo di genere pulp dello scrittore statunitense Cornell Woolrich pubblicato nel 1941. \nL'opera nel 1962 ha avuto un adattamento televisivo con il telefilm della prima stagione della serie \"L'ora di Hitchcock\" intitolato \"The Black Curtain\" per la regia di Sydney Pollack, trasmesso in Italia come \"Il velo nero\". \nTrama.\nFrank Townsend si sveglia sul marciapiede di Tillary steet. \u00c8 stato colpito da un pezzo di cornicione caduto dall'alto; \u00e8 stordito ma fortunatamente illeso. Vuole subito tornare a casa dalla moglie ma, una volta giuntovi, la trova abbandonata. La portiera lo informa che la moglie, Virginia, si \u00e8 trasferita a un altro indirizzo. Frank \u00e8 confuso dalla notizia ma corre subito al nuovo appartamento e qui lo accoglie la moglie che, scioccata, lo informa che aveva traslocato dopo che lui, tre anni prima, era scomparso inspiegabilmente senza dare pi\u00f9 notizie di s\u00e9. L'uomo non ricorda nulla dei tre anni passati e per lui \u00e8 come se il lungo periodo non fosse mai trascorso.\nI due riprendono la loro vita normalmente e Frank riesce a farsi riassumere nell'ufficio in cui tre anni prima lavorava e che aveva inspiegabilmente abbandonato. Ben presto l'uomo si accorge di essere pedinato da quello che chiama \"Occhi d'Agata\" e che l'amnesia non gli permette di riconoscere. L'ignoto inseguitore lo insegue con veemenza ma Frank riesce inizialmente a far perdere le sue tracce. Sperando che Occhi d'Agata non riesca a scovarlo cambia abitudini e percorsi ma viene ben presto ritrovato dall'inseguitore. Come ultimo tentativo di far perdere le sue tracce Frank si licenzia ma l'espediente non riesce e una notte ignoti individui irrompono nell'appartamento. Frank e Virginia riescono fortunosamente a fuggire e a quel punto l'uomo decide di chiarire una volta per tutte i lati oscuri del suo passato e di trasferirsi a Tillary steet dove tutto \u00e8 iniziato, chiedendo a Virginia di nascondersi nel frattempo dalla madre.\nDopo alcune settimane in cui Frank cerca di trovare indizi della sua precedente vita, battendo in lungo e in largo Tillary street, quando sta per arrendersi all'impossibilit\u00e0 di ricostruire il suo passato dimenticato, viene riconosciuto da una ragazza che lo mette in guardia dal pericolo di essere riconosciuto tra la folla. Successive frequentazioni con la ragazza, gi\u00e0 conosciuta durante il periodo dell'amnesia, e indizi raccolti con difficolt\u00e0, gli permettono di chiarire alcuni aspetti bui del suo passato: la ragazza si chiama Ruth Dillon ed \u00e8 in realt\u00e0 la sua fidanzata conosciuta durante il periodo dell'amnesia. Frank aveva assunto il nome di Daniel \"Dan\" Nearing tre anni prima e aveva vissuto nella cittadina di New Jericho dove aveva lavorato come factotum nella casa dei Diedrich dove aveva conosciuto Ruth, che vi lavorava come cuoca. A seguito dell'omicidio di Harry S. Diedrich, il padrone della tenuta, Dan \u00e8 ricercato dalla polizia accusato degli omicidi da prove schiaccianti. Occhi d'Agata non \u00e8 altri che il poliziotto incaricato delle indagini, E. J. Ames. Frank sente nel suo intimo di essere innocente e chiede a Ruth di accompagnarlo a New Jericho per cercare di dimostrare la propria innocenza.\nNascosto nella tenuta Frank, con l'aiuto di Ruth, scopre che tra la vedova del defunto, Alma, e il cognato William, c'\u00e8 una relazione e che l'anziano e tetraplegico padre dell'assassinato, Emil, incapace di parlare, \u00e8 per\u00f2 capace di comunicare con il battito degli occhi e ha assistito alla morte del figlio. Grazie alla testimonianza dell'anziano Emil, Frank scopre il coinvolgimento di William e di Alma nell'omicidio; nel frattempo i due fedifraghi intuiscono che Frank \u00e8 nascosto nella tenuta e che, sospettando di loro, sta investigando sulla morte di Harry. I due organizzano a Frank una trappola, uccidono prima Ruth e poi la sorella di Willam, Adela. Prima di riuscire a eliminare anche Frank, legato e imbavagliato, Emil d\u00e0 fuoco alla casa uccidendo William e consentendo a Frank di fuggire, rimanendo per\u00f2 a sua volta ucciso nel rogo. Alma viene arrestata, il protagonista scagionato pu\u00f2 tornare dalla moglie Virgina."}
{"id": "4951978", "revid": "599013", "url": "https://it.wikipedia.org/wiki?curid=4951978", "title": "Cattedrale di San Marco (Curzola)", "text": "La cattedrale di San Marco (in croato: \"Katedrala sv. Marka\") si trova a Curzola, in Croazia. La chiesa \u00e8 l'antica cattedrale della diocesi di Curzola, soppressa nel 1828.\nStoria.\nLa cattedrale venne edificata a partire dal 1407 al posto di una precedente chiesa dedicata a Maria in seguito alla fondazione della diocesi di Curzola. \nLa nuova chiesa comprendeva porzioni della vecchia chiesa, come l'abside, e gli edifici pubblici che erano gi\u00e0 presenti nella piazza, come la loggia e la torre della citt\u00e0. \nPoco dopo il completamento, nel 1525 lungo la navata settentrionale \u00e8 stata aggiunta una cappella, che d\u00e0 l'impressione di una quarta navata, con le sue colonne e arcate.\nInterventi successivi principalmente in stile tardo barocco hanno modificato l'aspetto originario della cattedrale, in stile gotico - rinascimentale, ripristinato in un successivo restauro.\nFacciata.\nIl portale principale \u00e8 caratterizzato dalla presenza di due leoni stilizzati, opera di Bonino da Milano.\nInterno.\nAll'interno della Cattedrale, suddivisa in tre navate, si pu\u00f2 immediatamente notare l'altare principale dominato da un alto ciborio, risalente al 1486 e collocato dallo scultore locale \"Marco Andrij\u0107\". La pala d'altare, che rappresenta i santi Marco, Girolamo e Bartolomeo, risale alla met\u00e0 del XV secolo ed \u00e8 considerata un'opera giovanile di Tintoretto, come pure l\"'Annunciazione\" conservata nella navata meridionale. Sotto l'altar maggiore si trova il reliquiario barocco di san Teodoro e, accanto ad esso, un rilievo tardo-romanico raffigurante l'Agnus Dei.\nAltre opere degne di nota sono la \"statua policroma della Santissima Trinit\u00e0\", lavoro di Leandro Bassano risalente al 1622, un'icona con la \"Madoonna dell'Isola\" e un altare del 1576 le cui figure in oro zecchino furono realizzate dall'artista locale \"Franjo \u010cio\u010di\u0107\"."}
{"id": "4951980", "revid": "287204", "url": "https://it.wikipedia.org/wiki?curid=4951980", "title": "Maplewood (Minnesota)", "text": "Maplewood \u00e8 un comune degli Stati Uniti d'America, situato in Minnesota, nella contea di Ramsey."}
{"id": "4951981", "revid": "123456937", "url": "https://it.wikipedia.org/wiki?curid=4951981", "title": "L'immaginazione simbolica", "text": "L'Immaginazione simbolica (\"L'Imagination Symbolique\") \u00e8 un trattato filosofico scritto da Gilbert Durand nel 1964. Si tratta di un'introduzione ai suoi testi filosofici avente per argomento il simbolismo. L'opera \u00e8 importante in quanto non solo spiega cosa siano il simbolo e l'immaginazione simbolica, ma ne espone la centralit\u00e0 riguardo alla creazione psichica, evidenziando come il suo ruolo sia fondamentale nella nostra cultura. \u00abQuesto libro vuole essere una modesta iniziazione filosofica alla problematica del simbolo.\u00bb\nIntroduzione.\nLa coscienza umana ha due modi per rappresentarsi la realt\u00e0:\nEsistono:\nIl simbolo, come l'allegoria, riconduce il sensibile al significato, ma \u00e8 anche \"\u00abuna rappresentazione che fa apparire un senso segreto\u00bb,\" il quale non \u00e8 mai totalmente definibile.\nCaratteristica del simbolo \u00e8 la ridondanza con cui sopperisce all'inadeguatezza del proprio significante rispetto al significato. A seconda che si ripetano i gesti, le relazioni linguistiche o le immagini, si hanno diversi tipi di simboli:\nCapitolo I.\nEsistono due forme di iconoclasma:\nLe forme di iconoclasma nella storia dell'Occidente, dal Medioevo all'Ottocento, che hanno portato alla totale subordinazione del simbolo al segno sono: \nCapitolo II.\n\"\u201cLa nostra epoca ha di nuovo preso coscienza dell'importanza delle immagini simboliche nella vita mentale grazie al contributo della patologia psicologica e dell'etnologia\u201d.\" Tuttavia, le ermeneutiche che derivano da queste scienze sono interpretazioni parziali del simbolo, in una prospettiva o di riduzione di esso (ermeneutiche riduttive, trattato in questo capitolo) o di amplificazione (ermeneutiche instaurative, capitolo successivo). &lt;br&gt;Le ermeneutiche riduttive:\n\"\u201cIn ultima analisi\u201d\", conclude Durand, \"\u201cpsicoanalisi o strutturalismo riducono il simbolo a segno o, nel migliore dei casi, all'allegoria\u201d.\"\nCapitolo III.\nLe ermeneutiche instaurative, le quali amplificano il simbolo:\nCapitolo IV.\nDurand riassume le conclusioni cui \u00e8 giunto dopo anni di studio e ricerca, dividendole in tre piani:\nCapitolo V.\nLe funzioni dell'immaginazione simbolica: "}
{"id": "4951984", "revid": "599013", "url": "https://it.wikipedia.org/wiki?curid=4951984", "title": "Gi\u014drgos Lemesios", "text": "Carriera.\nHa giocato 2 partite per la nazionale cipriota, entrambe nel 1987."}
{"id": "4951985", "revid": "287204", "url": "https://it.wikipedia.org/wiki?curid=4951985", "title": "Richfield (Minnesota)", "text": "Richfield \u00e8 un comune degli Stati Uniti d'America, situato in Minnesota, nella contea di Hennepin."}
{"id": "4951987", "revid": "287204", "url": "https://it.wikipedia.org/wiki?curid=4951987", "title": "Roseville (Minnesota)", "text": "Roseville \u00e8 un comune degli Stati Uniti d'America, situato in Minnesota, nella contea di Ramsey."}
{"id": "4951992", "revid": "124394793", "url": "https://it.wikipedia.org/wiki?curid=4951992", "title": "Mankato (Minnesota)", "text": "Mankato (/ m\u00e6n\u02c8ke\u026ato\u028a / man-KAY-toh) \u00e8 un comune degli Stati Uniti d'America, situato in Minnesota, nelle contee di Blue Earth, Nicollet e Le Sueur. Secondo il censimento del 2010 la popolazione era di abitanti, il che la rende la quinta citt\u00e0 pi\u00f9 grande del Minnesota al di fuori dell'area metropolitana di Minneapolis-Saint Paul. La maggior parte della citt\u00e0 si trova nella contea di Blue Earth, tuttavia una piccola parte della citt\u00e0, a nord dell'aeroporto regionale, si trova all'interno della contea di Le Sueur.\nSi trova lungo una grande ansa del fiume Minnesota, alla sua confluenza con il fiume Blue Earth, e dall'altra parte del fiume rispetto a North Mankato. Il territorio del comune di Mankato comprende completamente anche quello di Skyline e, secondo le stime del censimento del 2018, la sua popolazione sommata a quella di North Mankato arriva a un totale di oltre persone. \nL'area metropolitana Mankato-North Mankato, designata area statistica metropolitana nel novembre 2008 e di cui Mankato \u00e8 la citt\u00e0 pi\u00f9 grande, fa parte del territorio delle contee di Blue Earth e Nicollet e aveva una popolazione complessiva di al censimento del 2010, salita a secondo la stima del censimento del 2018. \nNel 2017, Schools.com ha nominato Mankato la seconda citt\u00e0 universitaria pi\u00f9 piccola degli Stati Uniti.\nStoria.\nL'area \u00e8 stata a lungo occupata da popolazioni indigene di diversa cultura. Dopo l'inizio della colonizzazione europea sulla costa orientale, la pressione degli insediamenti e di altre trib\u00f9 di nativi americani fece s\u00ec che vari popoli migrassero nell'area. Entro la met\u00e0 del XIX secolo, il principale gruppo indigeno era costituito da quattro divisioni di lingua dakota dei Dakota Sioux.\nMankato non fu abitata da europei americani fino all'arrivo del pioniere Parsons King Johnson nel febbraio 1852, in seguito alla migrazione di persone dall'est attraverso il Midwest che ebbe luogo nel XIX secolo. I nuovi residenti fondarono ufficialmente la citt\u00e0 di Mankato l'11 maggio 1858, e tra questi vi furono Henry Jackson, Parsons King Johnson, Col. D.A. Robertson, Justus C. Ramsey e altri. Una storia popolare racconta che la citt\u00e0 avrebbe dovuto essere chiamata Mahkato, ma un errore tipografico di un impiegato stabil\u00ec il nome come Mankato. Secondo Warren Upham, citando lo storico Thomas Hughes di Mankato, \"L'onore di battezzare la nuova citt\u00e0 \u00e8 stato accordato al Col. Robertson. Egli Aveva preso il nome dal libro di Nicollet, in cui l'esploratore francese paragonava il fiume \"Mahkato\" o Blue Earth, con tutti i suoi affluenti, alle ninfe d'acqua e al loro zio nella leggenda tedesca di Undine. \"... Non si poteva dare alla nuova citt\u00e0 un nome pi\u00f9 appropriato di quello del nobile fiume alla cui foce essa si trova.\" Sebbene sia incerto che la citt\u00e0 fosse destinata a chiamarsi Mahkato, \u00e8 noto che i Dakota chiamavano il fiume \"Makato Osa Watapa\" (che significa \"il fiume dove si raccoglie la terra blu\"), nome che i coloni inglesi adattarono poi in \"Blue Earth River\". Secondo quanto affermato da Frederick Webb Hodge nel suo \"Handbook of American Indians North of Mexico\", la citt\u00e0 prese il nome dal pi\u00f9 vecchio dei due capi con lo stesso nome della divisione Mdewakanton dei Santee Dakota, il cui villaggio sorgeva sul sito della citt\u00e0 attuale o comunque nei suoi pressi.\nSi dice che Ishtakhaba, noto anche come Occhi Assonnati, della trib\u00f9 Sisseton dei Dakota, avesse diretto i coloni in questo luogo, individuando il sito alla confluenza dei fiumi Minnesota e Blue Earth come adatto al traffico edilizio e fluviale, e tuttavia al sicuro dalle inondazioni.\nIl 26 dicembre 1862, l'esercito degli Stati Uniti d'America esegu\u00ec la pi\u00f9 grande esecuzione di massa nella storia degli Stati Uniti a Mankato dopo la cosiddetta guerra di Piccolo Corvo del 1862, in cui trentotto nativi americani Dakota furono impiccati per la parte avuto durante la rivolta. Un tribunale militare aveva condannato a morte 303 nativi, ma il presidente Lincoln riesamin\u00f2 gli atti graziandone 265, ritenendo che essi avessero agito per legittima difesa contro le forze statunitensi. Anche il vescovo episcopale Henry Benjamin Whipple aveva sollecitato la clemenza nel caso, ma la sua posizione non era politicamente popolare in Minnesota, cos\u00ec come non lo era l'intervento di Lincoln. Oggi sul sito delle impiccagioni, ora sede della Biblioteca della contea di Blue Earth e del Parco della riconciliazione, si trovano due statue commemorative dell'evento.\nNegli anni, la popolazione continu\u00f2 a crescere, tanto che, nel 1880 il numero degli abitanti di mancato era salito a , facendola diventare la quarta citt\u00e0 pi\u00f9 popolosa dello Stato.\nNella cultura popolare.\nMankato \u00e8 stata l'ispirazione per la cittadina fittizia di Deep Valley, dove sono ambientati otto libri della serie di romanzi autobiografici per bambini \"Betsy-Tacy\", scritta da Maud Hart Lovelace, autrice a cui \u00e8 stata poi intitolata l'ala per bambini e giovani adulti della biblioteca della contea di Blue Earth.\nNel romanzo di Sinclair Lewis del 1920 \"Main Street\", l'eroina Carol Milford \u00e8 un'ex residente di Mankato. Lewis descrive Mankato come segue: \"Nelle sue strade circondate da giardini e nei corridoi di olmi rinasce il bianco e verde New England\", alludendo ai suoi numerosi migranti del New England che portarono con s\u00e9 la loro cultura. Lewis ha scritto una parte sostanziale del romanzo mentre soggiornava alla J.W. Schmidt House, al 315 di South Broad Street, come oggi ricordato da una piccola targa posta davanti all'edificio. \nNella serie televisiva \"La casa nella prateria\", Mankato \u00e8 una citt\u00e0 commerciale visitata dai cittadini di Walnut Grove, tuttavia essa non compare nei libri di Laura Ingalls Wilder.\nIl film del 1972 \"La nuova terra\", sequel di \"Karl e Kristina\" (1971), entrambi del regista svedese Jan Troell, viene descritta l'esecuzione di massa dei 38 nativi Dakota alla fine della guerra di Piccolo Corvo del 1862.\nGeografia.\nSecondo l'ufficio censimenti degli Stati Uniti d'America, la citt\u00e0 ha un'area totale di , inclusi costituiti da corsi d'acqua. Vicino alla citt\u00e0 o attraverso di essa scorrono i fiumi Minnesota, Blue Earth e Le Sueur.\nClima.\nMankato ha un clima continentale umido, tipo Dfa (sottotipo estate calda). Gli inverni sono freddi, con il manto nevoso (continuo per la maggior parte delle stagioni invernali) che inizia a formarsi tipicamente tra met\u00e0 novembre e met\u00e0 dicembre, scomparendo a marzo quasi tutti gli anni. Tuttavia, Mankato riceve spesso meno neve rispetto alle aree a nord e ad est. Ad esempio, Minneapolis, 121\u00a0km a nord-est di Mankato, ha una media di oltre 140\u00a0cm di neve per stagione invernale, rispetto alla media stagionale di Mankato di 89\u00a0cm. \nIl mese pi\u00f9 freddo, gennaio, ha una temperatura media mensile di circa -10\u00b0\u00a0C. Le basse temperature dei venti freddi costituiscono un rischio significativo durante i mesi invernali, poich\u00e9 le correnti di aria artica arrivano nell'area passando dal Canada, e questo pu\u00f2 provocare condizioni adatta alla formazione di bufere di neve a livello del suolo, specialmente nelle zone rurali.\nLe estati sono calde, con periodi caldi e umidi occasionali ma generalmente brevi, spesso intervallati da correnti di aria pi\u00f9 fresca provenienti dal Canada, spesso precedute da rovesci e temporali. Il mese pi\u00f9 caldo, luglio, ha una temperatura media mensile di circa 22,8\u00b0\u00a0C. Le precipitazioni sono presenti per tutto il corso l'anno e sono costituite principalmente da neve da dicembre a febbraio, a volte marzo, e da rovesci e temporali durante la stagione pi\u00f9 calda, da maggio a settembre. I mesi pi\u00f9 piovosi di Mankato vanno da giugno ad agosto, con frequenti temporali. Mankato si trova al confine settentrionale della principale cintura di tornado degli Stati Uniti centrali, con un rischio inferiore rispetto a Iowa e Missouri a sud e con una maggiore probabilit\u00e0 di tornado nei mesi che vanno da maggio a luglio, tuttavia tali fenomeni possono presentarsi anche prima, come quando una serie di tornado colp\u00ec aree a meno di 32\u00a0km da Mankato il 29 marzo 1998. Il 17 agosto 1946, alcuni tornado colpirono le aree sud-occidentali di Mankato e la citt\u00e0 di Wells a sud-est, uccidendo 11 persone. \nDati demografici.\nCensimento del 2010.\nSecondo il censimento del 2010, c'erano persone, \"households\" (gruppi di persone abitanti nella stessa casa, anche se non appartenenti necessariamente alla stessa famiglia, o anche persone singole abitanti in una casa) e famiglie residenti in citt\u00e0. La densit\u00e0 di popolazione era di abitanti per miglio quadrato (847,4 per km2). C'erano unit\u00e0 abitative con una densit\u00e0 media di 881,3 per miglio quadrato (340,3 per km2). La composizione razziale della citt\u00e0 era l'89,9% di bianchi, il 4,0% di afroamericani, lo 0,3% di nativi americani, il 2,8% di asiatici, lo 0,8% di altre razze e il 2,1% di due o pi\u00f9 razze. Le persone ispaniche o latine di qualsiasi razza erano il 2,9% della popolazione.\nC'erano gruppi famigliari, di cui il 22,5% aveva figli di et\u00e0 inferiore ai 18 anni che convivevano con loro, il 35,0% erano coppie sposate conviventi, il 9,0% aveva una donna capofamiglia senza marito presente, il 3,7% aveva un capofamiglia maschio senza moglie presente, e il 52,2% non erano famiglie. Il 30,9% di tutti i gruppi famigliari era composto da un singolo individuo e il 9,4% di essi aveva almeno 65 anni. La dimensione media di un gruppo famigliare era di 2,35 persone, mentre la dimensione media di una famiglia era di 2,91.\nL'et\u00e0 media in citt\u00e0 era di 25,4 anni: il 16,3% dei residenti aveva meno di 18 anni; il 32,6% un'et\u00e0 compresa tra i 18 e i 24 anni; il 23,8% compresa tra 25 e 44; il 16,6% compresa tra 45 e 64; e il 10,6% aveva 65 anni o pi\u00f9. La composizione di genere della citt\u00e0 era per il 50,0% maschile e per il 50,0% femminile.\nCensimento del 2000.\nSecondo il censimento del 2000, c'erano persone, households e famiglie residenti in citt\u00e0. La densit\u00e0 di popolazione era di persone per miglio quadrato (823,2 per km2). C'erano unit\u00e0 abitative con una densit\u00e0 media di 839,1 per miglio quadrato (323,9 per km2). La composizione razziale della citt\u00e0 era 92,55% bianchi, 1,90% afroamericani, 0,34% nativi americani, 2,81% asiatici, 0,10% isolani del Pacifico, 0,94% da altre razze e 1,36% da due o pi\u00f9 razze. Le persone ispaniche o latine di qualsiasi razza erano il 2,22% della popolazione.\nC'erano gruppi famigliari, di cui il 23,6% aveva figli di et\u00e0 inferiore ai 18 anni che convivevano con loro, il 36,7% erano coppie sposate conviventi, l'8,8% aveva una donna capofamiglia senza marito presente e il 51,0% non erano famiglie. Il 32,2% di tutti i gruppi famigliari era composto da un singolo individuo e il 9,9% di essi aveva 65 anni o pi\u00f9. La dimensione media di un gruppo famigliare era di 2,31 persone, mentre la dimensione media di una famiglia era di 2,90.\nL'et\u00e0 media in citt\u00e0 era di 25 anni: il 16,9% dei residenti della citt\u00e0 aveva meno di 18 anni, il 32,5% aveva un'et\u00e0 compresa tra i 18 ei 24 anni, il 23,9% era compreso tra 25 e 44, il 15,4% era compreso tra 45 e 64 e l'11,3% aveva 65 anni o pi\u00f9. Per ogni 100 femmine c'erano 96,7 maschi e per ogni 100 donne dai 18 anni in su, c'erano 95,5 maschi.\nIl reddito familiare medio della citt\u00e0 era di e il reddito familiare medio era di . I maschi avevano un reddito medio di contro i delle femmine. Il reddito pro capite della citt\u00e0 nel 2010 era di . Circa l'8,5% delle famiglie e il 19,0% della popolazione erano al di sotto della soglia di povert\u00e0, compreso il 15,6% di quelli di et\u00e0 inferiore a 18 anni e l'11,8% di quelli di et\u00e0 pari o superiore a 65 anni. Nel 2010, il tasso di disoccupazione era del 5,7%. \nPolitica.\nMankato si trova nel primo distretto congressuale del Minnesota, rappresentato dal repubblicano Jim Hagedorn, nel distretto 19 del Senato del Minnesota, rappresentato dal democratico Nick Frentz, e nel distretto 19B della Camera dei rappresentanti del Minnesota, rappresentato dal democratico Jack Considine. Alle elezioni presidenziali del 2020, Mankato ha votato in modo schiacciante per Joe Biden. \nSistema scolastico.\nLe scuole pubbliche dell'area di Mankato sono raggruppate per includere le citt\u00e0 di Mankato, North Mankato, Eagle Lake e Madison Lake. Ci sono dieci scuole elementari (Franklin, Eagle Lake, Kennedy, Washington, Roosevelt, Jefferson, Monroe, Hoover, Rosa Parks e Bridges); due scuole medie (Dakota Meadows Middle School e Prairie Winds Middle School); e due scuole superiori (Mankato West High School e Mankato East High School).\nMankato ha quattro scuole parrocchiali: Loyola Catholic School, Immanuel Lutheran Grade School and High School (K-12), Mount Olive Lutheran School (K-8) e Risen Savior Lutheran School (K-8). C'\u00e8 anche una scuola charter pubblica, la Kato Public Charter School. La scuola alternativa Central High, in Fulton Street, \u00e8 un'altra opzione educativa.\nLa biblioteca della contea di Blue Earth, parte del sistema bibliotecario Traverse des Sioux, serve la citt\u00e0."}
{"id": "4951994", "revid": "300067", "url": "https://it.wikipedia.org/wiki?curid=4951994", "title": "Iowa Energy 2013-2014", "text": "La stagione 2013-14 degli Iowa Energy fu la 7\u00aa nella NBA D-League per la franchigia.\nGli Iowa Energy arrivarono secondi nella \"Central Division\" con un record di 31-19. Nei play-off persero i quarti di finale con i Rio Grande Valley Vipers (2-1)."}
{"id": "4951996", "revid": "1543377", "url": "https://it.wikipedia.org/wiki?curid=4951996", "title": "Lotta libera ai Giochi della XI Olimpiade - Pesi welter", "text": "La competizione della categoria pesi welter (fino a 72\u00a0kg) di lotta libera dei Giochi della XI Olimpiade si \u00e8 svolta nei giorni 2 e 4 agosto al \"Deutschlandhalle\" in Berlino.\nFormato.\nAd ogni incontro venivano assegnate le seguenti penalit\u00e0:\nCon cinque penalit\u00e0 o pi\u00f9 il lottatore veniva eliminato.\nRisultati.\n1 Turno.\nSi \u00e8 disputato il 2 agosto.\n2 Turno.\nSi \u00e8 disputato il 4 agosto.\n3 Turno.\nSi \u00e8 disputato il 4 agosto.\n4 Turno.\nSi \u00e8 disputato il 4 agosto.\n5 Turno.\nSi \u00e8 disputato il 4 agosto.\n6 Turno.\nSi \u00e8 disputato il 4 agosto."}
{"id": "4951997", "revid": "767487", "url": "https://it.wikipedia.org/wiki?curid=4951997", "title": "Tormento di anime", "text": "Tormento di anime \u00e8 un film del 1953 diretto da Cesare Barlacchi.\nLa pellicola \u00e8 ascrivibile al filone melodrammatico-sentimentale comunemente detto \"strappalacrime\", in voga in quel periodo."}
{"id": "4951998", "revid": "287204", "url": "https://it.wikipedia.org/wiki?curid=4951998", "title": "Moorhead (Minnesota)", "text": "Moorhead \u00e8 un comune degli Stati Uniti d'America, situato in Minnesota, nella contea di Clay, della quale \u00e8 anche il capoluogo."}
{"id": "4952002", "revid": "287204", "url": "https://it.wikipedia.org/wiki?curid=4952002", "title": "Cottage Grove (Minnesota)", "text": "Cottage Grove \u00e8 un comune degli Stati Uniti d'America, situato in Minnesota, nella contea di Washington."}
{"id": "4952004", "revid": "599013", "url": "https://it.wikipedia.org/wiki?curid=4952004", "title": "Upani\u015fad", "text": ""}
{"id": "4952005", "revid": "2036687", "url": "https://it.wikipedia.org/wiki?curid=4952005", "title": "Discorso d'insediamento di John F. Kennedy", "text": "Il discorso d'insediamento di John Fitzgerald Kennedy fu pronunciato il 20 gennaio 1961 a Washington, subito dopo aver prestato giuramento come 35\u00ba presidente degli Stati Uniti.\nKennedy parl\u00f2 del bisogno di tutti gli statunitensi di essere cittadini attivi, pronunciando la famosa frase: \u00abNon chiedete cosa pu\u00f2 fare il vostro paese per voi, chiedete cosa potete fare voi per il vostro paese\u00bb. \nIl sito American Rhetoric ha definito il discorso di Kennedy il secondo migliore di ogni tempo, dietro solo al celebre \"I have a Dream\" di Martin Luther King."}
{"id": "4952007", "revid": "767487", "url": "https://it.wikipedia.org/wiki?curid=4952007", "title": "K\u014dstas Malekkos", "text": "Carriera.\nClub.\nEccezion fatta per i 6 mesi del 1997 trascorsi in Grecia, Melokkas ha sempre partecipato al campionato cipriota, vestendo la maglia di cinque club diversi. Ritiratosi nel 2007, ha incominciato ad allenare, guidando per due anni il PAEEK.\nNazionale.\nTra il 1992 e il 2002 ha disputato 44 incontri con la nazionale cipriota, segnando 4 reti."}
{"id": "4952010", "revid": "767487", "url": "https://it.wikipedia.org/wiki?curid=4952010", "title": "Panagi\u014dt\u012bs Maragkos", "text": "Carriera.\nTra il 1981 e il 1987 ha giocato 14 partite per la nazionale cipriota, segnando anche una rete."}
{"id": "4952011", "revid": "991609", "url": "https://it.wikipedia.org/wiki?curid=4952011", "title": "Aun il vecchio", "text": ""}
{"id": "4952019", "revid": "767487", "url": "https://it.wikipedia.org/wiki?curid=4952019", "title": "Tak\u012bs Maur\u012bs", "text": "Carriera.\nTra il 1976 e il 1984 ha giocato 17 partite per la nazionale cipriota."}
{"id": "4952020", "revid": "241195", "url": "https://it.wikipedia.org/wiki?curid=4952020", "title": "Acetonide", "text": ""}
{"id": "4952022", "revid": "300067", "url": "https://it.wikipedia.org/wiki?curid=4952022", "title": "Jean-Louis Borg", "text": ""}
{"id": "4952023", "revid": "599013", "url": "https://it.wikipedia.org/wiki?curid=4952023", "title": "Dorothea Wieck", "text": "Biografia.\nNata nella cittadina svizzera di Davos crebbe tra il sud della Germania e la Svezia. Era discendente della musicista Clara Schumann.\nLa sua carriera teatrale nel 1924 e due anni dopo debutt\u00f2 anche al cinema. Dopo aver interpretato numerosi film muti ottenne un vasto riconoscimento grazie alla pellicola \"Ragazze in uniforme\" diretta da Leontine Sagan.\nGrazie a questo film venne notata dai produttori di Hollywood dove debutt\u00f2 con \"Il canto della culla\". Tornata in patria continu\u00f2 a lavorare al cinema ma dopo la guerra si dedic\u00f2 prevalentemente al teatro."}
{"id": "4952025", "revid": "767487", "url": "https://it.wikipedia.org/wiki?curid=4952025", "title": "Lo\u00efzos Mauroud\u012bs", "text": "Carriera.\nTra il 1982 e il 1987 ha giocato 24 partite con la nazionale cipriota."}
{"id": "4952027", "revid": "1543377", "url": "https://it.wikipedia.org/wiki?curid=4952027", "title": "Nana Meriwether", "text": " \nMeriwether si era classificata alla seconda posizione durante il concorso, ma le \u00e8 stata comunque assegnata la corona di detentrice del titolo, quando la prima vincitrice, Olivia Culpo \u00e8 stata eletta Miss Universo 2012 il 19 dicembre 2012. \nIn precedenza Nana Meriwether aveva partecipato a Miss California, dall'edizione del 2008 sino al 2011, ottenendo la seconda posizione nel 2010."}
{"id": "4952030", "revid": "767487", "url": "https://it.wikipedia.org/wiki?curid=4952030", "title": "Delitti di omessa solidariet\u00e0", "text": "Nel diritto penale italiano si parla di delitti di omessa solidariet\u00e0 con riguardo ad alcune fattispecie di reato sanzionate dal Capo I, (\"Dei delitti contro la persona\"), Libro II del codice penale (art. 591 e 593 c.p.).\nPrincipio ispiratore.\nLa disciplina si fonda sul dovere di solidariet\u00e0, che riflette il principio solidaristico della Costituzione e consiste nell'imposizione di specifici obblighi, il cui mancato adempimento d\u00e0 vita a reati puramente omissivi. In questo modo si sovverte il modello classico liberale, che vede nel diritto penale uno strumento di repressione dei comportamenti riprovevoli e non di promozione di quelli encomiabili.\nLa tecnica di reprimere l'omissione rende penalmente lecita la sola condotta doverosa (un ambito di liceit\u00e0 molto ristretto), e sembra voler imporre un modello etico-culturale e di relazioni umane; ci\u00f2 suscita molte perplessit\u00e0, come se il diritto penale - oltre a quella di combattere il crimine - assumesse su di s\u00e9 anche la funzione di formare una societ\u00e0 di \u00abbuoni samaritani\u00bb.\nLa sensazione \u00e8 rafforzata dal tipo di morale che paiono imporre i delitti di omessa solidariet\u00e0; una sorta di \u00abmorale dell'eccellere\u00bb, pi\u00f9 che un \u00abnormale dovere\u00bb, com'\u00e8 evidente dalla fattispecie dell'art. 593 c.p.: chi \u00e8 gravato di un dovere di soccorso deve adempierlo anche quando risulti per lui gravoso o pericoloso.\nSi deve allora ritenere che la tipizzazione di \u00abcomandi\u00bb positivi sia ammissibile, in diritto penale, solo per rispondere a esigenze di tutela di beni di primissimo rango come la vita e l'incolumit\u00e0 individuale.\nSingole fattispecie.\nOmissione di soccorso.\nL'art. 593 c.p. prevede due distinti reati:\nAbbandono di minore.\nLa fattispecie di abbandono di minore (art. 591 c.p.) punisce la condotta di chi abbandona una persona minore o incapace di provvedere a s\u00e9 stessa, della quale abbia la custodia o debba avere la cura.\nAggravanti.\nI delitti di omessa solidariet\u00e0 sono aggravati se dall'omissione derivano la morte o la lesione personale della vittima."}
{"id": "4952034", "revid": "254059", "url": "https://it.wikipedia.org/wiki?curid=4952034", "title": "Chiesa della Beata Vergine Incoronata", "text": "La chiesa della Beata Vergine Incoronata \u00e8 un edificio religioso di Sabbioneta, in provincia di Mantova.\nStoria e descrizione.\nVenne costruita tra il 1586 e il 1588 a pianta ottagonale sulle rovine delle chiese di San Biagio e di San Niccol\u00f2, fatta demolire dal duca Vespasiano Gonzaga. Le decorazioni interne (1770 circa) sono opera di allievi della scuola di Antonio Galli da Bibbiena.\nMausoleo di Vespasiano I Gonzaga.\nAl suo interno, nella cappella a sinistra dell'altare maggiore, \u00e8 collocato il monumento funebre in marmi policromi di Vespasiano I Gonzaga realizzato intorno al 1592 dallo scultore Giovan Battista Della Porta, sul quale campeggia la statua in bronzo del duca, opera dello scultore Leone Leoni. \nNel 1988 venne aperta la tomba per effettuare un sopralluogo sui resti mortali del condottiero al termine del quale vennero collocati in un ambiente attiguo alla chiesa. Il 25 febbraio 2018 con una solenne cerimonia religiosa, i resti di Vespasiano, della moglie Anna d'Aragona e dei due figli Luigi e Giulia, sono stati ricollocati nel monumento funebre.\nNella chiesa hanno trovato sepoltura altri componenti dei Gonzaga di Sabbioneta e Bozzolo:"}
{"id": "4952036", "revid": "1543377", "url": "https://it.wikipedia.org/wiki?curid=4952036", "title": "Erin Brady", "text": "La Brady partecipava al concorso di bellezza in qualit\u00e0 di rappresentante dello stato del Connecticut. In precedenza aveva gi\u00e0 tentato di vincere la fascia di Miss Connecticut nel 2012, ma si era classificata alla seconda posizione. Nella storia del concorso \u00e8 la prima Miss Connecticut a vincere il titolo di Miss USA.\nSuccessivamente Erin Brady ha rappresentato gli Stati Uniti d'America alla sessantaduesima edizione del concorso di Miss Universo, che si \u00e8 tenuta il 9 novembre 2013. Alla fine del concorso la delegata statunitense \u00e8 riuscita ad entrare nella top ten delle finaliste, ma non \u00e8 riuscita ad ottenere il titolo."}
{"id": "4952038", "revid": "181699", "url": "https://it.wikipedia.org/wiki?curid=4952038", "title": "Reati di omessa solidariet\u00e0", "text": ""}
{"id": "4952042", "revid": "767487", "url": "https://it.wikipedia.org/wiki?curid=4952042", "title": "VIXX", "text": "I VIXX (; acronimo di Voice, Visual, Value in Excelsis) sono un gruppo musicale sudcoreano formatosi a Seul nel 2012. Tutti i membri hanno partecipato al reality show MyDol, prodotto dalla Mnet. I membri vennero selezionati tramite un sistema ad eliminazione in base al voto dei telespettatori.\nStoria.\nPre-debutto.\nPrima di debuttare, i membri dei VIXX erano 6 dei 10 concorrenti che parteciparono nel reality show \"Mydol\" della Mnet. N, Leo, Hongbin e Ravi presero parte al video musicale della canzone \"Let This Die\" di Brian Joo. N, Leo and Ravi presero parte anche al video della canzone \"Shake It Up\" di Seo In-guk mentre Hongbin prese parte a \"Tease Me\" sempre di Seo In-guk's.\n2012: \"Superhero\", \"Rock Ur Body\" e \"Jelly Christmas 2012 Heart Project\".\nI VIXX debuttarono con \"Super Hero\" il 24 maggio 2012 durante il programma M! Countdown. La loro prima performance oltre oceano fu all'Otakon Convention di Baltimore, Maryland il 27 luglio.\nIl 14 agosto i VIXX pubblicano il loro secondo singolo, cos\u00ec come il video musicale per la traccia titolo, \"Rock Ur Body\". Il 13 ottobre, il gruppo partecip\u00f2 anche al KCON 2012.\nI VIXX presero parte anche al progetto natalizio della Jellyfish, \"Jelly Christmas 2012 Heart Project\", affiancando i loro compagni di etichetta Lee Seok Hoon, Park Hyo Shin, Seo In-guk e Sung Shi Kyung. Il 5 dicembre, la traccia principale dell'album, \"Because It's Christmas\", fu pubblicata in versione digitale.\n2013: \"On and On\", \"Hyde\", \"Jekyll\", \"Y.BIRD from Jellyfish Island\", \"Voodoo\" e \"Jelly Christmas 2013\".\nIl 6 gennaio, i VIXX pubblicarono anticipatamente il loro terzo singolo, \"Don't Want To Be An Idol\". Il terzo single-album, \"I'm Ready To Get Hurt (On and On)\" fu ufficialmente pubblicato il 17 gennaio.\nIl mini-album \"Hyde\" venne commercializzato il 20 maggio. La traccia titolo del repackaged album \"Jekyll\", \"G.R.8.U / You.Are.Im.pres.sive\", fu pubblicata il 31 luglio. Debutt\u00f2 alla numero 1 su tre classifiche musicali online: Bugs, Naver Music e Soribada.\nIl 2 ottobre i VIXX rivelarono che avrebbero collaborato con la band indie femminile, OKDAL (\uc625\uc0c1\ub2ec\ube5b or Oksang Dalbit) per l'album \"Y.BIRD from Jellyfish Island\". Il 7 ottobre, la traccia titolo \"Girls, Why?\" fu distribuita e l'11 ottobre venne caricato su internet anche il video musicale.\nL'8 novembre i VIXX pubblicarono anticipatamente il singolo \"Only U\" e il suo video musicale, facenti parte del loro primo album \"Voodoo\". Il 20 novembre, la traccia titolo dell'album, \"Voodoo Doll\", fu estratta e il 25 novembre, fu pubblicato anche l'album. Il 6 dicembre i VIXX vinsero il primo posto nel programma musicale settimanale \"Music Bank\" grazie proprio a \"Voodoo Doll\", sancendo cos\u00ec la loro prima vittoria in un programma musicale dal loro debutto.\nGli artisti della Jellyfish, inclusi i VIXX, pubblicarono la canzone natalizia il 10 dicembre, dal titolo \"Winter Confession\" per l'album \"Jelly Christmas 2013\". La canzone si posizion\u00f2 in cima alla Instiz chart per due settimane di fila, oltre a posizionarsi nella Billboard K-Pop Hot 100 chart e la Gaon chart.\n2014.\nIl 5 marzo 2014, la Jellyfish Entertainment ha annunciato che i VIXX avrebbero dovuto tenere il loro comeback verso met\u00e0 aprile/inizio di maggio. Dopo l'incidente del traghetto \"Sewol\" il 16 aprile tuttavia, il mondo dell'entertainment coreano (musicale e televisivo) ha preferito sospendere temporaneamente la maggior parte delle attivit\u00e0. Solamente ora, a fine aprile, si iniziano a leggere le prime caute dichiarazioni da parte dei rappresentanti delle etichette musicali\nIl 18 maggio (19 in Corea) tramite l'account twitter di ROVIXX \u00e8 stato svelato il primo teaser per il nuovo singolo, \"Eternity\" . Sul sito realvixx.com \u00e8 ora possibile vederne l'immagine.\nIl 19, inoltre, la Jellyfish Entertainment ha dichiarato ufficialmente che prender\u00e0 azioni legali contro coloro che, a poche ore dalla distribuzione della prima immagine teaser, hanno hackerato il sito e hanno svelato un'immagine e una traccia audio relative al nuovo album.\nEsiste un sub-unit ufficiale, ovvero \"VIXX LR\" formata da Leo e Ravi, formatasi nel 2015 con la Jellyfish."}
{"id": "4952049", "revid": "767487", "url": "https://it.wikipedia.org/wiki?curid=4952049", "title": "Flora Coquerel", "text": "Biografia.\nFlora Coquet nel 2013 aveva vinto il titolo di Miss Orleans 2013, che le ha permesso di partecipare al concorso nazionale di Miss Francia l'anno successivo. Subito dopo la vittoria di Miss Francia, la Coquerel si \u00e8 dichiarata orgogliosa di rappresentare una Francia cosmopolita.\nLa modella rappresenter\u00e0 la propria nazione a Miss Mondo 2014."}
{"id": "4952055", "revid": "287204", "url": "https://it.wikipedia.org/wiki?curid=4952055", "title": "196640 Mulhac\u00e9n", "text": "196640 Mulhac\u00e9n \u00e8 un asteroide della fascia principale. Scoperto nel 2003, presenta un'orbita caratterizzata da un semiasse maggiore pari a 2,8006273\u00a0UA e da un'eccentricit\u00e0 di 0,0515661, inclinata di 7,31730\u00b0 rispetto all'eclittica."}
{"id": "4952056", "revid": "298229", "url": "https://it.wikipedia.org/wiki?curid=4952056", "title": "Ottawa 10K Road Race", "text": ""}
{"id": "4952057", "revid": "287204", "url": "https://it.wikipedia.org/wiki?curid=4952057", "title": "196640 Mulhacen", "text": ""}
{"id": "4952058", "revid": "72396", "url": "https://it.wikipedia.org/wiki?curid=4952058", "title": "Gerhard J. Bellinger", "text": ""}
{"id": "4952060", "revid": "182193", "url": "https://it.wikipedia.org/wiki?curid=4952060", "title": "Aeroporto di Los Rodeos", "text": ""}
{"id": "4952061", "revid": "380453", "url": "https://it.wikipedia.org/wiki?curid=4952061", "title": "California State University, Long Beach Men's Volleyball 2014", "text": "Questa voce raccoglie le informazioni riguardanti la California State University, Long Beach Men's Volleyball nella stagione 2014.\nStagione.\nLa stagione 2014 \u00e8 l'undicesima per Alan Knipe alla guida dei \"49ers\". Il suo staff \u00e8 nuovamente composto da Tyler Hildebrand e Nick MacRae nelle vesti di allenatori, da Andy Read come assistente allenatore volontario e da John Crutchfield come assistente volontario. Per cinque giocatori che lasciano il programma, altri sei ne entrano a far parte, tra i quali uno proveniente da un altro ateneo.\nIl campionato si apre col la vittoria in campo neutro sulla Harvard University, ma il mese di gennaio si rivela dal rendimento decisamente altalenante, con cinque vittorie e tre sconfitte. Il mese di febbraio si apre con due successi esterni consecutivi, prima della sconfitta contro la University of California, Santa Barbara. Segue un periodo estremamente positivo per i \"49ers\" che collezionano otto vittorie consecutive, prima delle due battute d'arresto contro la Pepperdine University e la University of Southern California. Nelle ultime sei gare di regular season torna il rendimento altalenante col quale la squadra ha aperto la stagione, con tre successi ed altrettante sconfitte. La stagione regolare si chiude con un record di diciotto vittorie e dieci sconfitte, che proiettano la squadra al \"torneo MPSF\" come testa di serie numero 7, ma la stagione dei \"49ers\" si conclude gi\u00e0 ai quarti di finale, in seguito alla sconfitta rimediata nuovamente contro la Pepperdine University, testa di serie numero 2.\nTra i giocatori si distingue ancora una volta Taylor Crabb, inserito nel \"All-America First Team\" e nel \"All-MPSF First Team\".\nOrganigramma societario.\nArea direttiva\nArea tecnica"}
{"id": "4952067", "revid": "300067", "url": "https://it.wikipedia.org/wiki?curid=4952067", "title": "Olesja Mala\u0161enko", "text": "Ala di 191\u00a0cm, milita in Serie A1 italiana nelle file della Virtus Eirene Ragusa.\nCarriera.\nCresciuta cestisticamente a Odessa, a soli 16 anni si trasferisce in Belgio e con la maglia del Dexia Namur vince subito una Coppa nazionale. L'anno successivo bissa il successo in Coppa e vince anche il campionato sempre coi colori del Dexia Namur. \nNell'estate del 2009 arriva la convocazione nella Nazionale ucraina per gli Europei in Lettonia e il trasferimento in Francia nell'Arras Pays d'Artois. Con le francesi disputa due stagioni arrivando in finale di EuroCup prima di trasferirsi nel 2011 in Russia con la maglia del Vologda-\u010cevakata ove raggiunge le semifinali di EuroCup. \nDopo solo un anno in Russia, fa ritorno all'Arras Pays d'Artois dove partecipa anche ad un'edizione di Eurolega.\nNell'estate del 2013 passa alla Virtus Eirene Ragusa, neopromossa in Serie A1 italiana.\nStatistiche.\nPresenze e punti nei club.\n\"Statistiche aggiornate al 30 giugno 2014\""}
{"id": "4952068", "revid": "339392", "url": "https://it.wikipedia.org/wiki?curid=4952068", "title": "Aeroporto Houari Boumediene", "text": ""}
{"id": "4952072", "revid": "181699", "url": "https://it.wikipedia.org/wiki?curid=4952072", "title": "Omessa solidariet\u00e0", "text": ""}
{"id": "4952073", "revid": "86599", "url": "https://it.wikipedia.org/wiki?curid=4952073", "title": "202736 Julietclare", "text": "202736 Julietclare \u00e8 un asteroide della fascia principale. Scoperto nel 2007, presenta un'orbita caratterizzata da un semiasse maggiore pari a 2,4176968\u00a0UA e da un'eccentricit\u00e0 di 0,1852420, inclinata di 2,73383\u00b0 rispetto all'eclittica.\nDal 9 febbraio al 9 aprile 2009, quando 216439 Lyubertsy ricevette la denominazione ufficiale, \u00e8 stato l'asteroide denominato con il pi\u00f9 alto numero ordinale. Prima della sua denominazione, il primato era di 189202 Calar Alto.\nL'asteroide \u00e8 dedicato all'astronoma Juliet Clare Datson."}
{"id": "4952074", "revid": "339392", "url": "https://it.wikipedia.org/wiki?curid=4952074", "title": "I Corpo d'Armata", "text": ""}
{"id": "4952075", "revid": "594829", "url": "https://it.wikipedia.org/wiki?curid=4952075", "title": "La carta pi\u00f9 alta", "text": ""}
{"id": "4952076", "revid": "287204", "url": "https://it.wikipedia.org/wiki?curid=4952076", "title": "209083 Rioja", "text": "209083 Rioja \u00e8 un asteroide della fascia principale. Scoperto nel 2003, presenta un'orbita caratterizzata da un semiasse maggiore pari a 2,6894215\u00a0UA e da un'eccentricit\u00e0 di 0,0665761, inclinata di 6,13579\u00b0 rispetto all'eclittica."}
{"id": "4952079", "revid": "1442080", "url": "https://it.wikipedia.org/wiki?curid=4952079", "title": "Alessandro Sch\u00f6pf", "text": "Carriera.\nNazionale.\nNel 2013 ha esordito con la nazionale Under-21 austriaca, disputando alcune partite di qualificazione agli Europei di categoria del 2015.\nViene convocato per gli Europei 2016 in Francia, rassegna in cui mette a segno l'unica rete della nazionale austriaca nella sconfitta per 2-1 contro l'. Successivamente viene convocato anche per gli Europei 2020, scendendo in campo in due occasioni, sempre da subentrante."}
{"id": "4952080", "revid": "287204", "url": "https://it.wikipedia.org/wiki?curid=4952080", "title": "210432 Dietmarhopp", "text": "210432 Dietmarhopp \u00e8 un asteroide della fascia principale. Scoperto nel 2008, presenta un'orbita caratterizzata da un semiasse maggiore pari a 3,1059469\u00a0UA e da un'eccentricit\u00e0 di 0,0745953, inclinata di 18,11537\u00b0 rispetto all'eclittica.\nDeve il suo nome all'imprenditore tedesco Dietmar Hopp."}
{"id": "4952083", "revid": "767487", "url": "https://it.wikipedia.org/wiki?curid=4952083", "title": "Roberto Chiancone", "text": "Carriera.\nGiocatore.\nDopo aver giocato a livello giovanile nella Libertas Pastena, nel 1966 all'et\u00e0 di 13 anni \u00e8 stato tesserato per il settore giovanile della Nocerina. Ha esordito in prima squadra alla Nocerina all'et\u00e0 di 16 anni nel 1969, in Serie D; nella stagione 1972-1973 ha vinto il massimo campionato dilettantistico conquistando la promozione in Serie C. Nella stagione 1977-1978 ha invece vinto la Serie C, disputando con i \"Molossi\" il campionato di Serie B nella stagione 1978-1979. Anche dopo l'immediata retrocessione della squadra \u00e8 rimasto a Nocera, dove ha giocato in Serie C1 fino al termine della stagione 1980-1981. In carriera ha giocato in totale 263 partite con la squadra rossonera, che fanno di lui il giocatore con pi\u00f9 presenze in partite ufficiali nella storia del club. In seguito ha giocato anche con la Salernitana, con la cui maglia nella stagione 1981-1982 ha messo a segno un gol in 32 presenze in Serie C1; l'anno successivo ha realizzato 2 gol in 30 presenze, mentre nella stagione 1983-1984 ha disputato 31 partite segnando un gol. Comprendendo anche le partite di Coppa Italia e di Coppa Italia Serie C ha collezionato complessivamente 114 presenze con la maglia granata, segnando anche 6 gol. A fine carriera ha vestito anche le maglie di Reggina (una stagione in Serie C1, nella quale ha disputato 13 partite), Campania (una stagione con un gol in 29 presenze in Serie C1), Juve Stabia (quattro stagioni consecutive, le prime tre in Serie C2 e la quarta in Interregionale, con complessive 120 presenze senza reti con la maglia delle \"Vespe\") ed infine Scafatese, con cui nella stagione 1991-1992 ha segnato un gol in 5 presenze nel Campionato Interregionale.\nAllenatore.\nNell'estate del 1990 viene contattato per allenare la Nocerina in Serie D; dopo pochi allenamenti lascia per\u00f2 la squadra, riprendendo la carriera da calciatore (alla Scafatese). Inizia ad allenare nella stagione 1993-1994 alla Juve Stabia, con cui ottiene un 5\u00ba posto in classifica in Serie C1 e perde la finale play-off contro la Salernitana. Viene riconfermato anche per la stagione successiva, nella quale viene sostituito a campionato in corso. Nell'estate 1995 passa alla Battipagliese, con cui nella stagione 1995-1996 ottiene un 7\u00ba posto in classifica in Serie C2; viene riconfermato anche per la stagione 1996-1997 nella quale vince il campionato portando la squadra in Serie C1, categoria in cui nella stagione 1997-1998 ottiene un 17\u00ba posto e si salva ai play-out battendo il Palermo. Viene riconfermato anche per la stagione 1998-1999, sempre in terza serie, per poi essere esonerato a campionato in corso. Nella stagione 1999-2000 torna alla Nocerina come allenatore; dopo un esonero in favore di Bruno Giordano riprende il suo posto alla guida della squadra campana con cui ottiene l'8\u00ba posto in classifica in Serie C1. Nella stagione 2000-2001 scende di categoria, subentrando a stagione in corso al Giugliano in Serie C2; allena in quarta serie anche nella stagione 2001-2002, nella quale vince il campionato sulla panchina del Martina. Allena in Serie C2 anche nelle due stagioni successive, prima all'Acireale (dove viene sostituito a campionato in corso da Maurizio Costantini) e successivamente alla Palmese. Nella stagione 2004-2005 torna sulla panchina del Martina in Serie C1, per poi essere sostituito a campionato in corso. L'anno dopo ottiene un piazzamento a met\u00e0 classifica in Serie C2 con la Nocerina, mentre nellastagione seguente allena brevemente il Real Marcianise, dove subentra a stagione in corso il 15 novembre 2006 e viene esonerato il 21 gennaio 2007 ed in seguito guida la Scafatese in Serie C2 ottenendo un 16\u00ba posto in classifica salvando la squadra dopo i play-out; nella stagione successiva allena per complessive sette partite l'Andria, in Lega Pro Seconda Divisione, nome assunto a partire da quel campionato dalla ex Serie C2. Nella stagione 2010-2011 \u00e8 subentrato a stagione in corso sulla panchina della Battipagliese, nel campionato di Serie D. Nell'ottobre del 2012 \u00e8 stato ingaggiato dal Potenza, e successivamente nella parte finale della stagione 2012-2013 ha allenato per tre partite l'Aversa Normanna, in Seconda Divisione. Il 7 gennaio 2015 firma un contratto fino a fine stagione con il Sorrento, societ\u00e0 impegnata nel campionato di Serie D; nel mese di aprile, dopo aver conquistato 8 punti in 10 partite viene esonerato.\nNel 2018, ritorna, in Serie D, alla , in qualit\u00e0 di Direttore Tecnico, al fianco del mister Gerardo Viscido; il 28 marzo del 2019, in seguito alle dimissioni di Viscido, gli viene affidata la guida della prima squadra. Nel luglio del 2019 viene sostituito da Nello Di Costanzo.\nAttivit\u00e0 politica.\nNel maggio 2013 si \u00e8 candidato come consigliere comunale a Pontecagnano Faiano, comune in Provincia di Salerno."}
{"id": "4952085", "revid": "287204", "url": "https://it.wikipedia.org/wiki?curid=4952085", "title": "210433 Ullithiele", "text": "210433 Ullithiele \u00e8 un asteroide della fascia principale. Scoperto nel 2008, presenta un'orbita caratterizzata da un semiasse maggiore pari a 2,9031301\u00a0UA e da un'eccentricit\u00e0 di 0,0578420, inclinata di 3,13019\u00b0 rispetto all'eclittica."}
{"id": "4952086", "revid": "125749859", "url": "https://it.wikipedia.org/wiki?curid=4952086", "title": "Kevin Friesenbichler", "text": "Carriera.\nNazionale.\nNel 2013 ha esordito con la Nazionale Under-21 austriaca."}
{"id": "4952087", "revid": "729019", "url": "https://it.wikipedia.org/wiki?curid=4952087", "title": "Tanti amori", "text": "Tanti amori \u00e8 l'ottavo album del cantante napoletano Raffaello, pubblicato nel 2014 prodotto e distribuito dalla Zeus Record serie oro con gli arrangiamenti di Francesco Franzese.\nL'album contiene 12 canzoni tra cui un duetto con Luca De Vivo."}
{"id": "4952089", "revid": "767487", "url": "https://it.wikipedia.org/wiki?curid=4952089", "title": "Episodi di Louie (quarta stagione)", "text": "La quarta stagione della serie televisiva Louie, composta da 14 episodi, \u00e8 trasmessa negli Stati Uniti dal 5 maggio 2014 sul canale FX.\nIn Italia la stagione \u00e8 trasmessa da Fox Comedy dal 6 novembre 2014.\nMal di schiena.\nTrama.\nLouie viene svegliato violentemente dal fracasso prodotto dai netturbini e deve cos\u00ec affrontare le avversit\u00e0 della giornata: la barzelletta sbagliata del muratore Tony, le offese alle sue bambine da parte di un collega, le lamentele delle figlie. Pi\u00f9 tardi Louie si ritrova con i suoi amici per giocare a poker, e il gruppo ha una conversazione sulla masturbazione, durante la quale Jim rivela di servirsi di un dildo per migliorare i suoi orgasmi. Louie si mostra interessato, e il giorno dopo si reca in un sexy shop per comprarsi un proprio dildo, ma poco prima di acquistarlo ha un forte dolore alla schiena che lo costringe a fare ritorno a casa. Arrivato, decide di andare dal dottor Bigelow che lavora nel suo stesso condominio, ma questo sembra disinteressato al suo male, che ritiene fisiologico per l'essere umano a causa della sua incompiuta evoluzione. Un suggerimento gli viene dalla segretaria del dottore, che gli consiglia un massaggiatore vibrante. Louie lo compra e arrivato a casa sembra ansioso di provarlo.\nLa modella.\nTrama.\nJerry Seinfeld si rivolge a Louie chiedendogli di aprire uno show di beneficenza a Long Island, nella citt\u00e0 di East Hampton, raccomandandosi di fare battute pulite. Louie accetta, ma non capisce che si tratta di un evento a cui partecipano grandi benestanti e si presenta con un vestito fuori luogo e in ritardo. Jerry, visibilmente seccato, lo fa vestire con la giacca di un addetto alla security e preme affinch\u00e9 Louie vada sul palco nonostante la sua insicurezza. La sua apertura \u00e8 fallimentare e, una volta sul placo, Seinfeld lo ridicolizza ulteriormente. Mentre Louie si allontana dall'evento, una giovane donna, l'unica ad aver riso durante l'esibizione del comico, si rivolge a lui e lo porta fino a casa sua. La donna, figlia di un astronauta e modella, gli spiega che ha adorato il modo in cui aveva disgustato quel gruppo di persone da lei disprezzato e che adora il suo senso dell'umorismo. I due hanno un rapporto sessuale, ma poco dopo lei inizia a fargli il solletico e Louie ha una reazione violenta che lo porta accidentalmente a colpirla in faccia. La donna finisce in ospedale e riporta dei gravi danni a un occhio. Louie intanto viene colpito da un pugno dal padre della donna, il quale pretende poi da lui un risarcimento dei danni da cinque milioni di dollari. Mortificato dagli ultimi avvenimenti, la sua sventura sembra perlomeno generare attenzioni da parte di Jamie, una donna che prima di allora rifiutava le sue avance.\nL'appuntamento.\nTrama.\nUna donna sovrappeso che lavora al comedy club chiede a Louie di uscire con lei una sera, ma il comico non accetta. Nei giorni successivi la donna continua a insistere, arrivando a regalargli i biglietti per una partita di hockey. A questo punto Louie accetta ma durante il loro incontro, quando la donna ammette di essere grassa, Louie nega ripetutamente la cosa, offendendola. La donna d\u00e0 inizio a un lungo monologo in cui gli spiega che tutte le persone insicure come lui la rifiutano a causa del suo aspetto, e che vorrebbe solo poter andare mano nella mano con lui senza vergogna. Infine Louie le d\u00e0 la mano e i due scherzano assieme.\nL'ascensore. 1\u00aa parte.\nTrama.\nMentre Louie si trova nella metropolitana con le due figlie, la pi\u00f9 piccola delle due, Jane, scende improvvisamente dal mezzo appena prima che questo parta, costringendo Louie e Lilly a tornare indietro a recuperarla. Di ritorno a casa, Louie aiuta un'anziana signora che \u00e8 rimasta bloccata nell'ascensore del condominio, andando a prenderle le medicine nel suo appartamento, dove incontra la nipote straniera della signora, la quale inizialmente lo scaccia credendolo un malintenzionato, per poi scusarsi e ringraziarlo in seguito offrendogli una crostata.\nL'ascensore. 2\u00aa parte.\nTrama.\nLouie si reca nell'appartamento della sua anziana vicina di casa ungherese, imparando nuove cose su di lei e sua nipote Amia. Poco dopo riceve una telefonata dalla scuola di Jane. Louie va a prendere la bambina da scuola e discute con lei dei suoi problemi con i compagni di classe e le maestre. In seguito ha un'accesa discussione con la sua ex-moglie in merito all'eventualit\u00e0 di far frequentare a Jane una scuola privata: Louie pensa che una scuola privata non prepari effettivamente gli studenti ai problemi della vita reale, mentre la donna pensa che le turbe dell'ex-marito impediscano alle figlie di avere un'istruzione di alto livello. Di ritorno a casa, Louie incontra Amia e passa diverso tempo con lei, innamorandosene.\nL'ascensore. 3\u00aa parte.\nTrama.\nLouie si imbatte in Pamela, di ritorno dall'Europa, ma rifiuta la sua stentata proposta di una relazione romantica, essendo intenzionato a intraprendere una relazione con Amia. In seguito scopre che quest'ultima sta per lasciare presto gli Stati Uniti e, dopo un momento di rabbia, decide di godere della sua compagnia finch\u00e9 lei non far\u00e0 ritorno in Ungheria. Nel frattempo Louie evita di discutere con l'ex-moglie del futuro di Jane e chiede consigli filosofici al dottor Bigelow su come comportarsi con Amia.\nL'ascensore. 4\u00aa parte.\nTrama.\nLouie e Janet vanno da una terapista per ricevere consigli su come comportarsi con Jane, ma i due ex coniugi continuano a essere in contrasto e l'incontro ha scarso successo. Un flashback mostra Louie e Janet da giovani, quando, intenzionati a divorziare, decidono di avere un ultimo rapporto sessuale, che porter\u00e0 a far rimanere Janet incinta della loro prima figlia. \nL'ascensore. 5\u00aa parte.\nTrama.\nLouie porta Amia al Comedy Cellar, dove un amico di Louie, Todd Barry, racconta ai compagni la sua tipica giornata da single. In seguito Louie aiuta ancora una volta Evanka, dopo averla trovata incosciente all'interno dell'ascensore del condominio. Louie convince Amia a passare la notte insieme, ma la mattina dopo la relazione tra i due sembra peggiorata, a causa della contrariet\u00e0 di Amia.\nL'ascensore. 6\u00aa parte.\nTrama.\nLouie cerca in tutti i modi di capire cosa passa per la testa di Amia, senza riuscirci. Intanto un uragano colpisce New York e Louie deve correre in aiuto di Janet e le sue figlie per farle evacuare in sicurezza. Infine Amia porta Louie in un ristorante ungherese, dove si fa aiutare da un cameriere per tradurre un suo messaggio per lui: l'esperienza trascorsa in sua compagnia \u00e8 stata meravigliosa e inattesa, ma quello non \u00e8 il suo mondo e ora deve fare ritorno in Ungheria, dove si trovano suo figlio, la sua famiglia e i suoi amici.\nOfferta scaduta.\nTrama.\nDopo la sua rottura con Amia, Louie cerca di ristabilire un legame con Pamela."}
{"id": "4952090", "revid": "702184", "url": "https://it.wikipedia.org/wiki?curid=4952090", "title": "Maria Michela Sassi", "text": "\u00c8 docente di storia della filosofia antica presso l'Universit\u00e0 di Pisa. \u00c8 sposata con l'archeologo Salvatore Settis, ex-direttore della Scuola normale superiore di Pisa."}
{"id": "4952091", "revid": "86599", "url": "https://it.wikipedia.org/wiki?curid=4952091", "title": "210444 Frithjof", "text": "210444 Frithjof \u00e8 un asteroide della fascia principale. Scoperto nel 2009, presenta un'orbita caratterizzata da un semiasse maggiore pari a 2,3339428\u00a0UA e da un'eccentricit\u00e0 di 0,1605016, inclinata di 2,13583\u00b0 rispetto all'eclittica.\nDal 9 aprile al 6 agosto 2009, quando 216439 Lyubertsy ricevette la denominazione ufficiale, \u00e8 stato l'asteroide denominato con il pi\u00f9 alto numero ordinale. Prima della sua denominazione, il primato era di 202736 Julietclare.\nL'asteroide \u00e8 dedicato all'astronomo tedesco Frithjof Brauer."}
{"id": "4952093", "revid": "287204", "url": "https://it.wikipedia.org/wiki?curid=4952093", "title": "212991 Garc\u00edalorca", "text": "212991 Garc\u00edalorca \u00e8 un asteroide della fascia principale. Scoperto nel 2009, presenta un'orbita caratterizzata da un semiasse maggiore pari a 2,2481982\u00a0UA e da un'eccentricit\u00e0 di 0,0474217, inclinata di 6,88052\u00b0 rispetto all'eclittica."}
{"id": "4952095", "revid": "287204", "url": "https://it.wikipedia.org/wiki?curid=4952095", "title": "212991 Garcialorca", "text": ""}
{"id": "4952096", "revid": "183114", "url": "https://it.wikipedia.org/wiki?curid=4952096", "title": "Heinz Paul", "text": ""}
{"id": "4952099", "revid": "287204", "url": "https://it.wikipedia.org/wiki?curid=4952099", "title": "215044 Jo\u00e3oalves", "text": "215044 Jo\u00e3oalves \u00e8 un asteroide della fascia principale. Scoperto nel 2009, presenta un'orbita caratterizzata da un semiasse maggiore pari a 2,4210438\u00a0UA e da un'eccentricit\u00e0 di 0,1369925, inclinata di 0,88066\u00b0 rispetto all'eclittica."}
{"id": "4952100", "revid": "37401", "url": "https://it.wikipedia.org/wiki?curid=4952100", "title": "Thorkild Jacobsen", "text": "Fu professore di assiriologia alla Harvard University."}
{"id": "4952102", "revid": "287204", "url": "https://it.wikipedia.org/wiki?curid=4952102", "title": "215044 Joaoalves", "text": ""}
{"id": "4952105", "revid": "287204", "url": "https://it.wikipedia.org/wiki?curid=4952105", "title": "241509 Sessler", "text": "241509 Sessler \u00e8 un asteroide della fascia principale. Scoperto nel 2009, presenta un'orbita caratterizzata da un semiasse maggiore pari a 3,0625823\u00a0UA e da un'eccentricit\u00e0 di 0,1930292, inclinata di 0,41055\u00b0 rispetto all'eclittica."}
{"id": "4952108", "revid": "547034", "url": "https://it.wikipedia.org/wiki?curid=4952108", "title": "Tiro alla partica", "text": "Il tiro alla partica \u00e8 il nome che viene dato ad una tattica militare resa famosa dai Parti. Gli arcieri della cavalleria leggera dei parti durante una ritirata al galoppo si giravano per lanciare frecce al nemico che li inseguiva. Questa tattica richiedeva un'abilit\u00e0 equestre molto elevata dato che entrambe le mani erano impiegate per usare l'arco e le staffe non erano ancora state inventate, i cavalieri dovevano quindi riuscire a guidare il cavallo usando solo la pressione delle gambe. La tattica poteva essere usata anche fingendo una ritirata.\nUna delle battaglie pi\u00f9 note in cui questa tattica fu utilizzata \u00e8 la battaglia di Carre, in questo scontro il tiro alla partica fu un fattore determinante nella vittoria dei Parti sul generale romano Marco Licinio Crasso.\nQuesta tattica fu usata dalla maggior parte dei popoli nomadi dell'eurasia inclusi Sciti, Unni, Magiari, Mongoli e anche dai popoli successivi ai Parti come i Sasanidi e gli Ottomani."}
{"id": "4952110", "revid": "594360", "url": "https://it.wikipedia.org/wiki?curid=4952110", "title": "Ryu Seung-woo", "text": "Carriera.\nClub.\nBayer Leverkusen.\nNonostante il 6 novembre 2013 abbia firmato il primo contratto da professionista con lo Jeju United da svincolato, solo un mese dopo, senza aver giocato nemmeno una partita nella K-League, il club coreano lo manda in prestito al . Il debutto in Bundesliga \u00e8 avvenuto contro il Friburgo.\nEintracht Braunschweig.\nIl 15 agosto 2014 Ryu passa all' per un prestito semestrale.\nNazionale.\nHa disputato la Coppa d'Asia Under-19 nel 2012 e il Mondiale Under-20 nel 2013.\nViene convocato per le Olimpiadi 2016 in Brasile."}
{"id": "4952112", "revid": "287204", "url": "https://it.wikipedia.org/wiki?curid=4952112", "title": "257234 G\u00fcntherkurtze", "text": "257234 G\u00fcntherkurtze \u00e8 un asteroide della fascia principale. Scoperto nel 2009, presenta un'orbita caratterizzata da un semiasse maggiore pari a 2,3183114\u00a0UA e da un'eccentricit\u00e0 di 0,2222372, inclinata di 1,74190\u00b0 rispetto all'eclittica."}
{"id": "4952116", "revid": "287204", "url": "https://it.wikipedia.org/wiki?curid=4952116", "title": "257234 Guntherkurtze", "text": ""}
{"id": "4952122", "revid": "112355", "url": "https://it.wikipedia.org/wiki?curid=4952122", "title": "Sella di Arpaia", "text": ""}
{"id": "4952126", "revid": "1310927", "url": "https://it.wikipedia.org/wiki?curid=4952126", "title": "Paul-Georges Ntep", "text": "Biografia.\nNato a Douala, Ntep \u00e8 emigrato in Francia all'et\u00e0 di otto anni, dove venne ospitato dalla zia che risiedeva nel comune di Grigny a sud di Parigi.\nCaratteristiche tecniche.\nGioca prevalentemente come ala sinistra \u00e8 dotato di una buona tecnica individuale, ambidestro, predilige il dribbling in contropiede sfruttando la sua ottima velocit\u00e0 per convergere andando alla conclusione.\nCarriera.\nClub.\nGli inizi all'Auxerre e Rennes.\nIl 19 ottobre 2010 ha esordito con l'Auxerre nella partita contro l'Ajax in una partita dei gironi della UEFA Champions League.\nIl 30 gennaio 2014 passa al Rennes dove nella quale in tre stagioni colleziona globalmente 81 presenze segnando 18 reti.\nWolfsburg.\nIl 9 gennaio 2017 passa al Wolfsburg per 5 milioni firmando un contratto fino al giugno 2021. Debutta in Bundesliga il 21 gennaio seguente, contro l'Amburgo. Il 7 febbraio debutta in Coppa di Germania contro il Bayern Monaco.\nNazionale.\nNel 2013 ha esordito con la Nazionale Under-21 francese disputando alcuni incontri validi per le qualificazioni agli Europei di categoria del 2015. Debutta con la Nazionale maggiore in amichevole il 7 giugno 2015, subentrando al minuto 80\u00ba al posto di Giroud, nella sconfitta rimediata per 4-3 contro il .\nNel 2018 ha poi optato per rappresentare il Camerun.\nStatistiche.\nPresenze e reti nel club.\n\"Statistiche aggiornate al 3 dicembre 2017.\""}
{"id": "4952127", "revid": "290275", "url": "https://it.wikipedia.org/wiki?curid=4952127", "title": "Farmaci LASA", "text": ""}
{"id": "4952130", "revid": "729019", "url": "https://it.wikipedia.org/wiki?curid=4952130", "title": "Naval Aircraft Factory N3N", "text": "Il Naval Aircraft Factory N3N fu un aereo da addestramento monomotore e biplano sviluppato dalla Naval Aircraft Factory (NAF), impianto produttivo situato al Philadelphia Naval Shipyard ed alle dipendenze della United States Navy, la marina militare degli Stati Uniti d'America, nei primi anni trenta.\nDestinato ai reparti da addestramento della marina per la formazione nuovi piloti, fu il modello, tra quelli sviluppati dall'ufficio tecnico NAF, a raggiungere il maggior numero di esemplari prodotti e, radiato nel 1961, l'ultimo modello biplano a rimanere in servizio nelle United States Armed Forces.\nStoria del progetto.\nNell'ottobre 1934 l'ufficio tecnico del Bureau of Aeronautics (BuAer), il dipartimento della US Navy deputato alla gestione del materiale e tecnologia della propria componente aerea, svilupp\u00f2 un progetto di massima per un nuovo modello sperimentale adatto all'addestramento primario al fine di sostituire i Consolidated NY-2 e NY-3 ancora in servizio nei reparti di addestramento e nella United States Naval Reserve in previsione del termine della loro vita operativa. Alla NAF venne assegnato il compito di sviluppare il nuovo modello ponendo particolare attenzione alla robustezza della cellula ed alla facilit\u00e0 di manutenzione, compatibilmente con le esigenze del ruolo che era destinato a svolgere. Il progetto era relativo ad un velivolo dall'impostazione convenzionale, cellula biposto ad abitacoli aperti, uno per l'istruttore e l'altro per l'allievo pilota, dotati di doppi comandi, abbinata ad una velatura biplana di uguale apertura alare. In osservanza alle convenzioni allora vigenti, al modello venne assegnata la designazione N3N ed il BuAer richiese fosse fornita una stima dei costi per lo sviluppo di un prototipo e di 45 esemplari di produzione in serie.\nIl prototipo, indicato come XN3N-1, era caratterizzato dalla costruzione in tecnica mista, con struttura metallica ricoperta nella sua quasi totalit\u00e0 da tela trattata e verniciata. Particolarit\u00e0 del progetto era la tecnica costruttiva della cellula che invece di adottare la convenzionale, per l'epoca, struttura in tubi d'acciaio saldati tra loro, utilizzava per la giunzione dei singoli elementi viti e rivetti.\nL'XN3N-1, equipaggiato con un motore radiale Wright J-5 a 9 cilindri raffreddato ad aria, venne portato in volo per la prima volta nell'agosto 1935 e prosegu\u00ec i test sia in configurazione \"terrestre\" che in configurazione idrovolante, differenziate tra loro per essere equipaggiate con un convenzionale carrello d'atterraggio o con un singolo galleggiante centrale integrato da due pi\u00f9 piccoli equilibratori posti sotto l'ala inferiore.\nA seguito dell'esito positivo dei collaudi, durante i quali l'aereo espresse prestazioni considerate soddisfacenti, venne emesso un ordine di fornitura per 179 esemplari. Il primo lotto, sostanzialmente identico all'XN3N-1, utilizzava nella sua costruzione elementi in alluminio precedentemente realizzati per la produzione di dirigibili il cui ordine era stato in seguito revocato. Verso la fine della produzione del primo lotto l'originale motore venne sostituito con un Wright R-760-2 Whirlwind, sempre radiale ma a 7 cilindri e di potenza leggermente superiore.\nLa N.A.F. inizi\u00f2 le consegne dell'N3N nel 1935 e la produzione totale si attest\u00f2 su 997 esemplari, dei quali 180 N3N-1 e 816 N3N-3. La produzione prosegu\u00ec fino al gennaio 1942.\nImpiego operativo.\nGli N3N iniziarono ad arrivare ai reparti di addestramento della US Navy nel corso del 1935 e, per lo schema di verniciatura interamente color ambra, un giallo-arancio, allora vigente vennero amichevolmente soprannominati \"Canary\" (canarino) o \"Yellow Peril\" (pericolo giallo), quest'ultimo in realt\u00e0 identificativo di tutti i modelli destinati all'addestramento (cos\u00ec venivano anche chiamati ad esempio gli NS ed N2S).\nUS Coast Guard.\nAlla fine del 1940, la US Coast Guard prese accordi con la US Navy per l'acquisizione di quattro N3N-3 in cambio di altrettanti Grumman JF-2 Duck. Tre esemplari vennero consegnati nel dicembre 1940 ed il quarto nel gennaio 1941. L'utilizzo di questi esemplari nella guardia costiera statunitense non \u00e8 ben chiaro tuttavia \u00e8 probabile che fossero usati come aereo da collegamento e per l'allenamento dei piloti.\nUS Marine Corps.\nL'USMC si vide assegnati gli N3N quando vennero dislocati alle Naval Reserve Air Base (NRAB), utilizzati per la formazione dei piloti da parte di personale US Navy e US Naval Reserve.\nDurante la seconda guerra mondiale i Marines acquisirono, nell'ambito del loro programma nell'uso di alianti, un numero imprecisato di N3N-3, impiegati come aereo da traino degli Schweizer LNS-1 in dotazione dal gennaio 1942, nel loro distaccamento alianti presso la Marine Corps Air Station (MCAS) Parris Island, in Carolina del Sud. Quando, nel novembre di quello stesso anno, il reparto di addestramento al volo a vela venne spostato presso la MCAS Eagle Mountain Lake, Texas, gli N3N vennero sostituiti da altri modelli."}
{"id": "4952131", "revid": "1494169", "url": "https://it.wikipedia.org/wiki?curid=4952131", "title": "HMS Defence", "text": ""}
{"id": "4952143", "revid": "767487", "url": "https://it.wikipedia.org/wiki?curid=4952143", "title": "A.LI.CE", "text": " \u00e8 un film d'animazione del 1999 diretto da Kenichi Maejima.\nSi tratta del primo anime interamente realizzato con animazione digitale.\nTrama.\nNel 2000 Alice Hayashi \u00e8 l'essere umano pi\u00f9 giovane ad avere mai viaggiato nello spazio. Proprio, durante il viaggio di ritorno sulla Terra, lo shuttle su cui si trova a bordo ha un incidente e lei \u00e8 l'unica superstite. In seguito, Alice scopre che quel viaggio l'ha portata avanti nel tempo di 30 anni. Nel 2030, il mondo \u00e8 oppresso da un dittatore chiamato Nero. Costui viene a conoscenza della sua storia e comanda le sue guardie affinch\u00e9 la catturino."}
{"id": "4952151", "revid": "180559", "url": "https://it.wikipedia.org/wiki?curid=4952151", "title": "Pallacanestro femminile ai II Giochi della Lusofonia", "text": "Il Campionato di pallacanestro femminile ai II Giochi della Lusofonia si \u00e8 svolto dal 12 al 19 giugno 2009, a Lisbona, ed ha visto la vittoria del .\nRisultati.\nGirone unico con incontri di sola andata"}
{"id": "4952152", "revid": "339392", "url": "https://it.wikipedia.org/wiki?curid=4952152", "title": "Olof Tr\u00e4t\u00e4lja", "text": ""}
{"id": "4952155", "revid": "686936", "url": "https://it.wikipedia.org/wiki?curid=4952155", "title": "Gabe Jackson", "text": "Carriera universitaria.\nDopo aver giocato a football per la Amite County High School della sua citt\u00e0, Liberty, presso la quale fu allenato da suo padre Charles, giocando sia come esterno sinistro che destro nel ruolo di offensive tackle, Jackson registr\u00f2 l'interesse di diverse universit\u00e0 della Southeastern Conference decidendo infine di optare per la borsa di studio offertagli da Mississippi State. \n\"Redshirt\" (poteva allenarsi ma non disputare incontri ufficiali) nel suo primo anno presso l'ateneo del Mississippi, Jackson fu spostato nel ruolo di guardia prima dell'inizio della stagione regolare 2010, aiutando l'attacco su corsa di Mississippi State a raggiungere quota 214,8 yard in media a partita, 16\u00ba miglior risultato a livello nazionale e 2\u00ba assoluto nell'ambito della Southeastern Conference. Nel 2011 ancora come guardia, ruolo nel quale disput\u00f2 come titolare tutti e 13 gli incontri cui prese parte, aiutando l'attacco di Mississippi State ad entrare nella top 10 dell'ateneo in touchdown passati, passaggi completati, yard totali e primi down ed aiutando il running back Vick Ballard a correre per un record personale di 180 yard nel vittorioso Music City Bowl. A fine stagione fu infine inserito nel Second-team All-SEC.\nNel 2012 furono ancora 13 le partite disputate come titolare da Jackson, che aiut\u00f2 l'offensive line di Mississippi State a classificarsi al 2\u00ba posto assoluto (29\u00ba a livello nazionale) per il minor numero di sack subiti dalle difese avversarie, riuscendo, a livello personale, a non concederne neanche uno. A fine stagione fu inserito nel Second-team All-American e nel First-team All-SEC. Nel 2013 considerato oramai una delle migliori guardie a livello nazionale ed il miglior offensive lineman della SEC, per il secondo anno consecutivo riusc\u00ec a non concedere sack agli avversari venendo inserito nuovamente nel Second-team All-American e nel First-team All-SEC e premiato con il Cornerly Trophy quale miglior giocatore del panorama collegiale del Mississippi ed il Kent Hull Award quale miglior offensive lineman del Mississippi.\nCarriera professionistica.\nOakland Raiders.\nJackson era considerato una delle migliori guardie in vista del Draft NFL 2014 ed era pronosticato per esser scelto tra 2\u00ba e 3\u00ba giro, rendendolo l'offensive lineman proveniente da Mississippi State selezionato pi\u00f9 in alto dai tempi di Derek Sherrod. Il 10 maggio fu scelto nel corso del terzo giro dagli Oakland Raiders. Debutt\u00f2 come professionista partendo come titolare nella gara della settimana 1 contro i New York Jets. La sua prima stagione si chiuse con 13 presenze, tutte tranne una come titolare. Nelle due stagioni successive disput\u00f2 tutte le partite, sempre come partente.\nSeattle Seahawks.\nIl 17 marzo 2021 Jackson fu scambiato con i Seattle Seahawks per una scelta del quinto giro del Draft NFL 2021."}
{"id": "4952156", "revid": "599013", "url": "https://it.wikipedia.org/wiki?curid=4952156", "title": "Des Lebens W\u00fcrfelspiel", "text": ""}
{"id": "4952166", "revid": "46291", "url": "https://it.wikipedia.org/wiki?curid=4952166", "title": "Psychotria elata", "text": "Psychotria elata \u00e8 una pianta arbustiva appartenente alla famiglia delle Rubiacee, originaria della foresta pluviale tropicale dell'America Centrale e del Sud.\nDescrizione.\n\"P. elata\" \u00e8 nota per le sue infiorescenze, caratterizzate nelle prime fasi dello sviluppo da una coppia di brattee carnose di colore rosso intenso, che ricordano la forma di due labbra. L'infiorescenza matura, assieme alle brattee, presenta al centro dei fiori di colore bianco.\nIl periodo di fioritura va da dicembre a marzo.\nBiologia.\nLa specie \u00e8 impollinata da diverse specie di colibr\u00ec (p.es. \"Lampornis calolaemus\" e \"Phaethornis guy\")."}
{"id": "4952170", "revid": "767487", "url": "https://it.wikipedia.org/wiki?curid=4952170", "title": "Des Lebens W\u00fcrfelspiel (film 1925)", "text": "Des Lebens W\u00fcrfelspiel \u00e8 un film muto del 1925 scritto e diretto da Heinz Paul.\nProduzione.\nIl film fu prodotto dalla Pantomim-Film AG.\nDistribuzione.\nDistribuito dalla Pantomim-Film AG, usc\u00ec nelle sale cinematografiche tedesche presentato a Berlino il 21 agosto 1925."}
{"id": "4952172", "revid": "438678", "url": "https://it.wikipedia.org/wiki?curid=4952172", "title": "Aeroporto internazionale di Sacramento", "text": ""}
{"id": "4952175", "revid": "287204", "url": "https://it.wikipedia.org/wiki?curid=4952175", "title": "Pallacanestro femminile ai III Giochi della Lusofonia", "text": "Il Campionato di pallacanestro femminile ai II Giochi della Lusofonia si \u00e8 svolto dal 23 al 27 gennaio 2014, a Goa, ed ha visto la vittoria del , alla sua seconda affermazione in questa competizione.\nRisultati.\nGirone unico con incontri di sola andata"}
{"id": "4952176", "revid": "111433", "url": "https://it.wikipedia.org/wiki?curid=4952176", "title": "D\u00f3maldr", "text": ""}
{"id": "4952178", "revid": "111433", "url": "https://it.wikipedia.org/wiki?curid=4952178", "title": "Dag il Saggio", "text": ""}
{"id": "4952182", "revid": "6923", "url": "https://it.wikipedia.org/wiki?curid=4952182", "title": "Liu Yuxi", "text": "Amico di Bai Juyi, \u00e8 noto per aver introdotto nella sua poesia elementi delle canzoni popolari. Redasse 40 volumi di poesie. Tra i pi\u00f9 noti, il poema \u964b\u5ba4\u9298, \"L\u00f2u Sh\u00ec M\u00edng\" (\"Iscrizione su di una dimora grezza\").\nOriginario di Luoyang, nello Henan, intraprese la carriera politica e divenne funzionario imperiale nella capitale. La sua contrastata attivit\u00e0 di saggista port\u00f2 tuttavia al suo esilio presso Langzhou, anch'essa nello Henan. Gli fu successivamente consentito di fare ritorno a Chang'an, capitale imperiale, dove termin\u00f2 la sua carriera presiedendo il consiglio dei riti. Le sue poesie, tuttavia, continuarono a procurargli ostacoli, venendo ritenute talvolta offensive. Quattro di queste sono state comunque inserite nell'antologia \"Trecento poesie Tang\", stilata nel 1763 da Sun Zhu.\nTra i suoi saggi pi\u00f9 noti, risulta il \"Tian lun\" (\"Trattato sul Cielo\")."}
{"id": "4952188", "revid": "92723", "url": "https://it.wikipedia.org/wiki?curid=4952188", "title": "Scudetto e trilobo Alfa Romeo", "text": "Lo scudetto e il trilobo Alfa Romeo sono due stilemi estetici che hanno caratterizzato e caratterizzano il frontale delle autovetture della casa del Biscione sin dagli anni '30.\nStoria.\nLo scudetto.\nLo scudetto nacque a met\u00e0 anni '30, quando le Alfa Romeo col modello 6C 2300 passarono da un radiatore squadrato, simile a quello di molte altre marche, ad una nuova calandra anteriore sagomata. Questa griglia veniva montata sia sulle vetture berlina con Carrozzeria Alfa realizzate interamente dalla casa che sulle berlinette e le cabriolet realizzate dai pi\u00f9 celebri carrozzieri dell'epoca, come Touring e Castagna. Quando nel 1937 l'Alfa Romeo cominci\u00f2 a vendere gli autotelai della nuova 8C 2900 A e B anche questi vennero dotati di una calandra anteriore sagomata, simile a quella delle 6C, che rese riconoscibili le linee delle Alfa Romeo ancora realizzate dai carrozzieri, e quindi potenzialmente molto diverse tra loro, grazie ad una forma embrionale di family feeling.\nLo scudetto fu poi rielaborato sulle 6C 2500 realizzate durante la guerra dalla Carrozzeria Touring: tale versione aggiornata comparve per la prima volta su alcuni progetti del 1941. Questa versione dello scudetto, rispetto alla precedente, si presentava pi\u00f9 sottile e allungata quasi triangolare.\nSulle 6C 2500 postbelliche lo scudetto, ormai divenuto triangolare, venne adottato anche dalle Freccia d'Oro realizzate dalla casa a partire dal 1948 dopo esser stato inserito su tutti i progetti Alfa Romeo degli anni '40, come la 6C 2000 \"Gazzella\", vettura mai entrata in produzione a causa dello scoppio della seconda guerra mondiale.\nLo scudetto triangolare dopo il successo della Freccia d'Oro \u00e8 stato poi confermato su tutti i modelli prodotti in seguito dall'Alfa Romeo e su tutti gli autocarri e i furgoni realizzati dalla casa del Arese.\nIl trilobo.\nIl medesimo stilema dello scudetto fu quindi confermato sulla Alfa 1900, ovvero sul primo nuovo modello prodotto dall'Alfa Romeo dopo la fine della seconda guerra mondiale. Sulla 1900 debutt\u00f2 anche un frontale a tre aperture che in seguito fu definito \"trilobo\": le due aperture laterali, che erano collocate nella parte inferiore del muso, erano divise dalla presa d'aria centrale, che era rappresentata dallo scudetto. Sulle prese d'aria laterali della 1900 vennero poi montati due baffetti cromati che si sviluppavano orizzontalmente fino alla parte sottostante dei fanali anteriori.\nIl trilobo fu poi confermato nel 1955 sulla Alfa Giulietta, che sostitu\u00ec la 1900, ma non venne previsto sulla Alfa Giulia del 1962 per lasciare spazio a prese d'aria laterali collocate sullo stesso piano dello scudetto e in continuit\u00e0 con esso: in altri termini le aperture laterali non erano distinte dalla presa d'aria centrale, ma rappresentavano una semplice griglia contigua allo scudetto. \nI modelli successivi, come ad esempio l'Alfetta, furono nuovamente caratterizzati dall'assenza del trilobo e dalla presenza di due aperture sulla calandra che erano posizionate lateralmente sempre sullo stesso piano dello scudetto e in continuit\u00e0 con esso, come sulla Giulia.\nIn seguito il trilobo riapparve in maniera discontinua: compar\u00ec ad esempio sulla Spider del 1995 per poi scomparire nel 1997 sulla Alfa 156 e essere di nuovo riproposto nel 2000 sulla Alfa 147.\nDalla seconda parte degli anni 2010 il trilobo caratterizza tutti i modelli del marchio del Biscione: si pu\u00f2 infatti trovare sulla MiTo, sulla Giulietta, sulla 4C e sulla Giulia del 2016. In occasione del lancio di quest'ultima i responsabili della progettazione delle vetture dell'Alfa Romeo hanno dichiarato che il trilobo \u00e8 tornato stabilmente sul frontale di tutti i modelli della casa milanese.\nNella cultura di massa.\nNel 2014 la \"Harrison Custom Guitar Works\" ha realizzato una chitarra elettrica ispirata allo storico scudetto Alfa Romeo. Lo strumento musicale \u00e8 stato prodotto in undici unit\u00e0: una per ogni decade di storia del marchio italiano. Il corpo chitarra riprende proprio il simbolico scudetto della casa di Arese, mentre l'idea \u00e8 stata ispirata dal modello 4C."}
{"id": "4952191", "revid": "767487", "url": "https://it.wikipedia.org/wiki?curid=4952191", "title": "Des Lebens W\u00fcrfelspiel (film 1912)", "text": "Des Lebens W\u00fcrfelspiel \u00e8 un film muto del 1912 diretto da Adolf G\u00e4rtner.\nProduzione.\nIl film fu prodotto dalla Messters Projektion GmbH.\nDistribuzione.\nVenne distribuito in Germania il 20 aprile 1912."}
{"id": "4952196", "revid": "126257", "url": "https://it.wikipedia.org/wiki?curid=4952196", "title": "Scudetto Alfa Romeo", "text": ""}
{"id": "4952199", "revid": "126257", "url": "https://it.wikipedia.org/wiki?curid=4952199", "title": "Trilobo Alfa Romeo", "text": ""}
{"id": "4952203", "revid": "122889653", "url": "https://it.wikipedia.org/wiki?curid=4952203", "title": "Cebrennus rechenbergi", "text": "Cebrennus rechenbergi (J\u00e9z\u00e9quel &amp; Junqua, 1966) \u00e8 un ragno del genere Cebrennus (famiglia Sparassidae). Il nome deriva dal suo scopritore, l'esperto di bionica Ingo Rechenberg, che lo ha trovato durante una spedizione nell'Erg Chebbi, nel Marocco sudorientale.\nCaratteristiche.\nQuesto ragno \u00e8 stato descritto dall'aracnologo Peter J\u00e4ger sulla rivista Zootaxa: \u00e8 l'unico ragno in grado di spostarsi, in caso di minaccia da parte di un predatore, con dei veri e propri salti mortali che gli permettono di raggiungere la velocit\u00e0 di 2\u00a0m/s."}
{"id": "4952226", "revid": "767487", "url": "https://it.wikipedia.org/wiki?curid=4952226", "title": "James Cullen", "text": "Studi\u00f2, per breve tempo, matematica al Trinity College di Dublino, per poi volgersi allo studio della teologia. Fu ordinato sacerdote gesuita il 1 \u00b0 luglio 1901.\nNel 1905, tenne corsi di matematica al College di Mount St. Mary nel Derbyshire e, lo stesso anno, fece pubblicare il risultato dei suoi studi sulla teoria dei numeri. Egli defin\u00ec i numeri naturali di Cullen i quali assumono la forma formula_1."}
{"id": "4952230", "revid": "996728", "url": "https://it.wikipedia.org/wiki?curid=4952230", "title": "La Palma (calcio)", "text": ""}
{"id": "4952231", "revid": "217830", "url": "https://it.wikipedia.org/wiki?curid=4952231", "title": "Gran Premio motociclistico d'Argentina 2014", "text": "Il Gran Premio motociclistico d'Argentina 2014 \u00e8 stata la terza prova del motomondiale del 2014.\nLa gara ha visto il ritorno nel calendario iridato del Gran Premio motociclistico d'Argentina dopo un'assenza di 15 anni ed \u00e8 stata disputata su un nuovo circuito, quello di Termas de R\u00edo Hondo. Si tratta dell'undicesima edizione del Gran Premio disputato nella nazione sudamericana.\nLa prima prova disputata \u00e8 stata quella della Moto3 dove si \u00e8 imposto Romano Fenati su KTM, seguita da quella della Moto2 dove si \u00e8 imposto Esteve Rabat su Kalex e quella della MotoGP dove la vittoria \u00e8 andata a Marc M\u00e1rquez su Honda.\nMotoGP.\nAl termine della gara le prime due posizioni sono state appannaggio degli stessi piloti che gi\u00e0 se le erano aggiudicate nel gran premio precedente, cio\u00e8 Marc M\u00e1rquez (giunto al terzo successo consecutivo della stagione) e Daniel Pedrosa entrambi in sella alla Honda RC213V; alle loro spalle si sono classificate le due Yamaha YZR-M1 del team ufficiale Yamaha condotte rispettivamente da Jorge Lorenzo e Valentino Rossi. Tra le moto Open si \u00e8 imposto Hiroshi Aoyama su Honda, giunto al 10\u00ba posto assoluto.\nLa classifica iridata vede ovviamente al comando Marc Marquez, vincitore di tutte le prove fin qui disputate nella stagione, davanti al compagno di squadra Pedrosa.\nMoto2.\nAl termine della gara il vincitore \u00e8 stato Esteve Rabat che gi\u00e0 aveva ottenuto la pole position e che era al secondo successo stagionale (il quinto della carriera) dopo quello ottenuto nella prova inaugurale. Alle sue spalle Xavier Sim\u00e9on e Luis Salom. In virt\u00f9 anche del secondo posto ottenuto nel GP delle Americhe, lo spagnolo Rabat ha continuato a mantenere la testa della classifica iridata con un buon margine sul secondo classificato, margine pi\u00f9 elevato tra tutte le classi in competizione.\nMoto3.\nDopo una lunga serie di duelli, la gara si \u00e8 conclusa con 4 piloti giunti nell'arco di poco pi\u00f9 di 6/10 di secondo; si \u00e8 imposto Romano Fenati su KTM che ha preceduto \u00c1lex M\u00e1rquez su Honda (detentore del giro pi\u00f9 veloce in gara), Jack Miller su KTM (partito dalla pole position) e Livio Loi su Kalex-KTM; per quest'ultimo, oltre ad essere il suo nuovo miglior piazzamento nella carriera del motomondiale, curiosamente il risultato \u00e8 giunto in occasione del suo 17\u00ba compleanno. Il pilota australiano Jack Miller, dopo i successi ottenuti nelle prime due gare stagionali, ha continuato a mantenere la testa nella classifica iridata."}
{"id": "4952232", "revid": "767487", "url": "https://it.wikipedia.org/wiki?curid=4952232", "title": "Eva (film 1913)", "text": "Eva \u00e8 un film muto del 1913 diretto da Curt A. Stark.\nProduzione.\nIl film fu prodotto dalla Messters Projektion GmbH.\nDistribuzione.\nDistribuito dalla Eclectic Film Company, il film - con il visto di censura No. 13.17 che ne vietava la visione ai minori - fu presentato in prima all'Admiralspalast di Berlino il 22 maggio 1913.\nLa Path\u00e9 Fr\u00e8res import\u00f2 il film negli Stati Uniti nell'ottobre 1914."}
{"id": "4952233", "revid": "1305887", "url": "https://it.wikipedia.org/wiki?curid=4952233", "title": "Ex on the Beach - La rivincita degli ex", "text": "Ex on the Beach - La rivincita degli ex (\"Ex on the Beach\") \u00e8 un reality britannico che viene trasmesso sulle reti MTV. La serie \u00e8 stata annunciata nel febbraio 2014, e trasmessa in anteprima il 22 aprile 2014. Il reality consiste nel mandare quattro uomini e quattro donne single su un'isola facendo credere loro che siano stati mandati a fare una vacanza in cerca d'amore mentre in realt\u00e0 sull'isola appariranno uno ad uno gli ex o le ex di ogni concorrente.\nVenne annunciato che Vicky Pattison, protagonista di \"Geordie Shore\" parteciper\u00e0 al reality e sar\u00e0 affiancata sia dal suo ex fidanzato e precedente co-protagonista Ricci Guarnaccio sia dall'australiano Dan Conn, che partecip\u00f2 per un breve periodo alla sesta stagione di \"Geordie Shore\".\n\u00c8 stata confermata una seconda stagione che ha debuttato in Inghilterra il 27 gennaio 2015, per poi terminare il 17 marzo 2015. La terza stagione \u00e8 andata in onda dall'11 agosto 2015 al 13 ottobre 2015. La serie \u00e8 stata confermata per una quarta stagione che va in onda dal 19 gennaio 2016 all'8 marzo 2016. La quinta stagione \u00e8 andata in onda dal 16 agosto al 18 ottobre 2016. La sesta stagione \u00e8 stata trasmessa da luglio ad agosto del 2017. La settima stagione andr\u00e0 in onda durante l'inverno del 2017.\nEdizioni.\nPrima edizione.\nL'elenco ufficiale dei protagonisti venne reso noto il 13 marzo 2014 e comprendeva quattro ragazzi single (Ashley Cain, Jack Lomax, Liam Lewis e Marco Alexandre) e quattro ragazze, anch'esse single (Chloe Goodman, Emily Gillard, Farah Sattaur e Vicky Pattison). \nGli ex, in ordine di arrivo, sono stati:\nSeconda edizione.\nLa seconda stagione di Ex on the beach va in onda in Gran Bretagna dal 27 gennaio 2015. In Italia va in onda dal 23 febbraio 2015, non pi\u00f9 contemporaneamente come la stagione scorsa.\nTerza edizione.\nLa terza stagione \u00e8 andata in onda dall'11 agosto al 13 ottobre 2015. In Italia va in onda dal 2 marzo 2016 su MTV Next.\nQuarta edizione.\nLa quarta edizione \u00e8 andata in onda dal 19 gennaio all'8 marzo 2016. In Italia \u00e8 andata in onda dal 6 aprile 2016 su MTV.\nQuinta edizione.\nLa quinta edizione \u00e8 andata in onda nel Regno Unito dal 16 agosto al 4 ottobre 2016 su MTV. In Italia \u00e8 andata in onda in anteprima l'11 settembre 2016 su MTV.\nVersioni internazionali.\nNel 2015 \u00e8 stata prodotta la versione svedese dello show intitolata \"Ex on the Beach Sverige\", 2017 la versione ungherese, intitolata \"Exek az \u00e9denben\" e nel 2018 quella statunitense.\nNel 2018 \u00e8 stato prodotto \"Ex on the Beach Italia\", versione italiana dello show, trasmesso su MTV."}
{"id": "4952236", "revid": "300067", "url": "https://it.wikipedia.org/wiki?curid=4952236", "title": "Amanda Dowe", "text": "Centro di 193\u00a0cm, ha giocato in LFB con Girona e in Serie A1 con Priolo Gargallo.\nStatistiche.\nPresenze e punti nei club.\n\"Dati aggiornati al 30 giugno 2014\""}
{"id": "4952237", "revid": "126257", "url": "https://it.wikipedia.org/wiki?curid=4952237", "title": "Legnano (ciclismo 1906-1913)", "text": ""}
{"id": "4952238", "revid": "126257", "url": "https://it.wikipedia.org/wiki?curid=4952238", "title": "Legnano (ciclismo 1919-1966)", "text": ""}
{"id": "4952240", "revid": "110157", "url": "https://it.wikipedia.org/wiki?curid=4952240", "title": "Curt A. Stark", "text": "Era conosciuto anche con il nome Kurt Stark.\nBiografia.\nSpos\u00f2 l'attrice Henny Porten il 10 ottobre 1912. Il matrimonio dur\u00f2 fino alla morte di Stark che mor\u00ec in battaglia il 2 ottobre 1916 in Romania, durante la prima guerra mondiale."}
{"id": "4952253", "revid": "380654", "url": "https://it.wikipedia.org/wiki?curid=4952253", "title": "William Goldberg", "text": ""}
{"id": "4952258", "revid": "1784492", "url": "https://it.wikipedia.org/wiki?curid=4952258", "title": "1. A slovenska ko\u0161arkarska liga 2013-2014", "text": "La 1. A slovenska ko\u0161arkarska liga 2013-2014 fu la 23\u00aa edizione del massimo campionato sloveno di pallacanestro maschile. Il titolo and\u00f2 al Krka Novo Mesto per il 5\u00ba anno consecutivo.\nRegolamento.\nL'LTH Castings Mercator \u0160kofja Loka (retrocesso al termine della stagione 2012-13) venne rimpiazzato dal neopromosso KK Portoro\u017e.\nIl campionato \u00e8 stato strutturato su tre fasi:"}
{"id": "4952259", "revid": "486946", "url": "https://it.wikipedia.org/wiki?curid=4952259", "title": "Associazione Italiana per la Ricerca sul Cancro", "text": ""}
{"id": "4952261", "revid": "256896", "url": "https://it.wikipedia.org/wiki?curid=4952261", "title": "Istituto Italiano di Cultura di Parigi", "text": ""}
{"id": "4952271", "revid": "256896", "url": "https://it.wikipedia.org/wiki?curid=4952271", "title": "ECDL", "text": ""}
{"id": "4952275", "revid": "256896", "url": "https://it.wikipedia.org/wiki?curid=4952275", "title": "Istituto delle minime suore del Sacro Cuore", "text": ""}
{"id": "4952277", "revid": "256896", "url": "https://it.wikipedia.org/wiki?curid=4952277", "title": "Istituto di Ricerche Sociali", "text": ""}
{"id": "4952281", "revid": "256896", "url": "https://it.wikipedia.org/wiki?curid=4952281", "title": "Scienze dell'informazione", "text": ""}
{"id": "4952282", "revid": "256896", "url": "https://it.wikipedia.org/wiki?curid=4952282", "title": "Istituto di Sociologia &quot;Luigi Sturzo&quot;", "text": ""}
{"id": "4952290", "revid": "767487", "url": "https://it.wikipedia.org/wiki?curid=4952290", "title": "Devadasi", "text": "Devadasi \u00e8 un termine usato in India per indicare le donne che, secondo una pratica religiosa induista, vengono fatte \"sposare\" alla divinit\u00e0 di un tempio. Il rito \u00e8 stato documentato in modo dettagliato a partire dal X secolo. Questa pratica \u00e8 in parte ancora presente in alcune zone del Sud dell'India. La parola \"devadasi\" significa \"serva di dio\". Molte bambine che vivono nelle regioni pi\u00f9 povere dell'India sono destinate dai loro genitori a diventare \"devadasi\". Tuttavia una volta divenute adulte vengono vendute, diventando cos\u00ec un'importante fonte di reddito per la famiglia. \nSecondo la tradizione le \"devadasi\" erano in origine addestrate alla preghiera, alla danza e alla musica; potevano benedire e eliminare il malocchio, spesso erano cortigiane, ma con una libert\u00e0 di molto superiore a quello delle altre donne. Oggi queste ragazze vengono private di una normale vita affettiva (non possono sposarsi). Diverse donne si stanno ribellando e organizzando in un movimento con lo scopo di condurre un'opera di sensibilizzazione nei confronti delle famiglie e aiutare chi intende abbandonare questa condizione."}
{"id": "4952302", "revid": "74801", "url": "https://it.wikipedia.org/wiki?curid=4952302", "title": "Henry Whitehead (ecclesiastico)", "text": "Chierico della Chiesa d'Inghilterra fu assistente curato nella chiesa di San Luca a Soho, a Londra, nel 1854 nel corso dell'epidemia di colera.\nBiografia.\nL'ottavo di dieci figli, Henry era figlio di un maestro di una piccola scuola pubblica, ubicata presso il luogo di nascita.\nDopo essere divenuto assistente maestro, nel 1847, all'et\u00e0 di 22 anni, henry si rec\u00f2 al Lincoln College, all'Universit\u00e0 di Oxford.\nIn quegli stessi anni nacque in lui il desideri di entrare a far parte della Chiesa Anglicana, cosa che fece poco dopo aver ottenuto il dottorato in lettere, nel 1850.\nIl suo primo lavoro fu proprio quello di assistente curato nella chiesa di San Luca in Berwick Street, a Soho, Londra.\nVenne ordinato diacono nell'anno 1851, ed immediatamente inizi\u00f2 ad esercitare le sue funzioni di guida spirituale fra i residenti delle baraccopoli che affollavano la zona di Berwick Street.\nGrazie alla sua disponibilit\u00e0 e capacit\u00e0 di ascolto, fu sempre un visitatore gradito nelle case dei suoi poveri parrocchiani.\nProprio le sue doti umane, la sua cordialit\u00e0 e l'alto grado di accettazione sociale furono di fondamentale valore quando, nel 1855, inizi\u00f2 ad indagare per quattro lunghi mesi, sul focolaio di colera di Broad Street.\nEstremamente turbato dalla violenza dell'epidemia e dall'elevato numero di morti, nel giro di poche settimane dall'esordio Whitehead scrisse un resoconto intitolato \"The Cholera in Berwick Street (1854)\". In questo scritto di 17 pagine non viene fatta alcuna menzione della pompa di Broad Street.\nDapprima sostenitore della teoria dei miasmi come causa delle malattie (la teoria risalente a Galeno, secondo la quale i miasmi generati dalle paludi, dalla sporcizia, dalla putrefazione dei corpi e da altri \"luoghi pestilenziali\" causano la comparsa di malattie in altri esseri umani), Whitehead si approcci\u00f2 al problema lavorando per confutare le false teorie del tempo, finendo per preferire l'idea del dottor John Snow secondo la quale il colera si diffondeva attraverso l'acqua contaminata da rifiuti umani.\nIn un primo momento il prelato non fu convinto dai sospetti del dottor Snown ed ebbe occasione di mettere per iscritto i suoi dubbi all'amico medico. Convinto di essere nel giusto nei primi mesi del 1855, visit\u00f2 ripetutamente (fino a 4-5 volte) molti parrocchiani della zona per raccogliere dati. Per ogni persona morta di colera il prelato accert\u00f2 i dati anagrafici, il tipo di alloggio occupato, le eventuali disposizioni sanitarie (adempiute o meno), l'ora di inizio dell'attacco fatale di colera ed infine se consumavano acqua attinta alla pompa di Broad Street.\nIl lavoro di John Snow, unitamente alle indagini e ricerche condotte in proprio dal reverendo Whitehead, convinsero il prelato che la pompa di Broad Street fosse effettivamente la causa della gravissima infezione di colera (complessivamente morirono oltre 600 persone) che si diffuse nel quartiere di Broad Street nella tarda estate del 1854. Al termine della sua indagine Whitehead scrisse in un report dal titolo \"Special Investigation of Broad Street\" destinato alla Commissioone d'inchiesta governativa sul colera, che a malincuore era giunto alla conclusione che l'uso dell'acqua della pompa di Broad Street fosse collegato con l'epidemia.\nFu proprio grazie alla attiva collaborazione di Whitehead con il dottor John Snow durante tutta la crisi epidemica (e le indagini approfondite, nonch\u00e9 le interviste dei residenti locali ricoprono una parte importante degli studi) che fu chiaramente possibile identificare nella pompa pubblica di distribuzione dell'acqua su Broad Street (ora Broadwick Street) la fonte dell'epidemia e successivamente, nel corso del monitoraggio dell'andamento dell'infezione, giungere all'identificazione di un vecchio pozzo nero distante solo un metro (tre piedi) dalla zona in cui era stato scavato il pozzo pubblico, come causa della grave contaminazione. Il paziente zero risult\u00f2 infine un bambino che aveva precedentemente contratto il colera da un'altra fonte, i cui pannolini venivano lavati in questo pozzo nero.\nIl lavoro di Whitehead associato allo studio demografico del dottor Snow e le relative osservazioni scientifiche, rappresentarono un precedente fondamentale nella storia della sanit\u00e0 pubblica e sono considerate l'evento fondante della scienza dell'epidemiologia.\nLa commissione scientifica di inchiesta in relazione all'epidemia di colera del 1854 ebbe occasione di citare l'attivit\u00e0 di Whitehead come fondamentale e defin\u00ec il prelato come un \"l'esemplare e infaticabile curato di St. Luke\".\nIl reverendo Whitehead dopo l'estate del 1854 serv\u00ec ancora come sacerdote per molti anni in diverse altre parrocchie di Londra, prima di trasferirsi a Newlands, nel Cumberland nel 1884, e, infine, diventare vicario di Lanercost per ulteriori cinque anni, fino alla sua morte nel 1896."}
{"id": "4952304", "revid": "2091899", "url": "https://it.wikipedia.org/wiki?curid=4952304", "title": "Francesco Nirta", "text": "Biografia.\nLatitante dal 2007, era ricercato per traffico di droga ed armi, omicidio e associazione a delinquere di stampo mafioso. Nirta era stato condannato in primo grado per l'omicidio di Bruno Pizzata nelle campagne di Casignana durante la faida con i Pelle il 4 gennaio 2007, ma non era coinvolto nella strage di Duisburg del 15 agosto dello stesso anno.\nL'omicidio di Pizzata, avvenuto nell'ambito della faida di San Luca tra i Nirta-Strangio e i Pelle-Vottari, fu commesso per vendicare la strage di Natale 2006 in cui fu uccisa Maria Strangio e restarono ferite altre cinque persone tra cui un bambino, il rispettivo marito Giovanni Luca e il fratello Francesco arrestato ad Amsterdam nei Paesi Bassi. Il 20 settembre 2013 Francesco Nirta \u00e8 stato catturato in un lussuoso appartamento a Nieuwegein, vicino ad Utrecht nei Paesi Bassi,\ne poi estradato in Italia due mesi dopo dove lo attendeva una condanna all'ergastolo."}
{"id": "4952306", "revid": "599013", "url": "https://it.wikipedia.org/wiki?curid=4952306", "title": "Cattedrale di San Nicola (Karlovac)", "text": "La cattedrale di San Nicola (in serbo:\"\u0421\u0430\u0431\u043e\u0440\u043d\u0430 \u0446\u0440\u043a\u0432\u0430 \u0421\u0432\u0435\u0442\u043e\u0433 \u041d\u0438\u043a\u043e\u043b\u0435 \u0443 \u041a\u0430\u0440\u043b\u043e\u0432\u0446\u0443\") si trova a Karlovac, in Croazia, ed \u00e8 la cattedrale ortodossa dell'eparchia di Karlovac superiore.\nStoria.\nLa comunit\u00e0 ortodossa locale ottenne l'autorizzazione per la costruzione della cattedrale nel 1784 ed i lavori poterono iniziare l'anno seguente, per terminare nel 1787. La chiesa \u00e8 stata dedicata a San Nicola ed aperta al culto nel 1803. \nLa chiesa fu devastata durante la seconda guerra mondiale e poi di nuovo nel 1991, durante la guerra in Croazia. In seguito la chiesa \u00e8 stata ripetutamente fatta saltare in aria e derubata fino alla distruzione finale nel 1993. Solo nel 2007 la cattedrale \u00e8 stata completamente rinnovata."}
{"id": "4952314", "revid": "228587", "url": "https://it.wikipedia.org/wiki?curid=4952314", "title": "Eparchia di Karlovac superiore", "text": "L'eparchia di Karlovac superiore ( in croato: \"Eparhija gornjokarlova\u010dka\"; in serbo: \"\u0415\u043f\u0430\u0440\u0445\u0438\u0458\u0430 \u0433\u043e\u0440\u045a\u043e\u043a\u0430\u0440\u043b\u043e\u0432\u0430\u0447\u043a\u0430\") \u00e8 un'eparchia della chiesa ortodossa serba con sede nella citt\u00e0 di Karlovac, in Croazia. Essa copre l'area di Banovina, Kordun, Lika, Corbavia, Gorski Kotar, nonch\u00e9 la Croazia settentrionale e l'Istria.\nImportanti monasteri cristiani ortodossi della regione sono Gomirje, vicino a Ogulin, e Komogovina, tra Glina e Kostajnica.\nStoria.\nL'eparchia originariamente denominata \"Eparhija Li\u010dko-Krbavska i Zrinopoljska\" fu fondata nel 1695 dal metropolita Atanasije Ljubojevi\u0107 e autorizzata dall'imperatore Giuseppe I d'Asburgo nel 1707. L'eparchia nel XIX secolo assunse il nome attuale ed assurse come principale centro ecclesiastico della chiesa ortodossa serba nella regione.\nNel 1993 l'antica cattedrale di San Nicola a Karlovac fu distrutta dai croati durante la guerra di indipendenza croata, per essere poi ricostruita nel 2007."}
{"id": "4952318", "revid": "599013", "url": "https://it.wikipedia.org/wiki?curid=4952318", "title": "Sei come me", "text": ""}
{"id": "4952319", "revid": "282094", "url": "https://it.wikipedia.org/wiki?curid=4952319", "title": "Difensisti", "text": ""}
{"id": "4952321", "revid": "297059", "url": "https://it.wikipedia.org/wiki?curid=4952321", "title": "Roentgenterapia", "text": "La Roentgenterapia o R\u00f6ntgenterapia \u00e8 un trattamento medico di radioterapia utilizzato come terapia in associazione contro numerose neoplasie e affezioni infiammatorie della cute. Essa \u00e8 stata cos\u00ec denominata in onore dello scopritore dei raggi x, Wilhelm Conrad R\u00f6ntgen nel 1896.\nEssa si serve di un tipo di raggi X con lunghezza d'onda molto breve e quindi particolarmente penetrante, e mira a distruggere completamente il tumore cercando, quanto pi\u00f9 possibile, di mantenere basso il rapporto tra la dose di radiazione somministrata al paziente e quella assorbita dal focolaio patologico in trattamento.\nPer questa radioterapia vengono utilizzate apparecchiature specifiche, in grado di produrre la radiazione richiesta e dotate di filtri tali da limitare il campo d'azione del fascio di raggi x e circoscriverlo alla zona da trattare."}
{"id": "4952330", "revid": "1543377", "url": "https://it.wikipedia.org/wiki?curid=4952330", "title": "Charles Kittel", "text": "Dal 1951 ricopr\u00ec l'incarico di professore all'universit\u00e0 Berkeley in California, mentre dal 1978 gli fu conferito il ruolo di Professore Emerito.\nBiografia.\nNacque a New York nel 1916. Studi\u00f2 presso l'universit\u00e0 di Cambridge, in Inghilterra, dove, nel 1938 ottenne i Bachelor of Arts. Nel 1941 pubblic\u00f2 la sua tesi, sotto Gregory Breit, presso l'University of Wisconsin\u2013Madison, mentre tra il 1945 ed il 1947 frequent\u00f2 il Massachusetts Institute of Technology. Durante la seconda guerra mondiale fece parte del gruppo di operazioni di ricerca dei sottomarini (SORG). Dal 1947 al 1951 lavor\u00f2 in New Jersey per i Bell laboratories, in particolare sui fenomeni del ferromagnetismo. Dal 1951 al 1978 lavor\u00f2, e insegn\u00f2 presso per la Berkeley University, come ricercatore nel campo della fisica teorica dello stato solido, un settore della fisica della materia condensata. Fu premiato tre volte, nel 1945, 1956 e 1963, con la Guggenheim Fellowships. Molti borsisti noti post-dottorali hanno lavorato con lui, compreso James C. Phillips. Studenti di fisica di tutto il mondo studiano il suo classico testo \u201cIntroduzione alla Fisica dello Stato Solido\u201d, giunto alla sua ottava edizione."}
{"id": "4952335", "revid": "767487", "url": "https://it.wikipedia.org/wiki?curid=4952335", "title": "Claudius Regaud", "text": "Lavoro scientifico.\nNel 1906, Regaud scopr\u00ec che uno degli effetti del trattamento a raggi X \u00e8 la sterilit\u00e0. Dedusse che i raggi X potevano essere utilizzati anche contro le cellule in rapida crescita oltre ai gameti e, quindi, contro i tumori cancerosi. Egli continu\u00f2 a condurre i primi esperimenti in questo campo.\nNel 1912, dall'Istituto del Radium, gli fu conferita la responsabilit\u00e0 del laboratorio Pasteur, con la missione di studiare gli effetti biologici e medici della radioattivit\u00e0, nello stesso periodo in cui a Marie Curie venne conferita la responsabilit\u00e0 dell'attuale laboratorio Curie, per la ricerca nel campo della fisica e della chimica. \nInoltre, avvi\u00f2 un programma per la lotta contro il cancro e condusse ricerche per determinare la durata e il dosaggio ottimale della radioterapia.\nFu anche un pioniere del principio di frazionamento della dose in radioterapia.\nIntitolazione di strade, piazze e palazzi.\nIl centro regionale di lotta contro il cancro di Tolosa porta il suo nome."}
{"id": "4952336", "revid": "105743442", "url": "https://it.wikipedia.org/wiki?curid=4952336", "title": "Ernesto Casnati", "text": "\u00c8 stato il primo fisico italiano ad operare nell'area fisico-medica all'interno di una struttura ospedaliera, affiancando la figura del medico.\nBiografia.\nSi \u00e8 diplomato al liceo scientifico \"Gallio\" di Como e si \u00e8 laureato in Fisica all'Universit\u00e0 di Pavia.\nDal 1953 al 1961 Ernesto Casnati \u00e8 stato responsabile del Servizio di Fisica Medica del Centro Radioterapeutico di Borgo. Nel 1961, fu proposto a Casnati dal Comitato Nazionale per l'Energia Nucleare, CNEN, il trasferimento a Roma per organizzare prima e dirigere poi il Laboratorio di Dosimetria e standardizzazione del Centro di Studi Nucleari della Casaccia. Lasci\u00f2 dunque il Trentino e termin\u00f2 cos\u00ec la sua esperienza presso l'Ospedale di Borgo, dopo aver dato un contributo notevole all'avviamento del Centro. Durante il tempo trascorso in ospedale e al CNEN il suo impegno \u00e8 stato rivolto prevalentemente alla finalizzazione e alla strutturazione delle unit\u00e0 operative che gli erano state affidate, impegno che contribu\u00ec fra l'altro alla preparazione e realizzazione dei \u201cColloqui sui rapporti tra Fisica e Medicina\u201d, tenuti a Roncegno nel 1964, e del corso internazionale di Varenna nel 1964 su \u201cIonizing Radiation Metrology\u201d. L'esperienza acquisita in quel periodo gli consent\u00ec di guidare sino all'ottobre 1974 il Laboratorio di Dosimetria della Casaccia. Si trasfer\u00ec poi all'Universit\u00e0 di Ferrara, dove divenne professore di Fisica nella Facolt\u00e0 di Medicina e Chirurgia ed insegn\u00f2 nel Corso di Laurea in Medicina e Chirurgia e Specializzazione in: anestesiologia, in cardiologia ed in radiodiagnostica. Nel novembre del 2000 raggiunti i limiti d'et\u00e0 smise di lavorare.\nAttivit\u00e0 scientifica.\nNel 1952, grazie a Piero Caldirola, ordinario di fisica teorica e uno dei promotori dell'Associazione italiana di Fisica sanitaria, fu chiamato a collaborare con la Societ\u00e0 Lombarda di Televisione di Milano, rappresentante italiana dell'Atomic Energy of Canada, societ\u00e0 canadese produttrice di unit\u00e0 per telecobaltoterapia. Egli aveva il compito di fornire supporto tecnico per gli aspetti fisici connessi alla promozione delle applicazioni pacifiche dell'energia nucleare, perseguita dalla societ\u00e0. All'inizio degli anni cinquanta il contratto d'acquisto dell'unit\u00e0 di telecobaltoterapia da parte dell'Ospedale di Borgo era gi\u00e0 stato concretizzato, perci\u00f2 Casnati dovette recarsi parecchie volte a Borgo Valsugana per conto della societ\u00e0 milanese per verificare l'idoneit\u00e0 del nuovo edificio che si stava costruendo appositamente per l'inserimento di questa nuova apparecchiatura. Nell'estate del 1953 arriv\u00f2 l'ingegnere canadese Antony Felice, che aveva la responsabilit\u00e0, con il giovane Casnati, del montaggio dell'unit\u00e0 e del controllo del materiale tecnico e degli impianti. Si verific\u00f2 per\u00f2 un ritardo imprevisto nella consegna della sorgente e, terminato il montaggio dell\u2018apparecchiatura, Felice torn\u00f2 a Ottawa e Casnati a Milano. L'arrivo della sorgente costitu\u00ec per l'epoca un evento eccezionale perch\u00e9 non si era mai assistito, sino a quel momento, al trasporto di sorgenti radioattive tanto elevate. \nL\u2018inserimento della sorgente nella testata fu eseguito da un canadese, Fred Boyd. Il contenitore di trasporto, del peso intorno alla tonnellata, fu calato nel bunker, per mezzo di un solido paranco, attraverso un'apposita apertura creata nel soffitto della sala d'attesa del nuovo reparto e avvicinato alla testata dell'unit\u00e0. Una volta inserita la sorgente nella testa dell'unit\u00e0, si procedette al collaudo e alla taratura del fascio, sotto la supervisione di Angelo Drigo.\nA Casnati venne assegnato un incarico non semplice in quanto in Italia l'esperienza di dosimetria non era ancora ben consolidata e nel mondo quella di radioterapia con fotoni d'alta energia era assai limitata. Subito venne riscontrato un problema inerente alla strumentazione dedicata a questo tipo di terapia poich\u00e9 era assai limitata ed erano per\u00f2 indispensabili la valutazione preliminare della distribuzione di dose e la preparazione del piano di cura personalizzato per ottimizzare l'uniformit\u00e0 di dose sull'intero bersaglio neoplastico. Le difficolt\u00e0 tecniche erano tante e di tipo diverso. L'elettronica era a valvole e mancavano gli amplificatori operazionali: le correnti delle camere a ionizzazione pertanto venivano misurate tramite elettrometri a filo o a lamina vibrante per evitare i problemi di deriva degli amplificatori in corrente continua. I fantocci simulatori delle strutture anatomiche dovevano essere realizzati artigianalmente. Il calcolo era effettuato manualmente ed i supporti essenziali per la grafica erano la carta da disegno o quella per lucidi mentre la strumentazione consisteva in riga, squadra, curvilinee, compasso e tavolo da disegno con tecnigrafo. La tomografia computerizzata non esisteva ed \u00e8 facile rendersi conto delle difficolt\u00e0 incontrate nella localizzazione della sede tumorale, nella stima delle sue profondit\u00e0, delle dimensioni e del contorno, avendo normalmente qualche sola fonte d'informazione. Non solo, ma si dovevano localizzare le traiettorie dei fasci individuando i loro punti d'entrata e d'uscita sulla cute del paziente.\nDopo qualche mese che il fisico era stato allontanato da Borgo Valsugana, per volere di Luigi Galvan e sotto consiglio di Claudio Valdagni, gli fu proposto di passare stabilmente alle dipendenze dell'Ospedale. La prospettiva di un lavoro non convenzionale, innovativo, fortemente finalizzato, con spinte verso nuove conoscenze teoriche, sperimentali e tecniche convinse Casnati ad accettare la proposta. La sua collocazione in ruolo non fu semplice, poich\u00e9 non era previsto nella struttura sanitaria nazionale d'allora il Servizio di Fisica Sanitaria o di Fisica Medica. \nPoco dopo, si sostitu\u00ec, nel trattamento dei tumori superficiali la plesioterapia con la brachiterapia, usando apparecchi contenenti sorgenti sigillate di radium-226. All\u2018inizio del 1955 Casnati si rec\u00f2 insieme a Valdagni a Manchester, per un soggiorno di studio presso il Physics Department del Christie Hospital and Holt Radium Institute. A quel tempo i grossi centri di radioterapia britannici erano impegnati in un programma nazionale di studio sperimentale sugli effetti dosimetrici, radiobiologici e clinici dei fotoni d'alta energia, a cui appartengono anche quelli emessi dalle unit\u00e0 di telecobaltoterapia.\nNegli anni successivi il Centro di radioterapia si arricch\u00ec di nuove apparecchiature: una per la roentgenterapia convenzionale, un'altra per la roentgenterapia pendolare e, poi, di un'unit\u00e0 per telecobaltoterapia pendolare. I lavori del 1953 portarono alla costruzione di un nuovo piano interrato dedicato alla radioterapia ma poich\u00e9 il lavoro dei fisico diventava sempre pi\u00f9 importante e impegnativo questo nuovo spazio non era pi\u00f9 sufficiente per questo fu allestito in una struttura preesistente un laboratorio di fisica radiologica sperimentale. Poco dopo, nel 1958, a Casnati venne assegnato Aldo Voltolini il cui aiuto risult\u00f2 particolarmente prezioso quando, nel 1959 fu installato un betatrone da 18 MeV. Voltolini si dedic\u00f2 con grandissimo impegno all'apprendimento delle conoscenze specifiche e divenne presto un coadiutore essenziale. Successivamente, oltre alla dosimetria clinica nella radioterapia con fotoni d'alta energia, con sorgenti di radium-226 e con elettroni d'alta energia, si dovettero affrontare anche gli aspetti di fisica radiologica legati alla radiodiagnostica e alla radioprotezione. Le elaborazioni e i risultati sono stati presentati per lo pi\u00f9 su riviste scientifiche italiane e alcuni sono stati anche materiale per la lezione \u201cPhotagraphic dosimetry\u201d tenuta al XXX Corso della Scuola Internazionale di Fisica \u201cEnrico Fermi\u201d a Varenna nel 1963.\nOnorificenze e riconoscimenti.\nQualche mese dopo aver terminato il suo lavoro presso l'Universit\u00e0 di Ferrara, l'American Association of Physicists in Medicine, della quale era membro ordinario da molti anni, gli confer\u00ec il titolo di membro emerito.\nNel 2008 ha preso parte presso l'auditorium di Borgo Valsugana insieme a Claudio Valdagni e Aldo Voltolini alla presentazione de \u201cL'atomica della salute\u201d, libro della fisica Monica Ropele nel quale \u00e8 stato citato.\nAltri collegamenti scientifici sono le appartenenze, come membro, a:\nPubblicazioni.\nL'attivit\u00e0 scientifica \u00e8 documentata da numerose pubblicazioni, tra le pi\u00f9 importanti ci sono:"}
{"id": "4952337", "revid": "599013", "url": "https://it.wikipedia.org/wiki?curid=4952337", "title": "Giuseppe Furlani", "text": "Biografia.\nStudi\u00f2 diritto all'Universit\u00e0 di Graz, e in seguito filologia orientale, e consegu\u00ec il dottorato nel 1913. Dopo una visita di studio al British Museum di Londra, dove analizz\u00f2 i manoscritti siriani, divent\u00f2 insegnante al Cairo di arabo e inglese al liceo italiano. Dopo aver effettuato numerosi viaggi in Egitto e in tutto il Vicino Oriente, ritorn\u00f2 in Italia dove ottenne l'abilitazione in filologia semitica all'Universit\u00e0 degli Studi di Torino. Nel 1924 divent\u00f2 professore di arabo e babilonese all'Universit\u00e0 degli Studi di Firenze. Organizz\u00f2 allora la prima e unica campagna di scavi italiana in Mesopotamia, a Qasr Shamamuk. Nel 1932 l'Accademia d'Italia gli confer\u00ec il \"Premio Mussolini\" per le discipline storiche. Nel 1940 inaugur\u00f2 la prima cattedra di assiriologia e antichit\u00e0 orientali all'Universit\u00e0 degli Studi di Roma \"La Sapienza\". Nel 1951 divent\u00f2 direttore dell'\"Istituto di Studi Orientali\" di Roma.\nFu autore di numerosissime opere in ambito archeologico, assiriologico e sulle religioni del Vicino Oriente antico."}
{"id": "4952339", "revid": "1543377", "url": "https://it.wikipedia.org/wiki?curid=4952339", "title": "Leonziade (generale)", "text": "Biografia.\nAlle Termopili Leonziade comand\u00f2 le truppe tebane nell'esercito greco. Secondo Erodoto quelle truppe vennero controvoglia e, quando il re di Sparta Leonida rimand\u00f2 in patria il grosso degli alleati, furono trattenute pi\u00f9 come ostaggi che alleati.\nNella battaglia combattuta dopo che i Persiani erano stati condotti oltre Callidromo, dato che non c'era alcuna speranza di vittoria per i Greci, Leonziade e gli uomini sotto il suo comando si arresero al nemico e ottennero un alloggio. Erodoto dice, per\u00f2, che alcuni di loro furono comunque uccisi dai barbari e che la maggior parte dei sopravvissuti, compreso Leonziade, furono marchiati come schiavi per ordine di Serse. \nPlutarco \u00e8 in disaccordo con questa versione dei fatti in \"Della Malignit\u00e0 di Erodoto\", anche se non \u00e8 certo che quest'opera sia sua: afferma inoltre che a guidare i Tebani fu Anassandro, e non Leonziade."}
{"id": "4952340", "revid": "599013", "url": "https://it.wikipedia.org/wiki?curid=4952340", "title": "Fucina Zanghellini", "text": "L'antica fucina (\"fusina\") Zanghellini si trova a Villa Agnedo in Valsugana, fa parte del Museo degli usi e costumi della gente trentina e dell'Ecomuseo della Valsugana. Questo museo pu\u00f2 essere definito come museo della memoria, in quanto sono raccolti strumenti ed oggetti che sono testimoni dell'antica professione del fabbro.\nQuesta esposizione nasce per volont\u00e0 di Paolo Zanghellini, che intendeva raccontare la storia dei propri antenati fabbri e \nfar conoscere questa professione dimenticata da molti. \nPoco dopo la chiusura della fucina negli anni 70, Paolo Zanghellini trasform\u00f2 l'edificio in un'esposizione permanente degli strumenti di lavoro e dei prodotti del fabbro. Egli si impegna anche a raccogliere testimonianze riguardanti la fucina di Villa Agnedo, che divengono di anno in anno parte integrante del museo.\nStoria.\nLa fucina ha origine sul finire del \u2018700, ma \u00e8 solo nei primi anni del \u2018900 che viene documentata e diviene parte della famiglia Zanghellini. \nAgli inizi dell'Ottocento il fabbro era Gervasio Zanghellini, il quale grazie ai suoi prodotti permetteva la coltivazione delle terre e l'abbattimento degli alberi: egli infatti forgiava asce, vomeri, pentole, zappe e tutti gli utensili necessari alla vita di paese. A Villa Agnedo si disponeva inoltre di un mugnaio, due falegnami, un ciabattino e di un commerciante di vini che rendevano assieme il paese autosufficiente economicamente.\nOltre ai paesani il fabbro aveva come committenti anche i signori del vicino Castel d'Ivano i quali gli ordinavano ingenti opere che resero la fucina benestante ed ancora pi\u00f9 utile alla realt\u00e0 del luogo.\nLa successione dei proprietari ha inizio nel 1859 con Giovanni Bertoli, il quale a causa dei debiti contratti cedette l'attivit\u00e0 ad un ricco contadino di Agnedo, Michele Sandri. Quest'ultimo tuttavia non conoscendo l'arte si vide costretto a cederla a sua volta a Leopoldo Sandon\u00e0, un fabbro di professione che rese un grande servigio alla fucina. In seguito alla sua morte la moglie ricerc\u00f2 un altro fabbro e trov\u00f2 Gervasio Zanghellini di Strigno, il quale aveva svolto un apprendistato alla fucina Rigotti di Scurelle e che era molto abile in questo lavoro. Gervasio prende in gestione la fucina nel 1891 e nell'autunno del 1892 ne diviene effettivo proprietario. Nel 1893 si presenta il lavoro pi\u00f9 importante che si trover\u00e0 a svolgere ovvero la costruzione degli apparati metallici, come campane e croci, della chiesa di Agnedo.\nIl novecento si apre con la 2\u00b0 rivoluzione industriale che finalmente porta la ferrovia e nuovi macchinari anche in Valsugana. Gervasio non far\u00e0 tuttavia in tempo a comprarne nessuno in quanto scoppi\u00f2 la Grande Guerra che lo porter\u00e0 a combattere e a lasciare la sua famiglia, che andr\u00e0 profuga in Italia. Si ritroveranno solo nel 1919 quando, una volta tornati ad Agnedo, si occuparono della riparazione dell'edificio di lavoro e dei macchinari danneggiati dalla guerra. Anche il figlio Domenico lavora nel frattempo con il padre ed \u00e8 grazie a lui se riusciranno ad appropriarsi di una piegatrice metallica che trover\u00e0 sulle trincee austriache, dove cercava rottami di ferro da fondere. Uno di questi pezzi di ferro procurer\u00e0 tuttavia la morte di Gervasio, il quale era venuto in possesso di un tubo metallico che poi si riveler\u00e0 una mina, la quale venuta a contatto con il calore esplose di fronte a lui uccidendolo sul colpo.\nLa propriet\u00e0 della fucina passa quindi nelle mani di Domenico il quale prosegue con il lavoro paterno fino allo scoppio della Seconda guerra mondiale quando verr\u00e0 chiamato a Roma in qualit\u00e0 di pompiere. Mentre egli si trova a Roma la SIT (Societ\u00e0 idroelettrica trentina) costru\u00ec degli stabilimenti sul torrente Chieppena, che passava appunto per Villa Agnedo e da cui la fucina traeva l'energia necessaria per funzionare. Per questa azienda la fucina era tuttavia un ostacolo e proposero quindi a Domenico energia elettrica gratis per 25 anni, pur di lasciare libero il fiume; una volta firmato il contratto passarono tre anni prima di liberarsi dell'acqua ed adottare l'elettricit\u00e0.\n\u00c8 nel dopoguerra che le cose precipitano: il piano Marshall americano porta innovazioni nelle citt\u00e0 e le persone non usufruirono pi\u00f9 dei piccoli artigiani ma predilessero le grandi industrie. Negli anni '70 la fucina non \u00e8 pi\u00f9 di alcun servigio a nessuno e per questo si spegneranno i fuochi e verr\u00e0 chiusa.\nCollezione.\nLa Fucina Zanghellini possiede al suo interno una collezione di utensili ad uso del fabbro e anche di prodotti finiti. Per la produzione di questo oggetti si serviva di una fornace (\u2018f\u00f2rgia\u2019) in cui bruciavano del carbone grasso (\u2018c\u00f2l\u2019) che veniva costantemente tenuto a temperature elevate dall'aria prodotta dalla ruota idraulica (\u2018r\u00f2a\u2019) che si immergeva nel fiume Chieppena. La ruota idraulica ad impatto superiore \u00e8 il motore della fucina e assolve a svariati compiti fondamentali: serve a far funzionare il maglio (\u2018majo\u2019), indispensabile per un fabbro, fa ruotare la pietra arenaria della mola (\u2018m\u00f2la\u2019) ed infine immette aria nei fucinali attraverso la soffiatrice idraulica (\u2018b\u00f2te de l'\u00f2ra').\nIl maglio (\u2018majo\u2019) non \u00e8 altro che un gigantesco martello che ricade sull'incudine ad intervalli regolari e che in questo caso \u00e8 comandato dai denti fissati sul suo asse principale\nLa mola (\u2018m\u00f2la\u2019) \u00e8 utilizzata per rifinire ed affilare gli attrezzi dotati di lama\nLa soffiatrice idraulica (\u2018b\u00f2te de l'\u00f2ra') \u00e8 stata progettata da illustri ingegneri nel corso del medioevo e il suo funzionamento consiste nel fatto che l'acqua cadendo verticalmente all'interno della botte genera numerosi gorghi, prima di fuoriuscire dallo scarico, i quali generano un movimento d'aria e una conseguente pressione che grazie ad appositi condotti \u00e8 trasportata nel fucinale.\nSono inoltre necessario al fabbro tinozze ricolme di acqua fredda, per le zappe o i picconi, o di olio, per far raffreddare gli strumenti da taglio. L'esposizione comprende inoltre alcune incudini, svariate tenaglie (\u2018tenaie\u2019), pinze, morse e martelli (\u2018maz\u00f2ti\u2019), nonch\u00e9 zappe (\u2018zapa\u2019), picconi, accette (\u2018manarini\u2019). \nLa fucina Zanghellini, come tutte le fucine, applicava sui propri prodotti un marchio ZDA, che contraddistingueva i suoi prodotti da quelli altrui."}
{"id": "4952345", "revid": "281944", "url": "https://it.wikipedia.org/wiki?curid=4952345", "title": "Aeroporto Rabah Bitat", "text": ""}
{"id": "4952347", "revid": "281944", "url": "https://it.wikipedia.org/wiki?curid=4952347", "title": "Aeroporto di Annaba", "text": ""}
{"id": "4952351", "revid": "478814", "url": "https://it.wikipedia.org/wiki?curid=4952351", "title": "Tar\u014d Daniel", "text": "Ha vinto in carriera un titolo nel circuito maggiore all'Istanbul Open 2018 e ha raggiunto il 64\u00ba posto del ranking mondiale nell'agosto 2018. Vanta inoltre diversi altri titoli vinti in singolare nei tornei minori. Ha fatto il suo esordio nella squadra giapponese di Coppa Davis nel 2014.\nBiografia.\nNasce a New York da padre statunitense e madre giapponese e quando ha sei mesi la famiglia si trasferisce a Tokyo. Incoraggiato dal padre, che ha un passato da giocatore nei college statunitensi, inizia a giocare a tennis con una certa riluttanza a sette anni su campi in terra battuta alla periferia della capitale giapponese. Dopo qualche anno si appassiona al gioco, gioca con costanza e i modelli a cui si ispira nell'adolescenza sono Roger Federer e Andy Roddick. In seguito il lavoro del padre porta la famiglia a trasferirsi prima in Italia e poi in Argentina. Tar\u014d Daniel viene mandato con la sorella Kana a formarsi all'Accademia TenisVal di Valencia, sui campi in terra battuta in cui si allenano campioni come David Ferrer e Sara Errani. Rimarr\u00e0 ad allenarsi a Valencia per i successivi 10 anni e in seguito, quando non \u00e8 impegnato nei tornei, passa il tempo nelle sue case di New York e Tokyo. Parla fluentemente in inglese, giapponese e spagnolo. Nel 2014 accetta l'offerta di rappresentare il Giappone in Coppa Davis.\nCarriera.\nJuniores.\nTra gli juniores gioca nell'ITF Junior Circuit tra il 2008 e il 2011, vince solo tre titoli in tornei minori in singolare ma riesce comunque a raggiungere la 20\u00aa posizione del ranking mondiale nel gennaio 2011.\n2010-2014, primi titoli ITF da professionista e prima finale Challenger.\nFa la sua prima apparizione tra i professionisti nel 2010 e nel maggio 2011 vince i primi incontri e raggiunge la semifinale al torneo ITF Spain F14. Nel giugno del 2012 alza il suo primo trofeo sconfiggendo nella finale dello Spain F15 Alexander Lobkov per 7-5, 7-5. Nell'agosto successivo viene sconfitto al suo primo incontro nel tabellone principale di un torneo Challenger a Segovia. A novembre disputa a Yokohama la sua prima semifinale Challenger, nel corso del torneo sconfigge per la prima volta un top 100 del ranking ATP, il n\u00ba 66 Tatsuma It\u014d, e il luned\u00ec successivo fa il suo ingresso nella top 300 della classifica mondiale. Nel gennaio 2013 gioca per la prima volta le qualificazioni di un torneo ATP a Doha, vince i primi due incontri e viene eliminato in quello decisivo da Daniel Evans. In ottobre vince l'ultimo torneo ITF in cui gioca in carriera e chiude l'esperienza con quattro titoli nelle nove finali disputate. Il mese dopo raggiunge la prima finale Challenger a Yeongwol e perde in due set contro Bradley Klahn.\n2014, esordio nel circuito maggiore e in Coppa Davis, top 200 nel ranking.\nNel febbraio del 2014 supera per la prima volta le qualificazioni di un torneo ATP a Vi\u00f1a del Mar. Al suo esordio nel tabellone principale supera Thomaz Bellucci, al secondo turno ha la meglio sul n\u00ba 61 ATP Federico Delbonis e viene eliminato nei quarti di finale da Nicol\u00e1s Almagro. Con questo risultato guadagna 36 posizioni nel ranking e raggiunge la 190\u00aa. In aprile esordisce con il Giappone in Coppa Davis nella sfida persa 5-0 contro la Repubblica Ceca e perde entrambi i singolari in cui viene schierato. Quell'anno disputa le qualificazioni in tutti e quattro i tornei del Grande Slam, le supera per la prima volta in agosto agli US Open e viene eliminato al primo turno da Milos Raonic. In settembre perde la finale del Challenger di Siviglia contro Pablo Carre\u00f1o Busta.\n2015, primi tre titoli Challenger e top 100.\nNell'aprile 2015 vince il suo primo titolo Challenger a Vercelli battendo in finale in tre set Filippo Volandri. Il mese dopo supera le qualificazioni al Roland Garros e perde al primo turno contro Fernando Verdasco. Nel corso della stagione supera le qualificazioni in altri quattro tornei del circuito ATP e vincer\u00e0 un solo incontro in ottobre a Valencia. In giugno vince il Challenger di F\u00fcrth sconfiggendo in finale Albert Monta\u00f1\u00e9s per 6-3, 6-0. Nella sfida dei play off di Davis contro la Colombia perde il primo singolare ma si riscatta nell'ultima giornata battendo in tre set nell'incontro decisivo Alejandro Falla, regalando al Giappone la vittoria per 3-2 e la permanenza nel Gruppo Mondiale. La vittoria in novembre su G\u014d Soeda nella finale del Challenger di Yokohama lo porta per la prima volta nella top 100 del ranking, al 93\u00ba posto.\n2016, terzo turno alle Olimpiadi di Rio de Janeiro, un titolo Challenger.\nNel marzo 2016 raccoglie solo cinque giochi contro Andy Murray nel primo singolare della sfida di Davis persa 3-1 contro la Gran Bretagna. In aprile vince il suo primo incontro in un torneo Masters 1000 a Monte Carlo sconfiggendo Adrian Mannarino. Supera per la prima volta il primo turno in una prova dello Slam in maggio al Roland Garros, approfittando del ritiro di Martin Kli\u017ean al quinto set. In agosto fa il suo esordio olimpico ai Giochi di Rio e al primo turno supera in due set il n\u00ba 23 del mondo Jack Sock, che in quell'edizione dei giochi conquister\u00e0 la medaglia d'oro nel doppio misto e quella di bronzo nel doppio maschile; sconfigge in due set anche Kyle Edmund e viene eliminato al terzo turno dal futuro finalista Juan Mart\u00edn del Potro con il punteggio di 7-6, 1-6, 2-6. La settimana successiva vince il suo quarto titolo Challenger a Cordenons con il successo su Daniel Gimeno-Traver, mentre a novembre perde la finale del Kobe Challenger contro John Millman.\n2017, un titolo Challenger e primi incontri vinti in tornei del Grande Slam.\nNel marzo del 2017 vince il Challenger argentino di Tigre battendo in finale in tre set il padrone di casa Leonardo Mayer. In maggio raggiunge per la seconda volta i quarti di finale in un torneo ATP dell'Estoril e viene sconfitto al terzo set dal n\u00ba 28 ATP Gilles Muller. A fine mese vince il suo primo incontro in uno Slam al Roland Garros (l'anno prima aveva passato il turno per il ritiro dell'avversario), superando Jerzy Janowicz in tre set e al secondo turno cede in quattro set a Pablo Carre\u00f1o Busta; a fine torneo sale all'85\u00aa posizione mondiale. In agosto supera il primo turno anche agli US Open e al secondo perde in quattro set dopo avere vinto il primo contro il n\u00ba 1 del mondo Rafael Nadal. Nel corso della stagione perde quattro finali nei Challenger di Maui, Lisbona, Ningbo e Canberra.\n2018, primo titolo ATP, vittoria su Djokovic e 64\u00ba nella classifica mondiale.\nNel marzo del 2018 ottiene a Indian Wells la vittoria pi\u00f9 importante della carriera sconfiggendo al secondo turno il pluricampione Slam Novak Djokovic con il punteggio di 7-6, 4-6, 6-1. Nel maggio successivo supera per la prima volta in carriera i quarti di finale in un torneo ATP all'Istanbul Open e vince il suo primo di titolo di categoria, elimina nell'ordine Matteo Berrettini e Aljaz Bedene in due set, nei quarti supera in rimonta Rogerio Dutra Silva e in semifinale Jeremy Chardy. Trionfa in finale battendo Malek Jaziri per 7-6, 6-4 e si porta all'82\u00ba posto mondiale. Continua a salire nel ranking in estate ottenendo altri buoni risultati, raggiunge i quarti di finale nei tornei su terra di Gstaad e Kitzbuhel, ai quali si aggiunge la semifinale conquistata in agosto sul cemento di Winston Salem, dove elimina tre top 100 prima di essere sconfitto dal futuro campione del torneo Daniil Medvedev. Questa serie di piazzamenti gli valgono il best ranking di n\u00b0 64 del mondo il 27 agosto 2018. Nel finale di stagione non va oltre il secondo turno raggiunto a fine settembre a Shenzhen e chiude il 2018 al 77\u00ba posto mondiale.\n2019-2020, quarti di finale a Tokyo e due titoli Challenger.\nIl primo risultato di rilievo del 2019 sono i quarti di finale raggiunti in aprile al torneo ATP di Marrakech, ma a inizio maggio perde i punti guadagnati con il successo all'Estoril l'anno prima ed esce dalla top 100. Tre settimane pi\u00f9 tardi arriva nei quarti anche a Ginevra, dopo avere sconfitto al secondo turno il n\u00ba 37 ATP Cristian Gar\u00edn, e viene eliminato da Jarry. In ottobre raggiunge i quarti anche all'ATP 500 di Tokyo sconfiggendo il n\u00ba 14 ATP Borna \u0106ori\u0107 e il 56 Jordan Thompson prima di essere eliminato da John Millman. Nei tornei Challenger del 2019 raggiunge sette volte i quarti di finale senza mai superarli. Nel febbraio 2020 torna al successo in un Challenger dopo tre anni a Burnie battendo in finale Yannick Hanfmann. La stagione \u00e8 caratterizzata dalla lunga pausa del tennis mondiale dovuta alla pandemia di COVID-19 e Daniel non ottiene grandi risultati nel circuito ATP, superando il primo turno solo a Pune in gennaio. Il 1\u00ba novembre conquista il secondo Challenger stagionale ad Amburgo grazie alla vittoria in finale su Sebastian Ofner.\n2021-2022, una semifinale ATP e terzo turno agli Australian Open.\nNel 2021 supera le qualifiche all'Australian Open ed esce al primo turno. Due settimane dopo supera il primo turno al torneo ATP di Singapore. In aprile torna a disputare una semifinale ATP a Belgrado, dove viene ripescato come \"lucky loser\". Sconfigge tra gli altri il n\u00ba 43 ATP John Millman prima di essere eliminato dal n\u00ba 10 del mondo e futuro vincitore del torneo Matteo Berrettini, al quale strappa un set. Nel periodo successivo i migliori risultati sono due semifinali Challenger e il secondo turno raggiunto in ottobre a Indian Wells. Alle Olimpiadi di Tokyo viene eliminato al primo turno sia in singolare che in doppio. Supera le qualificazioni nei primi due impegni del 2022, viene eliminato da Tommy Paul dopo aver sconfitto Lorenzo Musetti ad Adelaide e per la prima volta arriva al terzo turno in una prova dello Slam agli Australian Open, dove batte in tre set Andy Murray e viene sconfitto dal n\u00ba 10 del mondo Jannik Sinner dopo aver vinto il primo parziale.\nRisultati in progressione.\n\"Aggiornati alla fine degli Australian Open 2022.\""}
{"id": "4952357", "revid": "15756", "url": "https://it.wikipedia.org/wiki?curid=4952357", "title": "Ecomuseo della Valsugana", "text": "LEcomuseo della Valsugana nasce nel 2012 ed \u00e8 composto dai comuni di Bieno, Castel Ivano, Ospedaletto, Samone\ne Scurelle. Esso intende valorizzare, la cultura popolare, la memoria collettiva ed il territorio che va dal torrente Maso fino al fiume Brenta, investendo dunque gran parte della Valsugana orientale. L'Ecomuseo ha la sua sede presso la biblioteca Albano Tomaselli di Strigno e collabora inoltre con il circolo Croxarie. L'ecomuseo si trova in Valsugana, a 90\u00a0km da Padova e a 40\u00a0km da Trento, \u00e8 raggiungibile percorrendo la SS 47.\nProgetti promossi.\nI progetti promossi dall'Ecomuseo sono:\nStoria.\nL'Ecomuseo della Valsugana nasce originariamente in unione al Tesino, in quello che era l'ecomuseo del Viaggio. Questa organizzazione investiva i territori compresi tra Villa Agnedo e Castello Tesino, ed aveva lo scopo di salvaguardare le testimonianze storico-culturali ed il paesaggio pressoch\u00e9 incontaminato del territorio. La Valsugana Orientale e la conca del Tesino sono infatti luoghi abitati fin dal mesolitico e hanno visto lo stanziamento di popolazioni retiche, la dominazione romana, come testimoniato dalla Via Claudia Augusta Altinate, la dominazione veneziana fino a quella asburgica. Le testimonianze di queste dominazioni sono custodite dai 9 comuni che facevano parte dell'Ecomuseo del Viaggio: Spera, Samone, Strigno, Castello Tesino, Cinte tesino, Pieve Tesino, Villa Agnedo, Ivano Fracena e Bieno. Per quanto riguarda la dimensione naturalistica, l'ecomuseo pu\u00f2 vantare paesaggi alpini, disseminati di malghe, ricchi di sorgenti e di specie vegetali e animali anche molto rare\nIn seguito alla scissione del Tesino, che ha fondato l'Ecomuseo del Tesino terra di viaggiatori, si \u00e8 creato nel 2012 l'Ecomuseo della Valsugana, che viene ufficialmente riconosciuto dalla Provincia Autonoma di Trento con delibera di giunta n\u00ba 2260 del 19 ottobre 2012, che lo ha compreso nella Rete degli Ecomusei del Trentino.\nBieno.\nIl paese di Bieno si trova sulla formazione morenica nota come \u201cBalconcino della Valsugana\u201d a met\u00e0 tra la Valsugana orientale e la Conca del Tesino, a 815\u00a0m s.l.m. \u00e8 raggiungibile una volta lasciata la SS 47 ed aver proceduto per 7\u00a0km in direzione nord est. Bieno \u00e8 conosciuto per i commercianti girovaghi del passato e per gli scalpellini estrattori di granito dalle Cava del Monte Rava. Bieno \u00e8 inoltre il luogo di partenza di molte escursione sulla catena del Lagorai.\nStoria.\nIl paese \u00e8 di origine pre-romana, anche se \u00e8 solamente con il periodo romano che divenne importante in quanto vi si era stabilito un insediamento a guardia della via Claudia Augusta. Durante il medioevo questo insediamento prese corpo e divenne parte della giurisdizione del conte vescovo di Feltre. In tempi moderni \u00e8 passato dalle mani asburgiche a quelle italiane e durante la guerra il paese \u00e8 stato pesantemente bombardato.\nSacre dimore.\nIl luogo sacro principale di Bieno \u00e8 la secolare chiesa di San Biagio, unica nell'Ecomuseo ad essere stata risparmiata dai bombardamenti del primo conflitto mondiale. Essa sorge al limitare dell'abitato dove gi\u00e0 in precedenza c'era un luogo di culto. Le prime notizie riguardanti la sua costruzione risalgono al 1531; \u00e8 noto inoltre che nel 1533 venne ampliata e che venne completata nel 1606. All'interno della chiesa sono di particolare interesse il fonte battesimale del 1576, con vasca baccellata in marmo giallino, il battistero del 1587 e il campanile di 25 m ben visibile dal paese, ultimato nel 1603. Sono inoltre presenti un affresco settecentesco nell'abside, una pala di San Biagio dipinta da Orazio Gaigher ed una statua lignea scolpita da Ferdinando Demez.\nLa chiesa parrocchiale di Bieno ospita nel sottotetto durante l\u2019estate una vasta colonia di \"Rhinolophus hipposideros\", dei pipistrelli che si stabiliscono in questo luogo tranquillo per accudire i piccoli. Durante l'autunno il luogo funge invece da stazione di passaggio per i maschi che migrano verso zone pi\u00f9 calde. Questa colonia \u00e8 una delle pi\u00f9 importanti del Trentino orientale.\nPoco lontano dal paese di Bieno si trova la frazione di Casetta, a 880\u00a0m s.l.m. I luoghi di maggior interesse sono la chiesetta di San Rocco del 1910 e l'antico caseificio, che ospita una mostra visitabile dal pubblico.\nAbitanti illustri.\nGli abitanti pi\u00f9 famosi di Bieno sono:\nPercorsi naturalistici.\nIl territorio di Bieno \u00e8 caratterizzato da un patrimonio naturalistico e paesaggistico incontaminato. Sono molti i percorsi adatti ad ogni tipo di et\u00e0 che portano per boschi, prati e montagne. L'attrazione pi\u00f9 importante \u00e8 il tiglio secolare, pianta poco sviluppata in Trentino, sul giardino retrostante il maso Weiss con una chioma di 700\u00a0m\u00b3.\nUn'altra interessante passeggiata parte dal vicino ponte Lusumina attraverso la strada di campagna \u201cLasta-Castrozze\u201d; camminando lungo questo percorso si possono vedere il Mulino Melchiori, che contiene un'esposizione delle strumentazioni utili al mugnaio, il laghetto artificiale per la pesca sportiva e poco prima dell'abitato ci si pu\u00f2 imbattere nei tradizionali masi con muratura a secco, i cosiddetti maso-fratta a struttura medioevale, collegati da percorsi in selciato che attraversano campagne e boschi, in cui si possono vedere i castagni secolari che vantano il marchio DOP \u201cMarone tentino\u201d. Risalendo infine verso Bieno troviamo coltivazioni di piccoli frutti sul \u201cPianoro di Bieno\u201d, da cui si pu\u00f2 ammirare la Valsugana e i suoi paesi.\nUn altro percorso realizzabile con facilit\u00e0 consiste nella vista ai \u201cboali\u201d di Bieno, nel Bosco della Guizza, che vengono considerati opere importanti dal punto di vista della tutela idrogeologica. Furono costruiti a partire dal 1910 e hanno preservato le campagne dai disagi dovuti alle piogge e alle nevicate.\nLa cascatella alla sorgente Pison \u00e8 un altro esempio della natura incontaminata del luogo.\nMalghe.\nSulle montagne del comune di Bieno sono visitabili le malghe di Rava di Sopra e di Sotto, Fierollo di Sopra e di Sotto. Il WWF inoltre ha pensato di fare di Malga Rava di Sopra una casa per l'eventuale Parco Naturale del Lagorai. Si possono inoltre notare laghi di origine glaciale come il lago Primo, il lago di Mezzo ed il lago Grande.\nIvano Fracena.\nIl comune di Ivano Fracena, a 452\u00a0m s.l.m., \u00e8 tra i pi\u00f9 piccoli del Trentino ed era anticamente diviso in due villaggi separati, quello di Ivano, collocabile sotto l'omonimo castello, e quello di Fracena alla base del monte Lefre.\nCastel d'Ivano.\nIl castello \u00e8 chiaramente il simbolo dell'abitato, le sue origini, sebbene non siano documentate, risalgono al periodo romano quando una guarnigione vi era stabilita per il presidio della Via Claudia Augusta. Oggi non \u00e8 visibile l'impianto romano, \u00e8 invece presente quello medioevale, di cui si ha notizia grazie ad un documento del 1187. Nel 1413 il castello divenne dominio del casato degli Asburgo i quali lo assegnavano come feudo pignoratizio di signore in signore. \u00c8 solo dal 1750 che il castello ottiene dei proprietari stabili: i conti Wolkenstein-Trostburg, che furono proprietari del \u2018feudo regale, nobile, antico e perpetuo\u2019 fino al 1923.\nL'impianto originario \u00e8 costituito da un recinto che si dirama attorno al mastio, tuttavia furono apportate modifiche nel corso dei secoli, in particolare nella prima met\u00e0 del XV secolo quando il castello venne ristrutturato e diviso in due edifici separati: il castello di qua, vicino al torrione, e il castello di l\u00e0 pi\u00f9 ad occidente. Queste due parti vennero poi unite nel 1631 da una loggia ed entrambi sono collegati al mastio attraverso il cammino di ronda, cammino che \u00e8 uno dei 3 soli esempi in tutto il Trentino.\nIl mastio ha una base rettangolare di 11 x 7\u00a0m e si innalza per circa 30\u00a0m, \u00e8 costruito con grossi blocchi di granito e di pietra calcarea. La sommit\u00e0, che un tempo presentava merlature ghibelline, oggi sostiene un tetto cuspidato sormontato da una cella che conteneva la campana del giudizio. Sulle pareti si possono inoltre vedere ancora gli stemmi dei vari feudatari che vi hanno risieduto nel corso dei secoli: i Trapp, i Capitani Tirolesi, i Conti del Tirolo, gli Scaligeri, i Carrara di Padova, i Wolkenstein. Lo stemma dei Carrara, del 1375, \u00e8 quello che si \u00e8 conservato di pi\u00f9 nei secoli e oggi \u00e8 lo stemma del castello.\nAl castello si pu\u00f2 accedere sia dall'entrata principale ad Ivano, creata nel XV secolo, sia dalla parte della Valle delle Cesure, che comprende l'abitato di Villa Agnedo. L'ingresso principale \u00e8 affiancato ad una torre scalare gotica con gli stemmi dei primi capitani tirolesi.\nSulla spianata del Sagr\u00e0 sarebbe dovuta esserci una chiesa cimiteriale dedicata a San Giovanni Battista, oggi \u00e8 presente invece un parco con una vicina riserva naturale.\nDurante il primo conflitto mondiale, il castello divenne presidio del Comando delle truppe italiane ed i conti Wolkenstein lo abbandonarono. Divenne poi propriet\u00e0 degli Studacher che provvidero a restaurarlo in seguito ai danneggiamenti subiti durante la guerra.\nIl castello ha ospitato illustri personaggi, come l'imperatrice Augusta Vittoria ed Eleonora Duse. Il personaggio pi\u00f9 conosciuto nei paesi circostanti, che ebbe residenza qui nel XIV secolo, \u00e8 Biagio II o \u2018Biagio delle Catellare\u2019, il quale ebbe la fama di essere uno spregevole e sanguinoso tiranno. Ancora oggi si rievocano ogni 4 anni i momenti in cui venne arrestato, processato in Tesino e poi impiccato.\nOggi il castello \u00e8 sede del Centro Culturale \u201cCastel Ivano Incontri\u201d, che organizza numerose mostre d'arte contemporanea ed eventi culturali.\nSacre dimore.\nPer quanto riguarda la dimensione sacra, il paese di Ivano Fracena pu\u00f2 vantare una chiesetta votiva dedicata a San Vendemiano, la quale sorge in un bosco ad est di Fracena. Le prime notizie riguardanti la chiesetta risalgono al 1531 dopo la visita del vicario di Feltre Battista Romagno. Si esegu\u00ec un restauro nel 1622, a spese del Castel d'Ivano, durante il quale venne realizzata una pala d'altare, con san Vendemiano, santa Lucia e la Madonna con Bambino, che tuttavia fu rubata durante la Prima guerra mondiale. Nel 1922, nel 1981 venne nuovamente restaurata e nel 2004 la Provincia Autonoma di Trento rifece il tetto a scandole, l'intonacatura dell'esterno e della pala di San Vendemiano assieme a San Luca. La leggenda narra che gi\u00e0 nel XVI secolo esistesse un eremo dedicato a San Vendemiano, in cui vivevano alcuni eremiti che custodivano la chiesetta, e che vi fosse anche il villaggio di Careno in cui un giorno un viandante cerc\u00f2 rifugio per la notte che tuttavia gli venne rifiutato e per questo si rifugi\u00f2 nella casetta del cenobita San Vendemiano. Durante la notte una frana sarebbe caduta dal Monte Lefre sommergendo il paese inospitale.\nIl paesino di Ivano ospita la cappella della Madonna del Caravaggio, costruita nel 1861 in seguito ad una carestia e a una epidemia di colera, portata dalle truppe napoleoniche. Il 26 maggio vi si recita un rosario.\nLa chiesa principale rimane quella dedicata a San Giuseppe operaio, costruita nel 1923, vicino al cimitero del 1875. Lo stile \u00e8 neogotico, \u00e8 presente una sola navata e l'elemento artistico di maggior pregio \u00e8 il grande crocifisso bronzeo nell'abside, realizzato da Franz Ehrenhofer di Stiria. Nel cimitero \u00e8 presente un monumento ai caduti della Prima guerra mondiale, eretto nel 1920 e realizzato dallo scultore potentino Gomella di Pesopagano: un cippo di granito su cui sorge una croce di marmo. Nel cimitero \u00e8 presente un altro monumento dedicato ai caduti di tutte le guerre e della violenza; tra i caduti sono presenti due vittime: Carlo Alberto dalla Chiesa ed Emanuela Setti Carraro, sposatisi nella cappella di Castel d'Ivano e morti a Palermo durante l'attentato del 3 settembre 1982.\nNel paese sono inoltre presenti altri elementi sacri come il Capitello di San Vendemiano a Fracena, la croce di legno del 1933 sulla strada che va verso Ivano, l'affresco della \"Madonna con Bambino e santi\" presso la \u201cStrada dei Roncheti\u201d e il capitello di San Antonio presso la Strada de le Volte sul monte Lefre.\nTestimonianze della Grande Guerra.\nSul monte Lefre sono presenti numerose testimonianze risalenti alla Prima guerra mondiale, ci sono infatti numerose trincee, una fontana militare risalente al 1916 e un poligono di tiro. Il monte Lefre era una delle montagne principali per il bombardamento della linea austriaca che si trovava di fronte sul monte Panarotta.\nPercorsi naturalistici.\nUn'interessante escursione consiste nel ripercorre la via dei Tesini, che collega Ivano Fracena con il tesino, strada che era anticamente usata per portare gli animali sui pascoli. Lungo la strada \u00e8 inoltre visibile la calchera, in cui si produceva la calce. Altri luoghi di interesse son l'oasi faunistica ai piedi del castello ed il mielificio presso cui si possono osservare le fasi di confezionamento del miele.\nOspedaletto.\nOspedaletto si trova a 360 m s.l.m. ed \u00e8 dominato dall'imponente sagoma del monte Lefre.\nStoria.\nIl paese trova le sue radici gi\u00e0 nel medioevo quando era un villaggio in cui si fermavano i pellegrini durante i lunghi viaggi che intraprendevano. Qui erano infatti presenti molte locande e ostelli gestiti da ordini religiosi e organizzazioni cavalleresco - ospedaliere che volevano offrire un giaciglio per la notte a questi uomini. Si ha notizia di questi ospizi, da cui prende il nome il paese, gi\u00e0 dal 1190.\nPonte dell'Orco.\nUn'interessante sito naturalistico di Ospedaletto \u00e8 il \u2018Ponte dell'Orco', una struttura naturale a forma di ponte sulla parete orientale del Monte Lefre. Esso \u00e8 costituito di due piloni di roccia che sorreggono un masso dolomitico. La leggenda vuole che un pastore avesse stretto un patto con il diavolo affinch\u00e9 gli permettesse di passare sull'altro versante della montagna senza scendere a valle.\nSacre dimore.\nIl paese di Ospedaletto dispone di due chiese: la chiesa di San Egidio abate, edificata nel 1196, ampliata tra il 1640 ed il 1643 e riedificata a nuovo tra il 1859 ed il 1864. La chiesa contiene una pala d'altare rappresentante una Madonna con Bambino e i santi Egidio e Giovanni Evangelista del 1642, alcuni affreschi di Anton Sebastian Fasal e alcune statue lignee poste negli altari laterali. Esiste poi il Santuario della Madonna della Rocchetta, edificato nel 1633, in seguito ad una apparizione mariana ad un pastorello sordomuto. Sulla facciata \u00e8 riprodotto il Miracolo della Rocchetta, restaurato nel 1988 da Marco bertoldi, e all'interno un dipinto di Lorenzo Fiorentini Senior rappresentante la Madonna con Bambino in trono tra San Francesco d\u2019Assisi e San Carlo Borromeo.\nSamone.\nIl paese di Samone si trova a 673 m s. l. m. sulle pendici del Monte Cima, compreso tra il Col dei Lini ad est e dal Col dei Boli ad ovest. \u00c8 un importante luogo da cui partire per svolgere numerose passeggiate o escursioni sulle montagne circostanti.\nEconomia del paese.\nSamone gode di un clima mite tutto l'anno e per questo motivo in passato ci si dedicava all'agricoltura, all'allevamento zootecnico personale, alla gelsi-bachicoltura e alla coltivazione di alberi da frutto: pere spadone, mele, uve, marroni e graspati che venivano commerciati in Italia e all'estero. In paese si trovavano per questo motivo due centri raccolta per le merci. In questi ultimi anni si \u00e8 ridato importanza alla coltivazione di piccoli frutti e alla zootecnica, che mantiene un numero considerevole di bovini, sebbene sia calato il numero di aziende. Samone possiede inoltre molte malghe, che tutt'oggi sono adibite alla pastorizia estiva, le malghe di Regaise, Cima e Presata, che oggi sono divenute dei bivacchi, in cui si pu\u00f2 dormire la notte in caso di escursioni prolungate. In passato il paese di Samone \u00e8 stato investito da fenomeno dell'emigrazione che ha trasformato molti paesani in commercianti ambulanti di \u2018minute mercanzie, di carta e altro\u2019 in Francia ed in Brasile a partire dal 1875.\nNegli anni '50 e '60 era presente sul monte Cima una cava di quarzo che contribuiva all'economia del paese. La cava era stata aperta dalla ditta \u2018Angeli\u2019, che godeva di sovvenzioni provinciali e quando queste finirono anche la cava venne chiusa. Ancora oggi sono visibili alcune tracce sul monte Cima\nSacre dimore.\nA Samone sono presenti due chiese: la chiesa di San Donato, risalente al XII secolo e la chiesa di San Giuseppe, costruita nei primi anni del 1900. La chiesa di San Donato \u00e8 la pi\u00f9 antica e si colloca alle porte del cimitero che si trova poco al di fuori del paese, venne costruita dal parroco Daniele Dalsasso e da altri paesani nel XII secolo. Questa chiesa venne tuttavia poi abbellita nel 1500, quando si costru\u00ec il rosone ligneo e gli affreschi della Santissima Trinit\u00e0 e dei Santi Antonio Abate e Rocco; sulla facciata esterna \u00e8 presente un affresco di San Cristoforo risalente al 1355. La Chiesa parrocchiale invece risale al 1929 e contiene affreschi di Anton Sebastian Fasal, il quale dipinse la Via Crucis, l'Annunciazione, la Nativit\u00e0, la Presentazione di Ges\u00f9 al tempio e la Fuga in Egitto. In paese \u00e8 presente inoltre il capitello ai Trisotti, in onore di San Rocco e della Madonna della Concezione; questo capitello venne eretto nel 1885 come voto affinch\u00e9 terminasse l'epidemia di colera, che aveva provocato molte morti. In localit\u00e0 Cristo d'Oro \u00e8 presente il Monumento ai caduti di tutte le guerre, inaugurato il 2 agosto 1970.\nAnche Samone venne colpito dalla Grande guerra, infatti sul Monte Cima si svolse il 26 maggio 1916 un'importante battaglia che \u00e8 ricordata anche dalla prima pagina del Corriere della Sera.\nCava di quarzo.\nNegli anni '50 era presente sul sito una cava di quarzo che diede lavoro a molti paesani e sono ancora evidenti gli scavi.\nScurelle.\nScurelle si trova a 375 m s.l.m., ai piedi del monte Cima, in una delle zone pi\u00f9 pianeggianti della Valsugana e per questo \u00e8 soprannominato \u2018la Nizza della Valsugana\u2019.\nStoria.\nI primi insediamenti risalgono al V sec. a.C. ed ebbe una relativa importanza quando era attraversato dalla Via Claudia Augusta Altinate. Scurelle \u00e8 uno dei pochi paesi della Valsugana che redasse uno statuto gi\u00e0 nel 1522, quando pochi erano i paesi, anche pi\u00f9 grandi, ad averne uno. L'economia di Scurelle \u00e8 basata sull'industria: erano infatti presenti opifici, lanifici ed una cartiera che \u00e8 tutt'oggi in funzione.\nMalghe.\nLe montagne del paese di Scurelle si trovano in Val Campelle e sono disseminate di malghe, di cui le pi\u00f9 importanti sono: Malga Val de Pra', Cenone di Sopra e di Sotto, Casarina, Conseria, Caldenave..\nSacre dimore.\nScurelle possiede tre chiese: la chiesa di Santa Maria Maddalena, che \u00e8 la chiesa principale e la pi\u00f9 antica del paese in quanto risale al 1312. Essa venne abbattuta e ricostruita tra il 1818 ed il 1827, sulla base del progetto neoclassico di Sebastiano de Boni, che era il progettista anche della chiesa dell'Immacolata di Strigno. La chiesa contiene alcuni dipinti interni del 1928 di Piero Casarini, il campanile gotico alpino venne abbattuto durante la prima guerra mondiale e poi ricostruito pi\u00f9 alto nel 1925.\nLa chiesa di San Martino e , si trova nei pressi dei ruderi dell'antico castello di Nerva e risale al XII secolo. Gli affreschi esterni rappresentano San Cristoforo, San Martino, Madonna in trono e una meridiana. All'interno \u00e8 di particolare pregio l'altare ligneo scolpito da Cassiano Malchiorre Vinazer durante il \u2018700.\nLa Cappella di San Gaetano eretta nel 1711 per conto del nobile Bonaventura Francesco Antonio Buffa. \u00c8 di particolare interesse la statua novecentesca di San Gaetano da Thiene.\nSpera.\nIl paese di Spera, a 556 m s. l. m., si trova sullo sperone morenico alla base del monte cime ed \u00e8 delimitato dal torrenti Maso e Chieppena. Vi abitano 571 abitanti detti \u2018sperati'e lo stemma del paese \u00e8 un'ancora bianca su sfondo azzurro, che richiama la virt\u00f9 teologale della Speranza.\nPercorsi naturalistici.\nLe montagne di Spera offrono svariate occasioni per svolgere escursioni: esiste il percorso che partendo dalla struttura ricettiva di Primalunetta, a 1721 m s. l. m., si snoda per le montagne passando per, Primaluna, Valcava, Cristo de Ciopa', un'edicola votiva costruita nel 2005, per poi ricongiungersi attraverso il Dogo al luogo di partenza. Questo itinerario \u00e8 percorribile in 3 ore ed offre una visone completa della Valsugana e dei monti circostanti. Un altro interessante percorso consiste nel \u2018trodo dei salti\u2019, che partendo dal \u2018pr\u00e0 del sengio\u2019, si inerpica per le montagne, passando per le cascate di Cogno, la Val Campelle, in cui \u00e8 presente il rifugio Cr\u00f9colo e localit\u00e0 Carlettini. Si passa poi per Malga Caserina ed infine al passo Cinque Croci, da cui si pu\u00f2 ammirare Cima d'Asta e il Cauriol. Questi ed altri percorsi si immergono nelle montagne del Lagorai, una delle zone pi\u00f9 incontaminate dall'uomo di tutta la regione.\nStrada del castsagno.\nNei dintorni del paese di Spera sono presenti numerosi masi e casali, che spesso sono attorniati da ampi castagneti, che resero il paese famoso agli inizi del \u2018900 quando le castagne di Spera erano apprezzate dall'Imperatore Francesco Giuseppe. Nel 2007 \u00e8 iniziata la costruzione della Strada del Castagno, un percorso che si dirama per i vari comuni ella zona e consente all'escursionista di osservare numerose piante di castagno. A Spera si \u00e8 sviluppata tuttavia recentemente la coltivazione delle pere spadone, delle mele e dei piccoli frutti, come mirtilli e lamponi.\nSacre dimore.\nA Spera sono presenti due chiese: la chiesa parrocchiale di Santa Maria Assunta e la Chiesetta di Santa Apollonia di Alessandria. La chiesa di Santa Appollonia si trova nel cimitero di Spera, \u00e8 stata costruita nel XIV secolo, ed originariamente era dedicata a Santa Croce. Venne ampliata nel 1603 e ristrutturata nel 1767. La chiesa presenta una pianta rettangolare ed un presbiterio annesso mentre la facciata \u00e8 affrescata con immagini ricordanti il periodo in cui la chiesa era dedicata a Santa Croce. L'interno \u00e8 formato da un'unica navata, sul cui pavimento sono presenti le lapidi dei sacerdoti di Spera. Il presbiterio \u00e8 invece di dimensioni pi\u00f9 piccole, \u00e8 sovrastato da una volta a crociera e sulla parete di fondo \u00e8 presente una piccola finestra ad oculo che illumina la chiesa. Il fianco settentrionale ospita la piccola sacrestia, mentre su quello meridionale \u00e8 presente un ciclo di affreschi, riportati alla luce gi\u00e0 nel 1966, che sono affiancabili a quelli della chiesa di San Valentino di Scurelle e di San Ippolito di Castello Tesino. Questi affreschi sono riconducibili ad un pittore trecentesco, il quale ha dipinto a Spera un Cristo nel sepolcro, Santa Caterina, una Madonna in Trono, San Lazzaro ed altri santi della tradizione medioevale. La chiesa dispone di tre altari lignei, il pi\u00f9 importante \u00e8 quello tardo-rinascimentale del presbiterio che raffigura Cristo in croce ed altri santi che lo circondano. Gli altri altari si collocano ai lati dell'arco santo da cui si accede al presbiterio. L'altare di sinistra risale al 1651 e contiene una pala raffigurate la Madonna con Bambino, Santa Apollonia di Alessandria e il committente don Simone Paterno in adorazione. A destra invece l'altare scolpito da Melchiore e Giovanni Zugne contenente la pala di Lorenzo Fiorentini, la quale venne dipinta nel 1679, raffigurante la Madonna col Bambino, San Rocco, Sant'Antonio di Padova, Giovanni Evangelista e fra Vittore e Corona; questa pala \u00e8 oggi il simbolo del progetto dell'Ecomuseo \"Sacre Dimore\". La chiesetta possiede anche un ciclo di dipinti raffiguranti la Via Crucis ed un antico confessionale ligneo, restaurato recentemente. Inizialmente la chiesa era una semplice cappella, ma divenne solo nel 1660 una chiesa curazia della Pieve di Strigno. Oggi \u00e8 la chiesa del cimitero, ma rimane molto legata alla comunit\u00e0.\nLa Chiesa di Santa Maria Assunta \u00e8 la chiesa parrocchiale di Spera ed era originariamente intitolata alla Madonna delle Grazie. Venne eretta tra il 1711 ed il 1726 e si ergeva sopra una scala monumentale. Tra il 1898 ed il 1912 venne distrutta per costruire una chiesa pi\u00f9 ampia, che tuttavia mantenne il campanile originario. La chiesa presenta una pianta centrale, su cui si distaccano due espansioni laterali contenente l'altare di Maria e quello di San Giuseppe ed un presbiterio terminante con un'abside finale, in stile neoclassico. La chiesa sub\u00ec gravi danneggiamenti durante il corso della Prima guerra mondiale e per questo nel 1921 venne radicalmente restaurata. Le volte furono ridipinte da Angelo Molinari, mentre le pareti e le vetrate da Anton Sebastian Fasal, uno dei pi\u00f9 importanti pittori del Trentino in quell'epoca. Il pittore dipinge secondo lo stile della Secessione viennese ed il Liberty, attraverso l'affresco, il graffito e la pittura a secco. I dipinti principali sono l'Adorazione dei Magi sulla parete nord, la fuga in Egitto a sud ed il Sermone della Montagna sulla parete ad est. Il presbiterio presenta l'Annunciazione a Maria, i Santi Francesco ed Antonio e la crocifissione. Sono inoltre presenti la parabola del figliol prodigo ed il battesimo di Ges\u00f9.\nIn localit\u00e0 Primalunetta \u00e8 presente la chiesetta dedicata a San Bartolomeo apostolo e San Lorenzo martire. Venne costruita nel 1801 dalla famiglia Weiss di Strigno e venne benedetta nel 1802. La chiesetta venne decorata nel 1902 anche se poi le decorazioni andarono perse durante la Prima guerra mondiale. La chiesa venne ricostruita nel 1925 dalla stessa popolazione di Spera.\nIl giorno festivo principale del paese \u00e8 il 9 febbraio, quando si svolge la sagra di Santa Apollonia di Alessandria, in cui molti abitanti aprono i loro \u2018volti\u2019 agli abitanti per festeggiare assieme.\nTestimonianze della Grande Guerra.\nIl paese di Spera venne pesantemente bombardato durante la Prima guerra mondiale e questo \u00e8 testimoniano dai consistenti danni subiti dalle abitazioni e dalla chiesa. Durante questo periodo gli abitanti di Spera furono costretti ad andare profughi in Italia o in Austria. A ricordo di questi tragici eventi \u00e8 la bomba inesplosa collocata sulla facciata di un'abitazione che da sulla piazza del paese. Un altro luogo in cui si combatt\u00e9 molto \u00e8 il Croz Primalunetta, ricco di trincee e \"stollen\", da cui si pu\u00f2 arrivare a vedere anche il Pasubio. Recentemente \u00e8 stato dato il via da una processo di valorizzazione di questi luoghi.\nStrigno.\nIl paese di Strigno, si trova a 506 m s.l.m., sulla sponda occidentale del torrente Chieppena. Il paese era famoso per il vino, che in passato era apprezzato anche alla Corte imperiale di Vienna, cos\u00ec come per le castagne, per l'industria serica, esistevano infatti 12 filande, per la fabbrica di merletti, per il laboratorio di oggetti religiosi, che erano esportati anche a Pompei ed a Gerusalemme. Oggi Strigno \u00e8 importante per le ville come Palazzo Floriani, Villa Suster e palazzo de Castelrotto-Danieli.\nAmbulanti di Strigno.\nAnche Strigno, come molti altri paesi della Valsugana era fondata sul commercio ambulante, in quanto le terre erano possedute dai signorotti circostanti. Nel 1905 venne infatti fondata anche la societ\u00e0 dei comuni della Valsugana e del Perginese, che agevolava il lavoro dei venditori ambulanti presenti nel territorio. Il paese era anche sede di una caserma, dedicata a Giuseppe Degol, ed era anche famoso a fine Ottocento come meta turistica per la borghesia austriaca.\nSacre dimore.\nIl paese di Strigno ospita due chiese, una \u00e8 la Chiesa pievana dell'Immacolata l'altra la Chiesa della Madonna di Loreto. La prima presenta una struttura neoclassica, con colonne binate che reggono la trabeazione ed il timpano adornato con festoni. La chiesa risale al 1420, originariamente aveva uno stile gotico ed attorno ad essa c'erano i cimiteri di Strigno, Villa Agnedo ed Ivano Fracena. Il campanile \u00e8 alto 60m e risale al medioevo, come si pu\u00f2 notare dagli evidenti archi romanici, e presenta una cupola chiaramente gotica risalente al XVI secolo. L'orologio venne montato nel 1776 e venne restaurato assieme alla chiesa nel 1921 in seguito ai bombardamenti subiti durante la Prima guerra mondiale. L'interno presenta tre navate, di cui quella di sinistra contiene una piet\u00e0 di Marchiori, mentre il presbiterio ospita i dipinti di Fasal.\nLa chiesa di Santa Maria di Loreto, venne costruita tra il 1636 ed il 1645 come voto affinch\u00e9 terminassero le epidemie che colpivano il paese. Ogni 5 anni, dal 1836, viene ancora portata la madonna in processione per le vie del paese, a ricordo di quel voto.\nNella frazione di Tomaselli esiste una piccola chiesetta dedicata a Santa Barbara e a Santa Agata, costruita dalla popolazione dopo la Seconda guerra mondiale.\nAbitanti illustri.\nStrigno pu\u00f2 vantare alcuni abitanti che ebbero un ruolo importante in Trentino o in Italia. Uno di questi \u00e8 Albano Tomaselli, un pittore che nacque nella casa dei baroni de Ceschi, nel 1833. Quest'uomo, grazie ad un fortunato mecenatismo, riusc\u00ec a studiare all'Accademia delle Belle Arti di Venezia e poi a compiere un viaggio a Roma, a spese dell'accademia data la sua bravura. Egli mor\u00ec durante il viaggio lo stesso anno, nel 1856, ed \u00e8 tuttora sepolto nel Cimitero delle Porte Sante a Firenze. Questo pittore, come dissero i suoi maestri era sicuramente destinato ad avere successo.\nOttone Brentari (1852-1921), uno storico e giornalista che collabor\u00f2 con il Corriere della Sera, e che scrisse la famosa Guida del trentino (1890-1902).\nDavide (1756-1846) ed Isidoro Weiss, famosi incisori dell'epoca, che lavorarono anche alla corte imperiale di Vienna.\nGuido Suster (1859-1930), storico e importante figura per gli abitanti di Strigno, in particolare per i profughi durante la Prima guerra mondiale.\nLuoghi di cultura.\nTra Strigno e la frazione di Tomaselli \u00e8 presente la Strada del Sasso, la quale si suppone che sia parte della Via Claudia Augusta Altinate, costruita dall'imperatore Claudio. Non moto lontano sono presenti i ruderi di un castello, di cui restano le tracce sul Col dei Trenti e oggi noto come Castelrotto. Anche sul Col Penile, si possono identificare tracce di fortini e di mura romane. Nella frazione di Tomaselli \u00e8 presente anche il \u201ccas\u00e8lo\u201d, ovvero l'antico caseificio, attivo dal 1902 al 1992, che ora \u00e8 adibito museo. Qui si possono vedere gli oggetti e le tecniche con cui si facevano i prodotti caseari.\nMalghe.\nSulle montagne di Stringo sono presenti numerose malghe: Malga Primaluna di Sopra e di Sotto, Malga Ravetta di Sopra e di Sotto e Malga Tizzon.\nVilla Agnedo.\nIl paese di Villa Agnedo si trova a 356m s.l.m. appena sotto il Castel d'Ivano. Il paese \u00e8 attraversato dal torrente Chieppena, che divide il paese di Villa ad ovest e di Agnedo ad est. Il torrente ebbe un ruolo importante per il paese, sia per il fatto che un tempo era il confine tra le due frazioni, sia a causa delle numerose alluvioni che si succedono ad intervalli regolari. Si hanno notizie di tali alluvioni sin dal 1564 e poi nel 1633, nel 1649, nel 1748, nel 1825, nel 1951, nel 1882, nel 1924 e l'ultima del 1966. Questa fu veramente disastrosa ed il paese \u00e8 ancora segnato dalle tracce di questo terribile evento, che port\u00f2 sul posto anche il Presidente della repubblica Saragat e il primo ministro Aldo Moro. Dopo queste alluvioni gli argini del fiume vennero allargati in modo che non si potesse verificare mai pi\u00f9 una cos\u00ec terribile catastrofe. Il fiume Brenta ed il torrente Maso, erano gi\u00e0 stati messi in sicurezza tra il 1884 ed il 1888 dal consorzio brentale di Saleto, formato perlopi\u00f9 dagli abitanti del paese di Villa Agnedo.\nEconomia del paese.\nL'economia del paese si fonda sull'agricoltura ed in particolare sulla coltivazione di mele, pere, uve, piccoli frutti, mais, frumento, segala e molti altri generi di prima necessit\u00e0. Si produceva qui un vino apprezzato anche alla corte imperiale a Vienna: il \u2018Valtinelo\u2019. Anche l'allevamento ha ancora una forte importanza: si allevano in particolare bovini ed ovini, che in passato erano fondamentali per ogni famiglia del paese. Villa Agnedo \u00e8 anche molto importante per le industrie presenti in quanto \u00e8 uno dei paesi pi\u00f9 industrializzati della Valsugana.\nAbitanti illustri.\nVilla Agnedo vide la presenza di uomini famosi anche a livello nazionale ed internazionale: don Giuseppe Grazioli, nato al Lavis nel 1808, che tuttavia visse in questo paese fino alla sua morte, egli si dedic\u00f2 al miglioramento delle tecniche colturali in Trentino, dando una spinta all'agricoltura locale in modo che i paesi si specializzassero i vari tipi di frutticoltura per assicurare un reddito maggiore. Gi\u00e0 prima della fondazione dell'Istituto di San Michele all'Adige, aveva caldeggiato l'apertura di una scuola di formazione agricola. Egli progett\u00f2 i \u2018cimiteri di don grazioli\u2019, ovvero delle mura che servivano a preservare le coltivazioni dalle numerose alluvioni subite in paese. Egli \u00e8 inoltre noto per i suoi numerosi viaggi che andavano dall'est Europa al Giappone, tuttavia negli ultimi anni della sua vita si stabil\u00ec della villa cinquecentesca denominata \u2018Il Palazzo\u2019, mor\u00ec il 27 febbraio 1891. Egli lasci\u00f2 nel suo testamento i suoi averi al Comune di Trento affinch\u00e9 li spendesse per la realizzazione dell'istituto agrario, che egli aveva sempre sognato. La sua casa rimase disabitata fino al 1908, quando venne acquistata dalla famiglia Franceschini, che diede i natali il 25 luglio 1906 ad Ezio Franceschini, un importante studioso ed intellettuale italiano. Egli frequent\u00f2 il liceo classico di Rovereto e si laure\u00f2 poi a Padova in Lettere nel 1928. La sua carriera lo vide subito impegnato in studi letterari, ed dal 1938 come docente di storia della letteratura latina medioevale all'Universit\u00e0 Cattolica di Milano. Nel 1965, divenne rettore di questa universit\u00e0, fu tuttavia costretto ad abbandonarla nel 1968, a causa di problemi legati alla vecchiaia, mor\u00ec il 21 marzo 1983 a Villa Agnedo, in cui \u00e8 tuttora sepolto. Quest'uomo fu anche impegnato nella vita religiosa, appoggiando laicamente i \u201cMissionari della regalit\u00e0 di Cristo\u201d. A lui sono state dedicate numerose pubblicazioni come \u2018Ezio Franceschini, Uomo e Dio\u2019.\nAd entrambi questi importanti personaggi sono dedicate le vie principali del paese.\nArtisti abitati in paese.\nAgnedo \u00e8 stato anche il luogo in cui il pittore Eugenio Prati, scelse di dipingere le sue opere migliori. Egli nacque a Caldonazzo nel 1842, da una famiglia di nobili discendenze, e svilupp\u00f2 ben presto le sue abilit\u00e0 pittoriche che lo portarono a dipingere soggetti comuni dei paesi che lo circondavano, i quali erano spesso attorniati dalla calma serafica che \u00e8 tipica del Trentino. Egli divenne famoso per le sue tele alle mostre di Venezia, di Berlino, di Nizza, di Roma, di Chicago ... il 26 maggio 1879 spos\u00f2 Ersilia Vasselai di Agnedo, le cui rappresentazioni sono tra le sue opere meglio riuscite. Eugenio progett\u00f2 anche il campanile della B.V. della Mercede. Egli mor\u00ec l'8 marzo 1907 e molte delle sue opere sono contenute nella villa Prati-Floriani.\nIl figlio Angelico Prati ebbe una fortunata carriera letteraria, egli nacque il 3 maggio 1883, frequent\u00f2 il ginnasio a Trento e l'universit\u00e0 di Friburgo, specializzandosi nella sua passione ovvero la toponomastica e la dialettologia. Negli anni '20 fond\u00f2 una compagnia teatrale che metteva in scena le commedie dialettali di Goldoni. Nel 1925 si trasfer\u00ec a Roma, dove lavor\u00f2 come bibliotecario e cur\u00f2 il Vocabolario della lingua italiana, pubblic\u00f2 anche il \u2018Dizionario Valsuganotto\u2019. Mor\u00ec nel 1961 presso Velletri, nel viaggio di ritorno a Villa Agnedo in cui aveva deciso di soggiornare.\nUn altro importante abitante di Villa Agnedo fu Carlo Scantamburlo, uno scultore che realizz\u00f2 10 statue in legno che sono raggruppate nel ciclo il \u201cFolletto delle Streghe\u201d. Queste statue rappresentano il ciclo delle vita umana. La strega \u00e8 la statua centrale del ciclo in quanto \u00e8 l'elemento che impersona il mistero e l'ambiguit\u00e0, che spesso \u00e8 tipica della vita dell'uomo. Queste statue sono custodite presso il municipio del paese.\nAnche gli affreschi della sala consigliare sono di notevole interesse artistico.\nSacre dimore.\nA Villa Agnedo sono presenti due chiese: la chiesa della Madonna della Mercede, ad Agnedo, e la chiesa di San Sebastiano e Fabiano, a Villa. Quest'ultima risale al 1526 e sorse prima di quella di Agnedo, inizialmente aveva una sola entrata verso occidente, un'unica finestra verso nord ed il presbiterio completamente affrescato, il cimitero si trovava attorno alla chiesa. Nel 1633 la chiesa sub\u00ec l'alluvione dovuta alla vicinanza del fiume Chieppena e per questo venne ricostruita, nel 1847Venne poi ampliata e vennero aggiunti i dipinti di Bonazza, che raffigur\u00f2 sulla pala dell'altare maggiore i santi Fabiano e Sebastiano. Questa pala and\u00f2 tuttavia perduta durante l'alluvione del 1966. Nel 1968 venne ricostruita la chiesa e venne consacrato l'altare nel 1976.\nAd Agnedo il primo luogo di culto dedicato alla Madonna venne costruito poco dopo la chiesa di Villa. Solo nel 1847 venne per\u00f2 costruita l'odierna chiesa dagli stessi abitanti di Villa. La costruzione di una nuova chiesa suscit\u00f2 rivalit\u00e0 tra le due frazioni al punto che si era pensato di non consacrarla. Il 24 settembre 1850 venne tuttavia consacrata alla Madonna della Mercede. Tra il 1893 ed il 1895 venne inoltre edificato il campanile in granito progettato da Eugenio Prati e nel 1927 il pittore Pino Casarini affresc\u00f2 l'interno della chiesa. Questa sub\u00ec inoltre alcuni restauri nella seconda meta del \u2018900.\nVille.\nAd Agnedo sono presenti tre ville si interesse storico: Villa Prati, Villa Floria e Villa Franceschini.\nVilla prati, si trova vicino alla chiesa di Agnedo, appartenente alla famiglia Vasselai, costruita nel 1687 ed acquista dai Prati. Oggi \u00e8 un centro anziani con problemi socio-assistenziali.\nVilla Floria, o Villa Rosa, si trova in localit\u00e0 Mesole, venne costruita dalla famiglia Avanzo di Pieve Tesino nella prima met\u00e0 dell'800. Pass\u00f2 poi in mano agli Zamboni, ai Floriani ed al baron Buffa. Oggi \u00e8 di propriet\u00e0 di Dal Sasso.\nVilla Franceschini, costruita nel \u2018500 si trova in centro a Villa, \u00e8 stata costruita dalla famiglia Genetti e poi \u00e8 passata a Don Grazioli, il quale costru\u00ec il muro che la circonda affinch\u00e9 il parco non fosse devastato dalle alluvioni. Oggi \u00e8 di propriet\u00e0 della famiglia Franceschini.\nA Villa Agnedo si trovano due esposizioni artigianali: la Fucina Zanghellini ad Agnedo e la falegnameria Tomasi a Villa. La prima ospita un'esposizione che ripercorre i momenti principali della fusione del ferro e della costruzione degli utensili. La seconda \u00e8 ancora in funzione e riserva un posto particolare alla \u2018bindela\u2019, l'antica sega, che \u00e8 ancora perfettamente funzionante.\nOasi faunistica.\nAi piedi del Castel d'Ivano si trova l'Oasi faunistica, che ospita un numeroso gruppo di cervi e caprioli. Venne fondata dal professor Staudacher, che possedeva le terre ai piedi del castello e che ha voluto assieme al comune di Villa Agnedo un'Oasi Faunistica, che contiene anche la statua lignea di San Hubertus in un capitello ricavato da un tronco."}
{"id": "4952360", "revid": "599013", "url": "https://it.wikipedia.org/wiki?curid=4952360", "title": "Cattedrale della Trasfigurazione del Signore (Zagabria)", "text": "La cattedrale della Trasfigurazione del Signore (in croato: \"Katedrala Preobra\u017eenja Gospodnjeg\"; in serbo: \"\u0421\u0430\u0431\u043e\u0440\u043d\u0438 \u0445\u0440\u0430\u043c \u041f\u0440\u0435\u043e\u0431\u0440\u0430\u0436\u0435\u045a\u0430 \u0413\u043e\u0441\u043f\u043e\u0434\u045a\u0435\u0433\") \u00e8 situata in \"piazza Petar Preradovi\u0107\" a Zagabria, Croazia, ed \u00e8 la cattedrale ortodossa della metropolia di Zagabria e Lubiana.\nStoria.\nSul sito dell'attuale cattedrale esisteva una precedente chiesa cattolica dedicata a Santa Margherita del 1334, successivamente venduta alla comunit\u00e0 ortodossa della citt\u00e0 di Zagabria nel 1794. La chiesa versava in cattive condizioni e venne abbattuta per far posto ad un nuovo edificio che rispecchiasse maggiormente la tradizione ortodossa.\nLa nuova cattedrale, dedicata alla Trasfigurazione di Ges\u00f9, \u00e8 stata costruita nel 1866 su progetto dell'architetto croato Franjo Klein e restaurata nel 1883-1884 dall'architetto Herman Boll\u00e9. In successivi interventi \u00e8 stato elevato il campanile nel 1899 e viene completamente modificata la facciata nel 1913-1914."}
{"id": "4952368", "revid": "983767", "url": "https://it.wikipedia.org/wiki?curid=4952368", "title": "Bruno Vantini", "text": "Carriera.\nGiocatore.\nEsordisce nella stagione 1952-1953 con la maglia del Chievo nel campionato veneto di Prima Divisione, il massimo livello regionale dell'epoca.\nContinua a giocare in questa categoria fino al 1959 con la maglia della squadra clivense, dove rimane anche per la stagione 1959-1960 in Seconda Categoria, nuovo nome assunto in quell'anno dal campionato di Prima Divisione.\nCon i suoi gol contribuisce alla vittoria del campionato, e nella stagione 1960-1961 esordisce nel nuovo campionato di Prima Categoria dove il Chievo rimane fino alla stagione 1962-1963, anno in cui retrocede in Seconda Categoria.\nNella stagione 1963-1964 vince nuovamente il campionato di Seconda Categoria, e dal 1965 al 1967 gioca in Prima Categoria, salvo poi ripartire dalla Seconda Categoria nella stagione 1967-1968; in questo campionato Vantini mette a segno 19 gol e la squadra conquista nuovamente la promozione, a cui la societ\u00e0 rinuncia per problemi economici.\nDopo la vittoria del campionato di Seconda Categoria nella stagione 1968-1969 torna a giocare in Prima Categoria, dove il Chievo ottiene un 8\u00ba posto qualificandosi cos\u00ec per il nascente campionato di Promozione, massimo livello regionale in quegli anni.\nVantini gioca in Promozione nella stagione 1970-1971, per poi ritirarsi a fine stagione con un totale di 159 gol segnati in partite ufficiali, che fanno di lui il miglior marcatore della storia del ChievoVerona.\nAllenatore.\nHa allenato il Chievo nella stagione 1967-1968 in Seconda Categoria, ricoprendo il doppio ruolo di allenatore e giocatore."}
{"id": "4952371", "revid": "666668", "url": "https://it.wikipedia.org/wiki?curid=4952371", "title": "Gruppo Amici Bubi Merano Calcio a 5", "text": "La Societ\u00e0 Sportiva Dilettantistica Gruppo Amici Bubi Merano Calcio a 5, nota semplicemente come Bubi Merano, \u00e8 una squadra italiana di calcio a 5 con sede a Merano.\nStoria.\nLe origini.\nIl Gruppo Amici Bubi viene fondato nel 1982 da un gruppo di sportivi appassionati di calcio a 5 dei quali fa parte anche Renzo Rossi, ex giocatore di serie A tra le file di Inter, Lazio e Catanzaro. Nella sua storia ha preso parte a due fasi finali per l'assegnazione del titolo nazionale (1986 e 1987) e ad altrettante edizioni della Coppa Italia della massima serie. Il miglior piazzamento della societ\u00e0 fu nel corso della stagione 1985-86 quando, dopo essersi imposta nel campionato regionale, raggiunge la semifinale scudetto dove \u00e8 per\u00f2 eliminata dalla Roma Calcetto. Nella fase finale di Coppa Italia, disputata a Chianciano Terme, il percorso si conclude invece all'ottavo posto. Anche la stagione seguente il Bubi Merano prese parte alla fase finale nazionale, non riuscendo tuttavia a superare il girone di qualificazione; partecip\u00f2 tuttavia alle finali di Coppa Italia a Cagliari concludendo al quinto posto. Nella stagione 1987-88 la societ\u00e0 ospita la fase finale del campionato di serie A di calcio a 5 a Merano, dove viene elogiata dalla Federazione e dalle squadre partecipanti per la splendida organizzazione.\nTra serie B e serie C.\nLa fine degli anni'80 segna il declino della societ\u00e0 che riuscir\u00e0 a raggiungere i campionati nazionali solamente un decennio pi\u00f9 tardi, quando la vittoria del campionato regionale di serie C comporta la promozione nella serie B nazionale. In questa categoria rimane per quattro stagioni consecutive, raggiungendo in quella di esordio un prestigioso quarto posto, tuttora miglior piazzamento della societ\u00e0. Nel 2003-04 \u00e8 nuovamente in serie C: il secondo posto al termine della stagione regolare e la vittoria nello spareggio contro il Green Tower la qualificano ai play-off nazionali dove elimina Clark Udine e Domus Bresso prima di arrendersi in finale al Real Torino. Durante l'estate la societ\u00e0 presenta comunque domanda di ripescaggio che verr\u00e0 accolta in virt\u00f9 di alcune rinunce avvenute nelle categorie superiori. Il ritorno in serie B si rivela tuttavia problematico perch\u00e9 la squadra, dopo un girone di andata positivo, in quello di ritorno \u00e8 protagonista di un'involuzione che la costringe a giocarsi la salvezza nei play-out (poi persi) contro l'Isolotto Firenze. Il 2005-06 vede il Bubi conquistare il terzo posto in Serie C, iscrivendo per\u00f2 al contempo anche una formazione Under-18 al Campionato Provinciale di Serie D. Sulla base di questa esperienza, nella stagione successiva il Bubi iscrive per la prima volta una formazione al Campionato Nazionale Under 21, mentre la prima squadra vince il Campionato Regionale di Serie C infrangendo una serie di record: 19 vittorie consecutive, imbattuta per 25 gare consecutive, vittoria della Coppa Italia Regionale con 7 successi su 7 partite. Nel 2007-08 la societ\u00e0 affronta per la sesta volta nella sua storia il campionato nazionale di serie B, concludendo al 13\u00ba posto nel girone B e retrocedendo nuovamente nel campionato regionale, nel frattempo sdoppiatosi in due livelli. Le soddisfazioni maggiori in questa stagione giungono dalla formazione Under-21 che si qualifica ai play-off scudetto dove \u00e8 tuttavia eliminata al primo turno dalla Reggiana. Serviranno tre stagioni nella neonata serie C1 regionale prima di fare ritorno in serie B, categoria che la societ\u00e0 ha mantenuto nei tre campionati seguenti. Nell'estate del 2021 la societ\u00e0 unisce le forze con i concittadini del Real Merano dando vita al \"Real Bubi Calcio a 5\" che si iscrive nella Serie C1 del Trentino-Alto Adige.\nStatistiche e record.\nSi riportano di seguito le partecipazioni ai campionati della societ\u00e0 dalla stagione 1998-99 in poi."}
{"id": "4952376", "revid": "91346182", "url": "https://it.wikipedia.org/wiki?curid=4952376", "title": "Gotto Mantovano", "text": "Poco si conosce di questo cantore vissuto a Mantova nel Trecento al tempo dei Bonacolsi e nulla ci \u00e8 pervenuto delle sue opere.\nDante lo ricorda cos\u00ec:\nLo storico della letteratura italiana Girolamo Tiraboschi azzarda l'ipotesi che si tratti di Sordello da Goito, derivando il nome di \"Gotto\" da una storpiatura di \"Goito\"."}
{"id": "4952382", "revid": "921573", "url": "https://it.wikipedia.org/wiki?curid=4952382", "title": "Un'estate a Norrsunda", "text": "Un'estate a Norrsunda (\"Sommer in Norrsunda\") \u00e8 un film per la televisione tedesco del 2008, diretto da Thomas Herrmann e facente parte del ciclo \"Inga Lindstr\u00f6m\" (pseudonimo della sceneggiatrice Christiane Sadlo). \u00c8 andato in onda in Germania su ZDF il 14 dicembre 2008.\nIn Italia \u00e8 andato in onda su Canale 5 il 5 luglio 2011.\nTrama.\nPrima di partire per l'Islanda con il migliore amico Felix, Lena Bergmann va a trovare la madre Helena a Norrsunda, nel suo allevamento di cavalli di razza, per annunciarle il voto della laurea in architettura appena conseguita. Contemporaneamente, l'avvocato vedovo Marius S\u00f6renson raggiunge il padre Sten, un burbero compositore amante dello zen che abita nell'appezzamento vicino all'allevamento Bergmann, per affidargli i tre figli \u2013 la quattordicenne Kaja, e i piccoli Titus e Laura \u2013 dopo che la babysitter parte improvvisamente per il Messico per riunirsi alla propria famiglia dopo il terremoto. Costretta a rimanere a Norrsunda per pi\u00f9 tempo del previsto quando la madre si rompe una gamba cadendo dalle scale, Lena incontra Marius e la coppia s'innamora, ma lui non trova il coraggio di dirle dei figli; cos\u00ec, quando Lena lo scopre per caso, si sente tradita e ingannata, e decide di lasciare Norrsunda seduta stante. L'intervento di Kaja, che racconta a Lena della morte della madre e della solitudine di suo padre, porta la donna a rivedere la sua decisione e a fare pace con Marius; inoltre, la ragazza trova il coraggio di dire alla madre che fare l'architetto non \u00e8 il suo sogno, ma che vorrebbe, invece, restare con lei a occuparsi dei cavalli. Anche tra Sten e Helena nasce una storia d'amore quando l'uomo impara ad aprirsi grazie all'amore dei nipoti.\nEdizioni home video.\nIn Germania, il film \u00e8 stato prima raccolto nel cofanetto \"Inga Lindstr\u00f6m Collection 06\" il 30 aprile 2010 insieme alle pellicole \"Rasmus e Johanna\" e \"La festa di Hanna\", e poi pubblicato in DVD singolo il 23 luglio 2011."}
{"id": "4952385", "revid": "767487", "url": "https://it.wikipedia.org/wiki?curid=4952385", "title": "La Palmira - Ul film", "text": "La Palmira \u00e8 un film del 2013 scritto da Diego Bernasconi, prodotto e diretto da Alberto Meroni. Gli attori principali del cast sono Rodolfo Bernasconi, Valerio Sulmoni, Germano Porta, Flavio Sala, Simona Bernasconi. La pellicola \u00e8 uscita nelle sale ticinesi il 21 novembre 2013. Il film ha avuto un seguito nel 2015 intitolato La Palmira: Complotto nel Mendrisiotto.\nTrama.\nLa Palmira, con il suo passo deciso che non tradisce l'et\u00e0, gira per le strade di Mendrisio. Intanto un clown cerca di divertire il direttore del circo Beck, appena arrivato nella cittadina. Palmira \u00e8 alla ricerca del marito Geni, che non rinuncia a un bicchiere di vino in pi\u00f9 e della cognata Miglieta, che mira solo a leggere le sacre scritture in chiesa. A impedirglielo \u00e8 Don Giovanni, il parroco arrivato da un paio d'anni e assistito da Ersilia, la perpetua che si nutre solo di telenovele e di trasmissioni tiv\u00f9. E tanto impicciona da chiedersi perch\u00e9 Don Giovanni ogni due anni cambia parrocchia. E che rapporti ha con Elisabetta, l'assistente del direttore del circo? Due mondi diversi si contrappongono: i sempliciotti da un lato e dall'altro i furbetti, che sono pronti a tutto pur di risollevare le sorti del circo sull'orlo del fallimento. La scoperta di un Picasso originale nella camera della Miglieta sar\u00e0 determinante, capace di indurre ad azioni imprevedibili.\nProduzione.\nI personaggi della famiglia Tiraboschi sono stati ideati per il teatro popolare del Canton Ticino da Gianna e Rodolfo Bernasconi quarant'anni fa. Fondatori della Compagnia Comica di Mendrisio hanno messo in scena decine di commedie che hanno sempre fatto il tutto esaurito con un pubblico entusiasta della loro comicit\u00e0 semplice e popolare. Agli inizi del 2000 hanno messo in scena l'ultima replica per poi andare in pensione. Nel 2013 il regista e produttore Alberto Meroni li convince a realizzare una trasposizione cinematografica che si \u00e8 rivelata un grande successo nella Svizzera italiana e che \u00e8 stata esportata nel nord Italia. La commedia si rif\u00e0 al teatro popolare dialettale, e la traslazione dei personaggi dal teatro al cinema ha convinto sia il pubblico che la critica. \u201cLa Palmira Ul Film\u201d \u00e8 stato tra i film pi\u00f9 visti del 2013, ha ottenuto il premio \"opera prima\" da Ezio Greggio al Montecarlo Film Festival de la Comedie ed \u00e8 patrocinato dai cugini \"I Legnanesi\" che partecipano nel film in un cameo. Una commedia a basso costo che \u00e8 stata capace di far ridere il grande pubblico, far parlare la stampa ed essere definita \"Personaggio dell'anno 2013\" nella rassegna stampa della RSI Radiotelevisione Svizzera."}
{"id": "4952390", "revid": "116747649", "url": "https://it.wikipedia.org/wiki?curid=4952390", "title": "Partita tavolare", "text": "La partita tavolare, secondo la legge italiana, \u00e8 la sintesi dei diritti reali che insistono su un gruppo di immobili soggetti ad una propriet\u00e0 omogenea.\nTrova la propria disciplina nel R.D. 28 marzo 1929 n.499, dove all'articolo 2 viene riportato quanto segue:\nSuddivisione partita tavolare.\nSi suddivide in quattro sezioni:\nProcedura per aggiornamento del libro fondiario.\nIl libro fondiario \u00e8 conservato dagli Uffici Tavolari sottoposti al Giudice Tavolare - art. 75 L.T. competente per territorio.\nEx articolo 83 L.T. e seguenti, coloro che hanno dei diritti oggetto di intavolazione o annotazione tavolare possono/devono proporre domanda scritta al Giudice Tavolare competente per territorio evidenziando il nome dell'istante (art. 84 L.T.) le Partite Tavolari (art. 85 L.T.) e l'esatto contenuto della richiesta. Devono, altres\u00ec, essere depositati i documenti supportanti la domanda, in originale o, per le fattispecie ammesse, in copia conforme (art. 87 L.T.)\nEx articoli 93 L.T. e seguenti, il Giudice Tavolare dispone con decreto sulla domanda dopo aver valutato i titoli e la conformit\u00e0 dello stato tavolare.\nEx art. 102 L.T. e seguenti presso le Partite Tavolari interessate vengono iscritti i diritti come disposto dal decreto del Giudice Tavolare.\nDai cittadini o dai notai, previa delega, vengono presentate all'Ufficio Tavolare le domande tavolari (divisione di una particella fondiaria in due o pi\u00f9 parti, tramite frazionamento)."}
{"id": "4952391", "revid": "767487", "url": "https://it.wikipedia.org/wiki?curid=4952391", "title": "Amore mio (film)", "text": "Amore mio \u00e8 un film del 1964, l'ultimo diretto da Raffaello Matarazzo, morto due anni dopo a causa di un infarto.\nProduzione.\nDopo aver diretto tre commedie, Matarazzo torna al melodramma sentimentale \"strappalacrime\", con cui aveva ottenuto tanto successo nel decennio precedente, ma a causa di alcune traversie sorte durante la produzione, la pellicola fu distribuita dalla Titanus soltanto nei circuiti minori di provincia, mentre non arriv\u00f2 mai nelle grandi citt\u00e0 come Roma e Milano e dunque registr\u00f2 uno scarso successo economico."}
{"id": "4952394", "revid": "2032913", "url": "https://it.wikipedia.org/wiki?curid=4952394", "title": "Discografia dei VIXX", "text": "La discografia dei VIXX gruppo musicale sudcoreano consistse di un Album discografico, un Extended play, quattro Singoli discografici e sei singoli."}
{"id": "4952395", "revid": "1313191", "url": "https://it.wikipedia.org/wiki?curid=4952395", "title": "Lagerstroemia indica", "text": "Lagerstroemia indica , comunemente nota come mirto crespo, \u00e8 una pianta appartenente alla famiglia delle Lytraceae, originaria del sud-est asiatico. \n\u00c8 un piccolo albero, o arbusto, deciduo originario della Cina sudorientale, ma risulta presente allo stato spontaneo anche a Giava, nel Laos, in Thailandia, nel Vietnam, in Cambogia e nelle isole Andamane. \u00c8 stato introdotto in molte altre parti del mondo.\n\u00c8 pianta visitata dalle api per il polline ed il nettare."}
{"id": "4952406", "revid": "6923", "url": "https://it.wikipedia.org/wiki?curid=4952406", "title": "Aeroporto di Adrar-Touat - Sceicco Sidi Mohamed Belkebir", "text": "L'Aeroporto di Adrar-Touat - Sceicco Sidi Mohamed Belkebir (nome commerciale in francese: \"A\u00e9roport d'Adrar Touat-Cheikh Sidi Mohamed Belkebir\"), definito come internazionale dalla Service d'Information A\u00e9ronautique, \u00e8 un aeroporto algerino situato nella parte centrale e agricola del Paese a 11\u00a0km a sud est della cittadina di Adrar, capoluogo della provincia.\nLa struttura \u00e8 dotata di una pista di conglomerato bituminoso lunga e larga , l'altitudine \u00e8 di 280\u00a0m, l'orientamento della pista \u00e8 04/222 ed \u00e8 aperta al traffico commerciale 24 ore al giorno. \u00c8 intitolata allo sceicco S\u012bd\u012b Mu\u1e25ammad Belkeb\u012br, (1911-2000), giurista e teologo vissuto ad Adrar."}
{"id": "4952407", "revid": "339392", "url": "https://it.wikipedia.org/wiki?curid=4952407", "title": "Aeroporto di Adrar", "text": ""}
{"id": "4952409", "revid": "339392", "url": "https://it.wikipedia.org/wiki?curid=4952409", "title": "Aeroporto Cheikh Sidi Mohamed Belkebir", "text": ""}
{"id": "4952411", "revid": "281944", "url": "https://it.wikipedia.org/wiki?curid=4952411", "title": "Aeroporto di Adrar-Touat - Cheikh Sidi Mohamed Belkebir", "text": ""}
{"id": "4952412", "revid": "1226", "url": "https://it.wikipedia.org/wiki?curid=4952412", "title": "Vincenzo Fani Ciotti", "text": ""}
{"id": "4952423", "revid": "670021", "url": "https://it.wikipedia.org/wiki?curid=4952423", "title": "Chiesa di San Barbaziano", "text": "La chiesa di San Barbaziano \u00e8 una chiesa sconsacrata di Bologna che sorge all'incrocio tra via Barberia e via Cesare Battisti.\nDal dicembre 2014 il Ministero per i beni e le attivit\u00e0 culturali la gestisce tramite il Polo museale dell'Emilia-Romagna, nel dicembre 2019 divenuto Direzione regionale Musei.\nDescrizione.\nLa tradizione attribuisce la fondazione di questa chiesa a San Petronio nel 432, anche se le prime testimonianze certe le si hanno solo a partire dal 1123.\nOriginariamente venne retta dai canonici lateranensi che ebbero il loro convento attiguo alla chiesa. Nel 1480 pass\u00f2 poi agli eremitani di San Girolamo dell'Osservanza.\nFu ricostruita dalle fondamenta tra il 1608 e il 1612 da Pietro Fiorini per sostituire la vecchia chiesa del convento omonimo ritenuta ormai inadatta alle nuove esigenze di culto definite dal Concilio di Trento. \u00c8 composta da un'unica navata sulla quale si affacciano otto cappelle laterali (quattro per lato) alcune delle quali facenti parte della chiesa originaria e inglobate nella nuova costruzione.\nA seguito delle soppressioni napoleoniche degli ordini religiosi, gli eremitani di San Girolamo furono soppressi nel 1797 e il convento venduto nel 1799 e il titolo di parrocchiale e la cura d'anime pass\u00f2 alla chiesa di Santa Caterina di Saragozza.\nNel 1806 la chiesa fu soppressa definitivamente e nel 1813 la acquist\u00f2 il comune.\nNel 1870 la propriet\u00e0 pass\u00f2 al Demanio militare che continu\u00f2 ad usarla come deposito, costruendo anche un soppalco per sfruttare meglio lo spazio.\nA causa del lungo periodo di utilizzo improprio, gran parte delle decorazioni \u00e8 scomparso e l'edificio si trova in un cattivo stato di conservazione.\nNegli ultimi anni la propriet\u00e0 \u00e8 passata alla sovrintendenza per i beni culturali, la quale ha aperto un bando per la concessione quindicennale della struttura. A seguito di un restauro, ospiter\u00e0 un centro culturale.\nDovrebbe essere riaperta al pubblico nel 2020."}
{"id": "4952426", "revid": "827882", "url": "https://it.wikipedia.org/wiki?curid=4952426", "title": "Glitch (disambigua)", "text": ""}
{"id": "4952427", "revid": "486946", "url": "https://it.wikipedia.org/wiki?curid=4952427", "title": "Sen'ya Ichiya Monogatari", "text": ""}
{"id": "4952431", "revid": "599013", "url": "https://it.wikipedia.org/wiki?curid=4952431", "title": "Cattedrale di Nostra Signora dei Rimedi", "text": "La cattedrale di Nostra Signora dei Rimedi (in portoghese: \"S\u00e9 Catedral da Nossa Senhora dos Rem\u00e9dios\") si trova a Luanda, in Angola. La chiesa \u00e8 stata la cattedrale dell'arcidiocesi di Luanda tra il 1828 e il 1850 ed \u00e8 attualmente tornata a svolgere tale funzione.\nStoria.\nLa costruzione della Chiesa della Madonna dei Rimedi, situata nella citt\u00e0 vecchia di Luanda, \u00e8 frutto dell'iniziativa dei residenti e commercianti della zona di competere con gli edifici religiosi della zona alta della citt\u00e0. La chiesa fu costruita per sostituire due piccole cappelle, la cappella dello Spirito Santo e la cappella del Santo Corpo. I lavori sono iniziati nel 1655 e si sono conclusi nel 1679, anno in cui la chiesa \u00e8 stata solennemente inaugurata dal vescovo Manuel da Natividade.\nNel 1716 la sede della Diocesi di Angola e Congo \u00e8 stato trasferito da S\u00e3o Salvador do Congo a Luanda, con l'elevazione della chiesa di Nossa Senhora dos Rem\u00e9dios a cattedrale. Nel 1877 la cattedrale versava in rovina ed \u00e8 stata restaurata tra il 1880 e il 1900, acquisendo l'aspetto attuale.\nLa chiesa \u00e8 stata dichiarata d'interesse pubblico con decreto n\u00ba6718 del 25 maggio del 1949.\nDescrizione.\nLa chiesa ha una pianta rettangolare con una navata centrale, tre porte all'ingresso con piccoli timpani e nella parte superiore della facciata un grande frontone triangolare con volute agli angoli e un oculo. Sui due lati della facciata svettano due torri campanarie con guglie piramidali."}
{"id": "4952432", "revid": "287204", "url": "https://it.wikipedia.org/wiki?curid=4952432", "title": "Halfdan Hvitbeinn", "text": ""}
{"id": "4952435", "revid": "400518", "url": "https://it.wikipedia.org/wiki?curid=4952435", "title": "Houari Boumedienne", "text": ""}
{"id": "4952440", "revid": "400518", "url": "https://it.wikipedia.org/wiki?curid=4952440", "title": "Istituto Italiano del Marchio di Qualit\u00e0", "text": ""}
{"id": "4952443", "revid": "1702319", "url": "https://it.wikipedia.org/wiki?curid=4952443", "title": "Lucignano d'Arbia", "text": "Lucignano d'Arbia \u00e8 una frazione del comune italiano di Monteroni d'Arbia, nella provincia di Siena, in Toscana.\nLa frazione, di origine medievale si trova su una modesta altura a circa 3\u00a0km a sud-est del capoluogo comunale, nell'area nord-occidentale delle Crete Senesi, e conserva parte dell'originaria cinta muraria di forma circolare, con due porte sovrastate da torri."}
{"id": "4952444", "revid": "305330", "url": "https://it.wikipedia.org/wiki?curid=4952444", "title": "Tennis tavolo ai XV Giochi dei piccoli stati d'Europa", "text": ""}
{"id": "4952446", "revid": "599013", "url": "https://it.wikipedia.org/wiki?curid=4952446", "title": "Cattedrale di Nostra Signora Assunta (Malanje)", "text": "La cattedrale di Nostra Signora Assunta (in portoghese: \"S\u00e9 Catedral de Nossa Senhora da Assun\u00e7\u00e3o\") si trova a Malanje, in Angola ed \u00e8 la cattedrale per l'arcidiocesi di Malanje.\nStoria e descrizione.\nLa costruzione della chiesa inizi\u00f2 nel 1862 ma non fu mai conclusa; per anni giacque in rovina a causa di negligenza e di un incendio nel 1890. Fu ricostruita agli inizi del 1920 e inaugurata nel 1929. Nel 1957 fu elevata a cattedrale della diocesi di Malanje, di recente costituzione. La chiesa mostra uno stile architettonico tradizionale, con due torri che fiancheggiano la facciata a forma di \"H\" ed un corpo centrale coperto da un timpano curvilineo."}
{"id": "4952448", "revid": "1005847", "url": "https://it.wikipedia.org/wiki?curid=4952448", "title": "La Sinistra - l'Arcobaleno", "text": ""}
{"id": "4952457", "revid": "599013", "url": "https://it.wikipedia.org/wiki?curid=4952457", "title": "Cattedrale di San Giuseppe (Lubango)", "text": "La cattedrale di San Giuseppe (in portoghese: \"S\u00e9 Catedral de S\u00e3o Jos\u00e9\") si trova a Lubango, in Angola ed \u00e8 la cattedrale dell'arcidiocesi di Lubango.\nStoria e descrizione.\nLa cattedrale di San Giuseppe \u00e8 stata edificata nel 1939 su progetto dell'architetto Fernando Batalha ed \u00e8 stata istituita il 27 luglio 1955 come sede della Diocesi di S\u00e1 da Bandeira, rinominata in seguito il 3 febbraio 1977 arcidiocesi di Lubango. L'edificio \u00e8 in stile gotico moderno, con due torri con tetti piramidali e con qualche influenza di art d\u00e9co."}
{"id": "4952460", "revid": "316629", "url": "https://it.wikipedia.org/wiki?curid=4952460", "title": "Aleksandr Gavrilovi\u010d \u0160ljapnikov", "text": "Biografia.\nAleksandr \u0160ljapnikov era figlio di operai, due vecchi credenti perseguitati dalla polizia e dai preti ortodossi. Per questo motivo egli stesso, anche nella scuola elementare di Murom, dovette subire dai maestri continue umiliazioni. Rimasto orfano di padre a tre anni, con la madre e i tre fratelli conobbe la pi\u00f9 grande miseria e perci\u00f2, appena finita la scuola, si cerc\u00f2 un lavoro. Divenuto apprendista meccanico, nel 1900 fu assunto a Sormovo, presso Ni\u017enij Novgorod, nella fabbrica Kondratov e l'anno dopo si trasfer\u00ec a San Pietroburgo, operaio nelle officine Obuchov, da cui fu licenziato per aver partecipato a un grande sciopero represso nel sangue dalla polizia.\nIn quegli anni si era fatta un'esperienza politica e, tornato a Murom, dove lavor\u00f2 come tornitore, nel 1903 organizz\u00f2 un circolo socialdemocratico in collegamento con gli operai delle miniere di Vyksa e di Kulebaki. Nel 1904 due agenti infiltrati nel gruppo permisero alla polizia di arrestare i membri del gruppo e \u0160ljapnikov si fece di carcere prima di poter tornare a lavorare in officina sotto sorveglianza.\nNel luglio del 1905 il Partito Operaio Socialdemocratico Russo (POSDR) di Murom organizz\u00f2 una commemorazione dei morti della domenica di sangue, che fin\u00ec in tafferugli con la polizia. Una settimana dopo \u0160ljapnikov fu arrestato e detenuto per tre mesi nel carcere di Vladimir. Liberato dall'amnistia e picchiato da un gruppo di Centoneri, ritorn\u00f2 a Murom fondandovi il Soviet operaio sull'esempio di Pietroburgo. Chiamato sotto le armi, rifiut\u00f2 di prestare giuramento e fu di nuovo arrestato. Dopo un anno di carcere, fu condannato a scontare due anni di fortezza, ma venne liberato su cauzione.\nTrasferitosi a Pietroburgo, fu membro attivo della frazione bolscevica del POSDR, e all'inizio del 1908 lasci\u00f2 la Russia per vivere, lavorando come operaio, in Francia, in Inghilterra e in Germania. Nel 1911 si leg\u00f2 sentimentalmente alla compagna d'esilio Aleksandra Kollontaj. La coppia appariva decisamente tutt'altro che convenzionale: lei era un'intellettuale menscevica, di nobili ascendenze, di tredici anni pi\u00f9 anziana dell'amante; lui un operaio metalmeccanico di umili origini, autodidatta, esponente di qualche rilievo della frazione bolscevica. Il rapporto, che si concluse nel 1916 e probabilmente contribu\u00ec, anche se in modo non determinante, a maturare l'adesione della Kollontaj al bolscevismo, si trasform\u00f2 in seguito in una amicizia di lunga durata e in una generale consonanza di ideali politici che perdur\u00f2 fino agli anni Trenta quando la Kollontaj, divenuta nonna, si trovava in sostanziale esilio all'estero, e \u0160ljapnikov, diventato pi\u00f9 volte padre, si avviava a finire giustiziato nel quadro delle purghe staliniane.\nRitorn\u00f2 a Pietroburgo nell'aprile del 1914 con un passaporto francese a nome No\u00e9 e di qui ripart\u00ec pi\u00f9 volte in missione all'estero: nel 1916 si trov\u00f2 negli Stati Uniti per raccogliervi fondi per il partito.\nAll'inizio della guerra si lasci\u00f2 trascinare dal patriottismo, poi mut\u00f2 atteggiamento e ne divenne un oppositore. A causa dell'arresto e della deportazione dei deputati bolscevichi della Duma, e dell'assenza degli altri maggiori dirigenti, in esilio all'estero, si trov\u00f2 a essere, con Vja\u010deslav Michajlovi\u010d Molotov e P\u00ebtr Antonovi\u010d Zaluckij, a capo del Comitato pietroburghese del partito bolscevico quando nel febbraio del 1917 inizi\u00f2 la rivoluzione.\nEntrato a far parte del Soviet, fu dapprima incapace di orientarsi negli avvenimenti e attese l'ordine del comitati operai di Pietroburgo e di Vyborg per armare e formare i quadri della guardie rosse. Ostile al governo provvisorio, alla fine di marzo si oppose da sinistra alla linea del partito delineata da Kamenev, Stalin e Muranov, favorevoli alla fusione con i menscevichi.\nIn aprile si occup\u00f2 del ritorno degli emigrati e accolse Lenin alla stazione di Beloostrov, al confine con la Finlandia. Nei giorni successivi, per un incidente di macchina fu ricoverato all'ospedale per due settimane e non pot\u00e9 partecipare alla Conferenza del partito, apertasi il 27 aprile, nella quale, con l'iniziale solitario sostegno della Kollontaj, s'impose la linea politica di Lenin, fondata sull'abbandono dell'idea che le rivoluzioni procedano per tappe obbligate, sull'opposizione al governo e sulla necessit\u00e0 di una lunga opera di propaganda tra le masse operaie, in preparazione del passaggio del potere politico ai Soviet.\n\u0160ljapnikov si dedic\u00f2 all'organizzazione sindacale e fu eletto presidente del sindacato dei metallurgici. In ottobre, quando nel partito fu discussa la possibilit\u00e0 dell'insurrezione, egli apparve esitante e non ebbe alcun ruolo nelle giornate decisive. Fu comunque eletto commissario del popolo (ministro) al lavoro nel primo governo sovietico e propose una coalizione con menscevichi e socialrivoluzionari. Nel giugno del 1918, durante la guerra civile, gli fu affidato il comando della 11\u00aa Armata operante nel Caucaso, ma le sconfitte subite provocarono la sua sostituzione, nel febbraio del 1919, con Konstantin Aleksandrovi\u010d Mechono\u0161in.\nTornato a Mosca, s'impegn\u00f2 nel dibattito sull'economia, sostenendo che ai sindacati dovesse essere affidata una funzione preminente nella sua direzione contro il proliferare degli organismi burocratici. Erano le tesi intorno alle quali si costitu\u00ec l'Opposizione operaia, alla quale aderirono molti dirigenti sindacali, tra cui il suo amico Sergej Pavlovi\u010d Medvedev, Aleksej Sem\u00ebnovi\u010d Kisel\u00ebv e Jurij Chrisanfovi\u010d Lutovinov, oltre che, come una sorta di mentore esterno, Aleksandra Kollontaj. L'Opposizione operaia venne condannata al X Congresso del partito, ma \u0160ljapnikov continu\u00f2 a battersi nell'Internazionale comunista poi, nel marzo del 1922, all'XI Congresso, dove defin\u00ec la NEP una politica economica anti-operaia e, all'inizio del 1924, ribad\u00ec le sue critiche firmando con Medvedev la \u00ab lettera di Baku \u00bb.\nInviato come consigliere d'ambasciata a Parigi, dove inizi\u00f2 a scrivere le sue memorie, al suo ritorno in Unione Sovietica nel 1926 venne attaccato dalla \u00ab Pravda \u00bb. \u0160ljapnikov fece atto di sottomissione, ma nel 1930 si vide ancora sottoposto a dure critiche. Escluso dal partito comunista nel 1933, nel 1935 fu esiliato ad Astrachan'. Nuovamente arrestato nel 1936 per \u00abappartenenza ad organizzazione controrivoluzionaria\u00bb e trasferito a Mosca, fu condannato a morte e fucilato il 2 settembre 1937.\nAnche sua moglie fu arrestata e condannata a otto anni di carcere, mentre i loro tre bambini venivano inviati separatamente in orfanotrofio, per essere solo successivamente riuniti. Nel 1948\u20131951 tutti e tre i figli, che non avevano allora pi\u00f9 di venti anni, e la loro madre furono arrestati durante una nuova ondata di terrore e condannati ad essere rinchiusi in un campo di prigionia in Siberia: solo all'unica femmina la sentenza fu immediatamente commutata nel confino a Krasnojarsk. Furono tutti liberati verso la met\u00e0 degli anni Cinquanta. \u0160ljapnikov fu riabilitato nel 1963 e nel 1988 ottenne anche la riammissione postuma nel PCUS."}
{"id": "4952462", "revid": "599013", "url": "https://it.wikipedia.org/wiki?curid=4952462", "title": "Cattedrale di Nostra Signora Regina del Mondo (Cabinda)", "text": "La cattedrale di Nostra Signora Regina del Mondo (in portoghese: \"S\u00e9 Catedral de Nossa Senhora Rainha do Mundo\") si trova a Cabinda, in Angola ed \u00e8 la cattedrale per la diocesi di Cabinda. La chiesa sorge nella zona centrale della citt\u00e0, in Avenida Almirante Gago Coutinho.\nStoria e descrizione.\nLa cattedrale \u00e8 stata edificata a met\u00e0 del XX secolo e mostra uno stile neoclassico di ispirazione medievale visibile nel sesto acuto all'ingresso. La facciata \u00e8 dominata da un timpano rettilineo sormontato da una croce latina. Il campanile laterale \u00e8 sormontato da una cuspide piramidale."}
{"id": "4952467", "revid": "889336", "url": "https://it.wikipedia.org/wiki?curid=4952467", "title": "Daniele Minelli", "text": "Carriera.\nDiventato arbitro nel 1998, ha esordito il 17 marzo in una gara tra Arcisatese Audax e Ceresium, valida per una competizione a carattere locale. Dopo la trafila nelle serie minori, nel 2005 approda alla CAI (Commissione Arbitri Interregionale) come miglior arbitro C.R.A. Lombardia e d'Italia vincendo il premio \"Lealt\u00e0 nello sport\" ENEL-LND.\nIn quell'anno, il 17 febbraio 2005 dirige la finale di Coppa Italia Eccellenza in campo neutro a Palazzolo sull'Oglio tra Colognese e Nuova Verolese (4-3 d.t.s.). Il 22 gennaio 2006 esordisce in Serie D nella gara tra Itala San Marco e terminata per 2-1.\nDopo un anno di CAI viene promosso in CAN D (Commissione Arbitri Nazionale di Serie D) dove rimane per 4 anni. Nell'estate 2010 viene promosso nell'organico arbitrale della CAN PRO (Commissione Arbitri Nazionale di Lega Pro) dall'allora designatore Stefano Farina come miglior arbitro della CAN D.\nL'esordio in Lega Pro avviene il 15 agosto 2010 nella gara di Coppa Italia tra -Tritium ed in campionato, in Seconda Divisione il 5 settembre 2010 nella gara -Sacilese (3-0) e successivamente, sempre nello stesso anno, il 12 dicembre 2010 in Prima Divisione nella gara FC S\u00fcdtirol-Alto Adige- (2-1).\nAnche in Lega Pro riceve numerosi riconoscimenti tra i quali il premio \u201cRoberto Prati\u201d nella stagione 2010-2011 dopo aver diretto il 5 giugno 2011 la finale di ritorno scudetto del Campionato nazionale Dante Berretti tra Brescia e (1-2), e al termine della stagione 2011-2012, dopo aver diretto il 27 maggio la finale di ritorno play-out di Prima Divisione tra e (2-2) con la conseguente retrocessione della , riceve l'importante Premio Sportilia riservato al miglior giovane arbitro distintosi in Lega Pro.\nAl termine del suo terzo anno in Lega Pro dirige tra le tante importanti partite il 1\u00ba marzo 2013 la finale 1\u00ba - 2\u00ba posto della NextGen Series, ed ora rinominata come UEFA Youth League, tra Aston Villa e (2-0) giocata allo stadio Giuseppe Sinigaglia di Como e il 16 giugno 2013 la finale di ritorno dei play-off di Prima Divisione tra e (3-1) terminata ai supplementari con la conseguente promozione in Serie B del Latina. Dopo aver diretto 37 gare in Prima Divisione e 15 in Seconda Divisione viene promosso dal designatore Stefano Farina in CAN B (Commissione Arbitri Nazionale di Serie B).\nEsordisce in Serie B allo stadio Mario Rigamonti il 29 dicembre 2013 nella partita Brescia-Trapani (3-3). L'8 febbraio 2014 debutta in Serie A come arbitro di porta allo stadio Friuli di Udine tra Udinese e (3-0). Sempre al suo primo anno di Serie B, dopo 7 gare arbitrate, il 19 aprile 2014 esordisce in Serie A allo stadio Atleti Azzurri d'Italia nella gara - terminata 1-2.\nAl termine della stagione 2019-2020 conta 3 presenze in Serie A.\nIl 1\u00ba settembre 2020 viene dismesso dalla CAN B per motivate valutazioni tecniche.\nIl 3 luglio 2021 viene reintegrato ed inserito nell'organico della CAN A-B."}
{"id": "4952475", "revid": "599013", "url": "https://it.wikipedia.org/wiki?curid=4952475", "title": "Cattedrale dell'Immacolata Concezione (Sumbe)", "text": "La cattedrale dell'Immacolata Concezione (in portoghese: \"S\u00e9 Catedral de Nossa Senhora da Concei\u00e7\u00e3o\") si trova a Sumbe, in Angola ed \u00e8 la cattedrale per la diocesi di Sumbe.\nStoria e descrizione.\nLa cattedrale sorge su un altopiano di fronte al mare ed \u00e8 frutto di un progetto del 1966 di Francisco Castro Rodrigues. La struttura si compone di tre elementi distinti in calcestruzzo e mattoni a vista, gesso e alluminio, uniti da una base continua di mattoni pieni. Elementi architettonici principali sono: la torre prismatica, il battistero e la navata a sezione triangolare che richiama la topografia della preesistente collina su cui sorge la chiesa, prima che fosse spianata per consentire l'azione dei venti marini sulla citt\u00e0. Il design degli interni riprende l'espressione degli elementi strutturali dell'edificio."}
{"id": "4952476", "revid": "149727", "url": "https://it.wikipedia.org/wiki?curid=4952476", "title": "Civitacastellana", "text": ""}
{"id": "4952479", "revid": "1573940", "url": "https://it.wikipedia.org/wiki?curid=4952479", "title": "Cattedrale di Nostra Signora dell'Immacolata Concezione", "text": "La cattedrale di Nostra Signora dell'Immacolata Concezione (in portoghese: \"S\u00e9 Catedral de Nossa Senhora da Concei\u00e7\u00e3o\") si trova a Huambo, in Angola ed \u00e8 la cattedrale per l'arcidiocesi di Huambo. La chiesa sorge su un appezzamento di terreno concesso dallo Stato presso la vecchia \"Avenida 5 de Outubro\". \u00c8 stata aperta al culto nel Natale del 1939 ed \u00e8 stata elevata nel 1941 a cattedrale dell'allora diocesi di Huambo, successivamente divenuta arcidiocesi metropolitana."}
{"id": "4952481", "revid": "729019", "url": "https://it.wikipedia.org/wiki?curid=4952481", "title": "Strada statale 88 bis di Montevergine", "text": "La strada statale 88 bis di Montevergine (SS 88 bis) era una strada statale italiana.\nStoria.\nLa strada statale 88 bis di Montevergine venne istituita nel 1949.\nPercorso.\nLa strada statale 88 bis aveva origine dalla SS 7 bis presso Avellino, in localit\u00e0 Taverna del Pezzente, toccava i centri abitati di Mercogliano e Ospedaletto d'Alpinolo e terminava presso il santuario di Montevergine."}
{"id": "4952482", "revid": "149727", "url": "https://it.wikipedia.org/wiki?curid=4952482", "title": "Strada statale 88 bis", "text": ""}
{"id": "4952483", "revid": "149727", "url": "https://it.wikipedia.org/wiki?curid=4952483", "title": "SS 88 bis", "text": ""}
{"id": "4952485", "revid": "599013", "url": "https://it.wikipedia.org/wiki?curid=4952485", "title": "Cattedrale di Nostra Signora di F\u00e1tima (Benguela)", "text": "La cattedrale di Nostra Signora di F\u00e1tima (in portoghese: \"S\u00e9 Catedral de Nossa Senhora de F\u00e1tima\") si trova a Benguela, in Angola ed \u00e8 la cattedrale per la diocesi di Benguela.\nStoria e descrizione.\nLa chiesa di Nostra Signora di F\u00e1tima ha sostituito nel 1963 la vecchia chiesa omonima ed \u00e8 stata elevata a cattedrale della diocesi nel 1970. La costruzione fu supervisionata dal parroco Teixeira Neves, su progetto di M\u00e1rio de Oliveira, ispirato alla cattedrale di Sumbe. La chiesa \u00e8 la pi\u00f9 grande parrocchia della citt\u00e0 ed \u00e8 un edificio in cemento di pianta rettangolare, coperta da un tetto a capanna in forte pendenza."}
{"id": "4952489", "revid": "275539", "url": "https://it.wikipedia.org/wiki?curid=4952489", "title": "UbuntuKylin", "text": ""}
{"id": "4952493", "revid": "1573940", "url": "https://it.wikipedia.org/wiki?curid=4952493", "title": "Cattedrale di Nostra Signora di F\u00e1tima (Menongue)", "text": "La cattedrale di Nostra Signora di F\u00e1tima (in portoghese: \"S\u00e9 Catedral de Nossa Senhora de F\u00e1tima\") si trova a Menongue, in Angola ed \u00e8 la cattedrale per la diocesi di Menongue. La chiesa \u00e8 stata costruita nel 1950 nel cuore della citt\u00e0 ed elevata a cattedrale il 10 agosto 1975 per la diocesi di Serpa Pinto, poi integrata nella diocesi di Menongue dal 16 maggio 1979. La chiesa \u00e8 situato nel Bairro Centro (il quartiere centrale della citt\u00e0). Architettonicamente presenta una soluzione semplice, con una navata centrale con tetto a capanna, affiancata da un campanile slanciato, con una guglia."}
{"id": "4952494", "revid": "149727", "url": "https://it.wikipedia.org/wiki?curid=4952494", "title": "Ponte Landolfo", "text": ""}
{"id": "4952495", "revid": "62004", "url": "https://it.wikipedia.org/wiki?curid=4952495", "title": "Jochen Summer", "text": "Carriera.\nCorre nelle categorie giovanili dal 1991, arrivando ai dilettanti nel 1996. Nel 2000 firma per la formazione professionistica Phonak, ma dopo un solo anno \u00e8 nuovamente tra i dilettanti. Nel 2002 si accorda con la Volksbank-Ideal, formazione austriaca nella quale resta per due stagioni. Nel 2004 \u00e8 ingaggiato dall'ELK Haus-Simplon, restando in Austria. Alla sua seconda stagione vince cinque corse, tra le quali il Pore\u010d Trophy e una tappa al Giro d'Austria. Nel 2009 decide di lasciare l'attivit\u00e0 professionistica."}
{"id": "4952496", "revid": "124754882", "url": "https://it.wikipedia.org/wiki?curid=4952496", "title": "Cattedrale di San Pietro (Namibe)", "text": "La cattedrale di San Pietro (in portoghese: \"S\u00e9 Catedral de S\u00e3o Pedro\") si trova a Namibe, in Angola, ed \u00e8 la cattedrale della diocesi di Namibe. La chiesa \u00e8 stata costruita in cemento nel corso del 1960. \u00c8 stata progettata dall'architetto Lu\u00eds Taquelim e ha un aspetto moderno. Volumi in una forma triangolare sono collegati a un volume conico forato da piccole aperture irregolari, su modello della cappella di Notre-Dame du Haut di Le Corbusier."}
{"id": "4952513", "revid": "149727", "url": "https://it.wikipedia.org/wiki?curid=4952513", "title": "Strada statale 148 Latina", "text": ""}
{"id": "4952521", "revid": "228587", "url": "https://it.wikipedia.org/wiki?curid=4952521", "title": "Premi e riconoscimenti dei VIXX", "text": "Questa \u00e8 una lista dei premi e delle candidature ricevute dai VIXX, gruppo musicale sudcoreano che debutt\u00f2 nel maggio 2013 sotto la Jellyfish Entertainment."}
{"id": "4952533", "revid": "108409408", "url": "https://it.wikipedia.org/wiki?curid=4952533", "title": "Martin Persson Nilsson", "text": "Professore di letteratura greca e di storia antica all'Universit\u00e0 di Lund, fu anche componente dell'Accademia reale svedese di lettere, storia e antichit\u00e0. L'opera di Martin Persson Nilsson verte in particolar modo sullo sviluppo storico dei miti della religione greca."}
{"id": "4952536", "revid": "262457", "url": "https://it.wikipedia.org/wiki?curid=4952536", "title": "Martin P. Nilsson", "text": ""}
{"id": "4952544", "revid": "729019", "url": "https://it.wikipedia.org/wiki?curid=4952544", "title": "Isole SSS", "text": "Per Isole SSS si intendono le tre isole, che ricadono sotto la sovranit\u00e0 del Regno dei Paesi Bassi, situate nell'arcipelago delle Isole Sopravento settentrionali, nelle Antille: Sint Maarten, Sint Eustatius e Saba. Tuttavia la parte settentrionale dell'isola di Saint Martin appartiene alla Francia mentre solo la parte meridionale \u00e8 nazione costitutiva del regno, mentre Sint Eustatius e Saba sono due municipalit\u00e0 speciali dei Paesi Bassi."}
{"id": "4952553", "revid": "1372005", "url": "https://it.wikipedia.org/wiki?curid=4952553", "title": "George M. A. Hanfmann", "text": "Allievo di Werner Jaeger all'Universit\u00e0 di Berlino, divenne professore ordinario di arte antica all'Universit\u00e0 di Harvard."}
{"id": "4952560", "revid": "670104", "url": "https://it.wikipedia.org/wiki?curid=4952560", "title": "Davide Nicoletti", "text": "Carriera.\nClub.\nNicoletti, dopo essere cresciuto in alcune leghe giovanili nordamericane, nel 2006 si iscrisse all'Universit\u00e0 dell'Alabama a Huntsville, disputando quattro stagioni nel campionato NCAA e vincendo due titoli della conference College Hockey America. \nNel 2010 si trasfer\u00ec in Europa nella Serie A italiana, ingaggiato dal Pontebba.\nNell'estate del 2012 Nicoletti trov\u00f2 un accordo con l'Asiago, squadra con cui aveva gi\u00e0 svolto un provino prima di firmare con il Pontebba. Pochi giorni pi\u00f9 tardi non super\u00f2 le visite mediche e fece ritorno in Canada; pi\u00f9 tardi la societ\u00e0 veneta risolse il contratto con il giocatore. \nNella stagione 2012-2013 trov\u00f2 spazio prima nella EIHL con il Braehead Clan, poi in Nordamerica con i Cincinnati Cyclones, squadra della ECHL.\nNell'estate del 2013 approd\u00f2 all'HC Bolzano, squadra neoiscritta nella lega hockeistica austriaca, la EBEL. Con la maglia degli altoatesini vinse la EBEL 2013-2014.\nL'anno seguente fece ritorno in Serie A firmando un contratto annuale con l'HC Valpellice, ma salt\u00f2 l'intero campionato a causa di un infortunio al piede. Ritorn\u00f2 a giocare, sempre con i piemontesi, nel corso della stagione 2015-2016.\nNel febbraio 2016 lasci\u00f2 Torre Pellice firmando un accordo fino al termine della stagione con l'HC Bolzano.\nAl termine del campionato annunci\u00f2 il ritiro dall'attivit\u00e0 agonistica per intraprendere la professione di personal trainer a Toronto. \nNella citt\u00e0 canadese intraprese la carriera di allenatore nelle squadre giovanili dei Toronto Marlboros (nella prima assistente allenatore della Under-16, poi \" head coach\" per una stagione ciascuna delle squadre Under-14, Under-15, Under-16 e Under-18).\nNazionale.\nNicoletti, nell'aprile del 2014, esord\u00ec con la maglia della Nazionale italiana in un incontro amichevole con il Kazakistan, nel quale riusc\u00ec a segnare la sua prima rete con il \"Blue Team\". Nello stesso anno partecip\u00f2 al campionato mondiale disputatosi in Bielorussia."}
{"id": "4952563", "revid": "76963", "url": "https://it.wikipedia.org/wiki?curid=4952563", "title": "Charles Martin Robertson", "text": ""}
{"id": "4952564", "revid": "262457", "url": "https://it.wikipedia.org/wiki?curid=4952564", "title": "Martin Robertson", "text": ""}
{"id": "4952576", "revid": "287204", "url": "https://it.wikipedia.org/wiki?curid=4952576", "title": "Kenzo Masaoka", "text": ""}
{"id": "4952578", "revid": "3115", "url": "https://it.wikipedia.org/wiki?curid=4952578", "title": "Francesco Gusmitta", "text": "Biografia.\nFrancesco Gusmitta nasce a Trieste, dove inizia nel 1987 la sua carriera teatrale, debuttando con il regista ungherese Laslo Vamos. Mentre studia all'universit\u00e0 di Padova si diploma all\u2019Accademia Veneta dello Spettacolo nel 1993, anno in cui decide di trasferirsi a Roma.\nNel teatro lavora, fra gli altri, al fianco di attori come Valeria Valeri, Maurizio Micheli, Michele Placido, Piera Degli Esposti, Alessandro Preziosi, Massimo Dapporto, Giuseppe Pambieri, diretto da Ennio Coltorti, Michele Mirabella, Antonio Calenda, Gianni Fenzi.\nNella fiction televisiva e nel cinema ha il ruolo di coprotagonista in \"Amanti e Segreti\" regia di Gianni Lepre, al fianco di Monica Guerritore e Orso Maria Guerrini, \u00e8 stato inoltre protagonista di una puntata ne la \"Squadra\" regia di Lucio Gaudino, e vanta numerose partecipazioni ne il \"Maresciallo Rocca\" con Gigi Proietti, \"La Stagione dei Delitti\" con Barbara De Rossi, \"Il Grande Torino\", \"Un Caso di Coscienza 3\", \"Coppia Omicida\" con Raul Bova e Raz Degan, \"Altre Storie Per Il Commissario Vivaldi\" con Lando Buzzanca, \"Un Caso di Coscienza 5\" \"Don Matteo 7\", con Terence Hill, \"il ragazzo invisibile\" regia di Gabriele Salvatores, \"Volevo fare la RockStar\" regia di Matteo Oleotto, \"L'Azzardo\" regia di Alessandra Cardone. \"Il Silenzio dell'Acqua 2\" regia di Pier Belloni.\nNella pubblicit\u00e0 \u00e8 stato attore coprotagonista di vari spot, tra questi: il canone Rai, l'integratore della Polase e la \"Fiera di Milano\".\nAlla radio conduce diversi programmi sia per radio private triestine come RadioPuntoZero e RadioAttivit\u00e0 che per la Rai, tra cui \"Docfranz\", come voce notturna di RadioCentroSuono a Roma.\nHa inoltre lavorato pi\u00f9 volte nel campo del doppiaggio nei film \"Era Glaciale 2\" , \"Codice Rosso\", \"Nassirya\", \"Fearless\".\n\u00c8 stato, direttore artistico de \"La Bussola dell'Attore\" dal 2010 fino al 2018 portando avanti diversi progetti, dal doppiaggio alla recitazione cinematografica."}
{"id": "4952580", "revid": "1516566", "url": "https://it.wikipedia.org/wiki?curid=4952580", "title": "Miss America 2013", "text": "Miss America 2013 \u00e8 la novantaduesima edizione del concorso di bellezza Miss America. Si \u00e8 tenuta presso il PH Live di Paradise in Nevada il 12 gennaio 2013, ed alla fine ha visto uscire vincitrice la delegata dello stato di New York, Mallory Hagan.\nPiazzamenti.\nNote:"}
{"id": "4952593", "revid": "767487", "url": "https://it.wikipedia.org/wiki?curid=4952593", "title": "Club Atl\u00e9tico de Madrid 1970-1971", "text": "Questa voce raccoglie le informazioni riguardanti il Club Atl\u00e9tico de Madrid nelle competizioni ufficiali della stagione 1970-1971.\nStagione.\nNella stagione 1970-1971 i \"Colchoneros\", allenati da Marcel Domingo, terminarono il campionato al terzo posto a un solo punto dalla capolista dopo aver pareggiato per 1-1 all'ultima giornata contro il Barcellona, anch'esso in lotta per il titolo. Jos\u00e9 Eulogio G\u00e1rate vinse il terzo titolo di \"Pichichi\" della sua carriera, mentre Rodri fu vincitore del Trofeo Zamora. Il 24 gennaio 1971, in occasione della sconfitta esterna contro il , l'Atl\u00e9tico mise a segno il suo gol numero 2000 nella Liga grazie a Orozco. In Coppa del General\u00edsimo l'Atl\u00e9tico Madrid venne eliminato dal , futuro campione, in semifinale. In Coppa dei Campioni, i \"Rojiblancos\" persero in semifinale contro gli olandesi dell', anch'essi futuri vincitori della coppa."}
{"id": "4952599", "revid": "57872", "url": "https://it.wikipedia.org/wiki?curid=4952599", "title": "Vincenzo Durazzo", "text": "Biografia.\nPrimi anni.\nFiglio di Giovan Matteo Durazzo (governatore di Corsica nel 1654) e di Angela Caterina Pozzo, nacque a Genova intorno al 1635. Esponente nobiliare dei Durazzo, suo nonno Giovanni Battista fu doge della Repubblica di Genova nel biennio 1639-1641.\nLa giovane carriera di Vincenzo Durazzo fu nel principio impostata alla vita militare e poi successivamente nei settori giuridici ed amministrativi. Fu commissario militare a Savona nel 1664 e in seguito assunse, rispettivamente, il ruolo di capitano a Chiavari, del Bisagno e di San Romolo. Nel 1679 venne estratto tra gli otto procuratori della Repubblica mentre tra il 1680 e il 1700 fu a pi\u00f9 riprese tra i membri del magistrato degli Straordinari, dei provvisori dell'Olio, delle Vettovaglie e dei Conservatori del mare. Importante carica fu quella biennale all'Ufficio dei conservatori delle Leggi, organo statale incaricato dell'osservanza e del rispetto delle norme costituzionali per quanto riguardava nomine e cariche, dall'elezione del doge ai vari membri dei Collegi.\nL'ultimo incarico pre dogato fu quello, nel corso del 1706, di governatore della fortezza savonese del Priamar.\nIl dogato e gli ultimi anni.\nCon una larghissima maggioranza delle votazioni (410 su 584) il Gran Consiglio elesse il 14 settembre 1709 Vincenzo Durazzo nuovo doge della Repubblica: il novantacinquesimo in successione biennale e il centoquarantesimo nella storia repubblicana. Il 23 novembre avvenne la solenne incoronazione nella cattedrale di San Lorenzo alla presenza del vescovo di Aleria monsignor Raffaele Raggi che dal 1705 aveva assunto il ruolo dopo il decesso del fratello del doge, monsignor Mario Emmanuele Durazzo. In qualit\u00e0 di doge fu investito anche della correlata carica biennale di re di Corsica.\nIl mandato biennale fu contraddistinto da un gelido inverno nel 1710 che gett\u00f2 al disastro l'economia genovese e ligure legata alla raccolta e produzione ortofrutticola. Quasi alla conclusione della carica del doge Durazzo dest\u00f2 curiosit\u00e0 e stupore (oltrech\u00e9 una diplomatica diffidenza dei vertici genovesi) la visita dell'ambasciatore del Regno del Marocco - l'ebreo Mos\u00e8 Barzillay - giunto a Genova per trattare con la Repubblica la liberazione di schiavi genovesi. Se gi\u00e0 difficile fu l'accoglienza diplomatica di un \"rappresentante di un sovrano considerato infedele\", non pi\u00f9 fortunosa fu la trattazione del riscatto che vide ampie ed estenuanti trattative tra le parti, proseguite pure dal governo del neo doge Francesco Maria Imperiale, e che infine giunsero ad un non accordo per le esorbitanti richieste proposte dall'ambasciatore.\nVincenzo Durazzo, nel frattempo, aveva gi\u00e0 concluso il suo dogato il 14 settembre 1711, ma continu\u00f2 a servire lo stato genovese come preside delle Cose marittime. Eletto tra i procuratori perpetui, mor\u00ec a Genova il 29 febbraio 1724 dove trov\u00f2 sepoltura all'interno della chiesa della Consolazione.\nVita privata.\nDal matrimonio con Francesca Morando ebbe un solo figlio - Giovanni Battista (nato nel 1672 e che sposer\u00e0 Geronima Della Torre) e sei figlie - Maria Lelia, Maria Maddalena, Maria Teresa, Maria Vittoria, Maria Paola e Angela Caterina - tutte monache."}
{"id": "4952603", "revid": "6923", "url": "https://it.wikipedia.org/wiki?curid=4952603", "title": "Trafori nelle Isole F\u00e6r \u00d8er", "text": ""}
{"id": "4952606", "revid": "729019", "url": "https://it.wikipedia.org/wiki?curid=4952606", "title": "Brabham BT5", "text": "La Brabham BT5 \u00e8 una vettura da competizione sviluppata dalla Brabham nel 1963.\nSviluppo.\nDopo essersi adoperata nell'entrare nelle competizioni riservate alle Formula 1 e alle Formula Junior, la Brabham decisi di dedicarsi anche alla costruzione di vetture da corsa a ruote coperte. Il risultato di ci\u00f2 fu la realizzazione, nel 1963, della BT5, la quale era destinata a corridori privati. Ne vennero costruiti due esemplari.\nTecnica.\nLa BT5 impiegava numerosi componenti derivati dalle vetture a ruote scoperte. Il telaio, ricoperto da un corpo in fibra di vetro, era multi-tubolare in configurazione spaceframe, mentre le sospensioni erano a doppi bracci trasversali nella sezione anteriore, mentre in quella posteriore era a doppi bracci oscillanti trasversali. Il propulsore che la equipaggiava era un Ford Cosworth 116E Mk XII 1.6 bialbero da 140 cv di potenza gestito da un cambio manuale Hewland a quattro rapporti. L'impianto frenante era costituito da quattro freni a disco.\nEvoluzione.\nPer permetterle di ospitare propulsori pi\u00f9 grandi, la BT5 sub\u00ec un allargamento nel 1964 e venne rinominata BT8. Come propulsore venne impiegato un Coventry Climax FPF dalla potenza di 245 cv. Un esemplare venne invece fornito di un propulsore V8 BRM P56.\nAttivit\u00e0 sportiva.\nIl primo mezzo venne consegnato inizialmente al team di Ian Walker, il quale lo schier\u00f2 a Snetterton pilotato da Frank Gardner e Paul Hawkin. Grazie a loro la BT5 ottenne la vittoria di classe, e ci\u00f2 avvenne anche alla Guards Trophy svoltasi a Brands Hatch. In seguito fu ceduto a Peter Sachs che lo port\u00f2 in diverse corse nordamericane. Il secondo modello venne acquistato invece dal pilota canadese Ed Zeller, il quale ottenne diversi successi in competizioni europee.\nNel 1964, con l'introduzione della versione potenziata BT8, la Brabham colse notevoli risultati come la conquista del Tourist Trophy del 1965 ad opera di Denny Hulme. Altro risultato di rilievo fu la conquista della vittoria di classe e del terzo posto assoluto alla Levant Cup sul circuito di Goodwood ad opera di Jack Brabham sulla BT8 del team statunitense Rosebud motorizzata BRM."}
{"id": "4952608", "revid": "8660", "url": "https://it.wikipedia.org/wiki?curid=4952608", "title": "Cyril Richardson", "text": "Carriera universitaria.\nNativo di New Orleans, dopo aver giocato a football per tre diverse High School della Louisiana, a seguito di due cambi di citt\u00e0 della sua famiglia dovuti alle conseguenze dell'Uragano Katrina, Richardson ricevette l'interesse di diverse universit\u00e0 della Big 12 Conference prima di optare nel luglio del 2008 per la borsa di studio offertagli da Baylor. \n\"Redshirt\" (poteva allenarsi ma non disputare incontri ufficiali) nel suo primo anno presso l'ateneo del Texas, Richardson nel 2010 prese parte a 12 incontri dei 13 disputati durante tutto l'arco della stagione dai Bears, partendo come titolare in 4 incontri nel ruolo di guardia ed aiutando l'offensive line a classificarsi 3\u00aa nella Big 12 e 24\u00aa a livello nazionale in yard concesse su corsa (196,4) e 4\u00aa nella Big 12 in sack concessi alle difese avversarie (1,54 in media a partita). L'anno seguente fu titolare in tutti e 13 gli incontri della stagione regolare, ma venne spostato da guardia ad tackle sinistro, ruolo nel quale, a protezione del lato cieco del quarterback Robert Griffin III (a fine anno premiato con il prestigiosissimo Heisman Trophy 2011), diede un importante contributo nel far s\u00ec che a livello nazionale l'attacco di Baylor si classificasse, a livello nazionale, 2\u00ba in \"total offense\" (587,1 yard in media a partita), 4\u00ba in yard passate (351,5 in media a partita) ed in punti messi a segno (45,3 yard in media a partita), e 10\u00ba in yard corse (235,6 in media a partita).\nNel 2012, con l'arrivo del freshman offensive tackle Spencer Drango nel ruolo di tackle sinistro, Richardson torn\u00f2 ad essere la guardia sinistra titolare dei Bears, ruolo nel quale disput\u00f2 dall'inizio 12 incontri su 13, aiutando ancora una volta l'attacco a classificarsi 2\u00ba a livello nazionale in \"total offense\" con 572,2 yard in media a partita, e 1\u00ba nella Big 12 su corsa con 231,7 yard in media a partita. Al termine della stagione fu inserito nel Second-team All-American e nel First-team All-Big 12 oltre che eletto Offensive Lineman dell'Anno della Big 12. Nel 2013 disput\u00f2 tutte e 13 le gare da titolare nel ruolo di guardia e fu membro di una offensive line che si conferm\u00f2 ancora una volta tra le migliori a livello nazionale, aiutando l'attacco dei Bears a classificarsi 1\u00ba in \"total offense\" (618,8 yard in media a partita) ed in punti messi a segno (52,4 yard in media a partita) e 13\u00ba (e 1\u00ba nella Big 12) in yard corse (259,7 in media a partita). A fine stagione fu premiato con il Jim Parker Award quale miglior offensive lineman della nazione, fu ancora una volta inserito nel First-team All-Big 12 e premiato come Offensive Lineman dell'Anno della Big 12 ma soprattutto fu solo il 7\u00ba giocatore ad essere eletto Unanimous All-American ed il 5\u00ba ad essere All-American per pi\u00f9 di una stagione, nella storia di Baylor.\nCarriera professionistica.\nBuffalo Bills.\nDefinito dall'analista di NFL.com Daniel Jeremiah come \"uno dei giocatori pi\u00f9 fisici del college football\", Richardson era considerato una delle migliori guardie eleggibili al Draft NFL 2014 ed era pronosticato per essere selezionato tra 3\u00ba e 4\u00ba giro. Alla fine fu selezionato al 5\u00ba giro come 149\u00ba assoluto dai Buffalo Bills. Il 23 maggio firm\u00f2 il suo primo contratto da professionista, un quadriennale da 2,35 milioni di dollari di cui 186.740 garantiti alla firma. Debutt\u00f2 come professionista partendo come titolare nella settimana 4 contro gli Houston Texans. La sua prima stagione si chiuse con 12 presenze, di cui 4 come titolare."}
{"id": "4952614", "revid": "181699", "url": "https://it.wikipedia.org/wiki?curid=4952614", "title": "Delitto di lesa maest\u00e0", "text": ""}
{"id": "4952621", "revid": "181699", "url": "https://it.wikipedia.org/wiki?curid=4952621", "title": "Delitto di omessa solidariet\u00e0", "text": ""}
{"id": "4952625", "revid": "181699", "url": "https://it.wikipedia.org/wiki?curid=4952625", "title": "Abbandono di minore", "text": ""}
{"id": "4952647", "revid": "965985", "url": "https://it.wikipedia.org/wiki?curid=4952647", "title": "St. Louis Park (Minnesota)", "text": ""}
{"id": "4952648", "revid": "6923", "url": "https://it.wikipedia.org/wiki?curid=4952648", "title": "Aeroporto di Gharda\u00efa-Noum\u00e9rat - Moufdi Zakaria", "text": "L'Aeroporto di Gharda\u00efa-Noum\u00e9rat - Moufdi Zakaria (in araba: \"\u0645\u0637\u0627\u0631 \u0627\u0644\u0646\u0648\u0645\u064a\u0631\u0627\u062a - \u0645\u0641\u062f\u064a \u0632\u0643\u0631\u064a\u0627\"), definito come internazionale dalla Service d'Information A\u00e9ronautique, \u00e8 un aeroporto algerino situato nella parte settentrionale del Paese a 15 km a sud est di Gharda\u00efa, capoluogo della provincia.\nLa struttura \u00e8 dotata di una pista di conglomerato bituminoso lunga e larga , l'altitudine \u00e8 di 461\u00a0m, l'orientamento della pista \u00e8 12/30 ed \u00e8 aperta al traffico commerciale 24 ore al giorno.\nLa struttura \u00e8 intitolata a Moufdi Zakaria, poeta algerino e autore dell'inno nazionale \"Qassaman\" composto durante la prigionia nel 1956.\nL'aeroporto \u00e8 servito dalla compagnia aerea Air Alg\u00e9rie."}
{"id": "4952650", "revid": "281944", "url": "https://it.wikipedia.org/wiki?curid=4952650", "title": "Aeroporto di Gharda\u00efa", "text": ""}
{"id": "4952651", "revid": "281944", "url": "https://it.wikipedia.org/wiki?curid=4952651", "title": "Aeroporto di Ghardaia", "text": ""}
{"id": "4952654", "revid": "281944", "url": "https://it.wikipedia.org/wiki?curid=4952654", "title": "Aeroporto Moufdi Zakaria", "text": ""}
{"id": "4952657", "revid": "287204", "url": "https://it.wikipedia.org/wiki?curid=4952657", "title": "St. Louis Park", "text": "St. Louis Park \u00e8 un comune degli Stati Uniti d'America, situato in Minnesota, nella contea di Hennepin."}
{"id": "4952658", "revid": "281944", "url": "https://it.wikipedia.org/wiki?curid=4952658", "title": "Aeroporto di Noum\u00e9rat", "text": ""}
{"id": "4952659", "revid": "1494169", "url": "https://it.wikipedia.org/wiki?curid=4952659", "title": "Notizie degli scavi", "text": ""}
{"id": "4952661", "revid": "1926649", "url": "https://it.wikipedia.org/wiki?curid=4952661", "title": "Ternana Calcio 2004-2005", "text": "Questa pagina raccoglie le informazioni riguardanti la Ternana Calcio nelle competizioni ufficiali della stagione 2004-2005."}
{"id": "4952664", "revid": "287204", "url": "https://it.wikipedia.org/wiki?curid=4952664", "title": "Fridley", "text": "Fridley \u00e8 un comune degli Stati Uniti d'America, situato in Minnesota, nella contea di Anoka."}
{"id": "4952668", "revid": "181699", "url": "https://it.wikipedia.org/wiki?curid=4952668", "title": "Delitti politici", "text": ""}
{"id": "4952670", "revid": "181699", "url": "https://it.wikipedia.org/wiki?curid=4952670", "title": "Reato politico", "text": ""}
{"id": "4952671", "revid": "110157", "url": "https://it.wikipedia.org/wiki?curid=4952671", "title": "The Pentangle (album)", "text": "The Pentangle \u00e8 il primo album dei The Pentangle, pubblicato dalla Transatlantic Records nel giugno del 1968. Il disco fu registrato nel febbraio e marzo 1968 al IBC Studios ed all'Olympic Sound Studio di Londra, Inghilterra."}
{"id": "4952672", "revid": "181699", "url": "https://it.wikipedia.org/wiki?curid=4952672", "title": "Reati politici", "text": ""}
{"id": "4952674", "revid": "1442080", "url": "https://it.wikipedia.org/wiki?curid=4952674", "title": "Sweet Child", "text": "Sweet Child \u00e8 un doppio album dei The Pentangle, pubblicato dalla Transatlantic Records nel novembre del 1968. Il disco, un doppio album appunto, con il primo disco registrato dal vivo il 29 giugno 1968 al London's Royal Festival Hall di Londra, Inghilterra, mentre il secondo disco fu registrato nell'agosto del 1968 all'IBC Studios di Londra, Inghilterra.\nTracce.\nCD 1\nCD 2"}
{"id": "4952679", "revid": "287204", "url": "https://it.wikipedia.org/wiki?curid=4952679", "title": "Oakdale (Minnesota)", "text": "Oakdale \u00e8 un comune degli Stati Uniti d'America, situato in Minnesota, nella contea di Washington."}
{"id": "4952681", "revid": "181699", "url": "https://it.wikipedia.org/wiki?curid=4952681", "title": "Attentato alla Costituzione", "text": ""}
{"id": "4952684", "revid": "110157", "url": "https://it.wikipedia.org/wiki?curid=4952684", "title": "Basket of Light", "text": "Basket of Light \u00e8 il terzo album dei The Pentangle, pubblicato dalla Transatlantic Records nell'ottobre del 1969. Il disco fu registrato all'IBC Studios di Londra, Inghilterra.\nMusicisti.\nBrano A1"}
{"id": "4952686", "revid": "599013", "url": "https://it.wikipedia.org/wiki?curid=4952686", "title": "Cruel Sister (Pentangle)", "text": "Cruel Sister \u00e8 il quarto album dei Pentangle, pubblicato dalla Transatlantic Records nel 1970. Il disco fu registrato al Sound Techniques di Londra, Inghilterra.\nMusicisti.\nBrano B1"}
{"id": "4952688", "revid": "767487", "url": "https://it.wikipedia.org/wiki?curid=4952688", "title": "Shoreview", "text": "Shoreview \u00e8 un comune degli Stati Uniti d'America, situato in Minnesota, nella contea di Ramsey."}
{"id": "4952689", "revid": "110157", "url": "https://it.wikipedia.org/wiki?curid=4952689", "title": "Reflection (Pentangle)", "text": "Reflection \u00e8 un album dei Pentangle, pubblicato dalla Transatlantic Records nell'ottobre del 1971. I brani del disco furono registrati (marzo 1971) al Command Studios di Londra, Inghilterra, tranne il brano \"Reflection\" registrato all'Olympic Studios di Londra."}
{"id": "4952693", "revid": "287204", "url": "https://it.wikipedia.org/wiki?curid=4952693", "title": "White Bear Lake", "text": "White Bear Lake \u00e8 un comune degli Stati Uniti d'America, situato in Minnesota, nella contea di Ramsey e in una piccola parte nella contea di Washington."}
{"id": "4952695", "revid": "287204", "url": "https://it.wikipedia.org/wiki?curid=4952695", "title": "Seitaro Kitayama", "text": ""}
{"id": "4952697", "revid": "767487", "url": "https://it.wikipedia.org/wiki?curid=4952697", "title": "Dietro le linee nemiche - Seal Team 8", "text": "Dietro le linee nemiche - Seal Team 8 (\"Seal Team Eight: Behind Enemy Lines\") \u00e8 un film statunitense del 2014 diretto da Roel Rein\u00e9.\nTrama.\nUna squadra di US Navy Seal guidata dal Comandante Ricks \u00e8 impegnata in una missione non autorizzata e ad alto rischio nel cuore dell'Africa.\nProduzione e distribuzione.\nIl film \u00e8 stato girato in Sudafrica."}
{"id": "4952698", "revid": "1573940", "url": "https://it.wikipedia.org/wiki?curid=4952698", "title": "Crystal (Minnesota)", "text": "Crystal \u00e8 un comune (\"city\") degli Stati Uniti d'America della contea di Hennepin nello Stato del Minnesota. La popolazione era di 22,151 persone al censimento del 2010.\nGeografia fisica.\nSecondo lo United States Census Bureau, ha un'area totale di 5,88 miglia quadrate (15,23\u00a0km\u00b2).\nSociet\u00e0.\nEvoluzione demografica.\nSecondo il censimento del 2010, c'erano 22,151 persone.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 78,1% di bianchi, il 10,5% di afroamericani, lo 0,7% di nativi americani, il 3,9% di asiatici, il 3,0% di altre razze, e il 3,8% di due o pi\u00f9 etnie. Ispanici o latinos di qualunque razza erano il 6,5% della popolazione."}
{"id": "4952699", "revid": "529641", "url": "https://it.wikipedia.org/wiki?curid=4952699", "title": "Solomon's Seal", "text": "Solomon's Seal \u00e8 l'ultimo album dei Pentangle originali, pubblicato dalla Reprise Records nel 1972. Il disco fu registrato al Sound Techniques di Londra, Inghilterra."}
{"id": "4952701", "revid": "1494169", "url": "https://it.wikipedia.org/wiki?curid=4952701", "title": "Owatonna", "text": ""}
{"id": "4952704", "revid": "287204", "url": "https://it.wikipedia.org/wiki?curid=4952704", "title": "New Brighton (Minnesota)", "text": "New Brighton \u00e8 un comune degli Stati Uniti d'America, situato in Minnesota, nella contea di Ramsey."}
{"id": "4952707", "revid": "110157", "url": "https://it.wikipedia.org/wiki?curid=4952707", "title": "Open the Door (Pentangle)", "text": "Open the Door \u00e8 un album della riformata folk-rock band inglese dei Pentangle, pubblicato dalla Spindrift Records nel 1985 (altre fonti riportano come data di pubblicazione il 1984). Il disco fu registrato al Livingston Studios di Londra, Inghilterra."}
{"id": "4952708", "revid": "529641", "url": "https://it.wikipedia.org/wiki?curid=4952708", "title": "In the Round", "text": "In the Round \u00e8 un album dei Pentangle, pubblicato dalla Spindrift Records nel 1986. Il disco fu registrato al Raezor Studio di Londra, Inghilterra."}
{"id": "4952712", "revid": "767487", "url": "https://it.wikipedia.org/wiki?curid=4952712", "title": "Champlin (Minnesota)", "text": "Champlin \u00e8 un comune degli Stati Uniti d'America, situato in Minnesota, nella contea di Hennepin."}
{"id": "4952715", "revid": "767487", "url": "https://it.wikipedia.org/wiki?curid=4952715", "title": "So Early in the Spring", "text": "So Early in the Spring \u00e8 un album dei Pentangle, pubblicato dalla Plane Records nell'agosto del 1989. Il disco fu registrato al Raezor Studios di Londra, Inghilterra. In alcune pubblicazioni il brano 8 reca il titolo \"Gaea\" (la maggior parte delle volte) in altre \"Gaia\".\nMusicisti.\nMusicista aggiunto"}
{"id": "4952716", "revid": "74801", "url": "https://it.wikipedia.org/wiki?curid=4952716", "title": "Savage (Minnesota)", "text": "Savage \u00e8 un comune degli Stati Uniti d'America, situato in Minnesota, nella contea di Scott."}
{"id": "4952718", "revid": "72396", "url": "https://it.wikipedia.org/wiki?curid=4952718", "title": "Think of Tomorrow", "text": "Think of Tomorrow \u00e8 un album dei Pentangle, pubblicato dalla Permanent Records nel 1991. Il disco fu registrato nel 1991 all'O-TON/Ougenweide Studio di Amburgo, Germania e mixato al Raezar Studios di Londra, Inghilterra.\nMusicisti.\nMusicista aggiunto "}
{"id": "4952719", "revid": "767487", "url": "https://it.wikipedia.org/wiki?curid=4952719", "title": "Unione Sportiva Triestina Calcio 2004-2005", "text": "Questa pagina raccoglie le informazioni riguardanti l'Unione Sportiva Triestina Calcio nelle competizioni ufficiali della stagione 2004-2005."}
{"id": "4952720", "revid": "580", "url": "https://it.wikipedia.org/wiki?curid=4952720", "title": "Padova Baseball", "text": "Il Padova Baseball \u00e8 una societ\u00e0 italiana di baseball fondata a Padova.\nStoria.\nFondazione.\nIl baseball agonistico si svilupp\u00f2 a Padova nei primi anni sessanta con la nascita dell'Unione Sportiva Arcella, squadra parrocchiale della chiesa di Sant'Antonino nel quartiere settentrionale dell'Arcella, e della sezione baseball del CUS Padova, storica societ\u00e0 che rappresenta la locale Universit\u00e0 degli studi. La squadra dell'Arcella, che disputava il campionato di serie C, ebbe la possibilit\u00e0 di essere promossa alla serie superiore ma gli ecclesiastici che dirigevano la societ\u00e0 rinunciarono all'iscrizione e la squadra si sciolse. Fu subito rifondata dagli stessi giocatori che si autofinanziarono, costruirono un nuovo campo e si iscrissero nuovamente alla serie C.. Da questa esperienza prese il via il Padova Baseball, fondato ufficialmente nel 1975.\nGestione Bellamio.\nLa prima svolta importante \u00e8 legata al nome di Mariano Bellamio, grande appassionato di baseball che negli anni ottanta entr\u00f2 in societ\u00e0 come sponsor e presidente. Il suo operato ebbe slancio anche grazie al nuovo Campo Baseball Plebiscito, costruito in quegli anni dall'amministrazione comunale. La ventennale gestione di Bellamio permise ai padovani di sviluppare il settore giovanile, promuovere lo sport nelle scuole cittadine ma soprattutto alla prima squadra di inserirsi tra le compagini pi\u00f9 importanti della serie B di allora, arrivando nel 1996 alla storica promozione in serie A2. L'anno dopo, il Padova Baseball fu subito retrocesso in serie B, dove rimase nelle stagioni successive con alterni risultati. Nelle ultime annate dell'era Bellamio, la squadra entr\u00f2 in un progressivo declino. Nel 2006 fu evitata la retrocessione in C solo grazie alla vittoria nei play-out disputati a Latina. L'anno dopo, i padovani poterono iscriversi al campionato di serie B unendosi alla societ\u00e0 trevigiana del Baseball Team Ponte di Piave.\nGestione Tommasin.\nFu con l'ingresso ai suoi vertici nel 2008 di Giuliana Botteri e Roberto \"Bobo\" Tommasin che la societ\u00e0 si trasform\u00f2 radicalmente ed assunse una struttura di alto livello. Lanciatore cresciuto nelle giovanili dell'Arcella ed ex giocatore di serie A, Tommasin entr\u00f2 come dirigente e sponsor ed ha trascinato il Padova nel ristretto novero delle migliori squadre nazionali. Oltre ai grandi investimenti apportati, ha radicalmente riorganizzato la societ\u00e0, dato nuovo impulso al settore giovanile e alla sezione softball. Molti i giocatori importanti che ha fatto arrivare a Padova, tra cui diversi stranieri, di rilievo inoltre l'ingaggio alla prima stagione del tecnico californiano Khelyn Smith, che avrebbe guidato la squadra seniores ai primi trionfi.\nPrimi trionfi.\nDopo le prime due stagioni di transizione, nel 2010 i padovani furono promossi in Serie A Federale, corrispondente alla A2 gi\u00e0 conquistata sotto la presidenza di Bellamio. Il Padova si conferm\u00f2 subito tra le migliori formazioni del campionato, con i nuovi importanti acquisti che si inserirono bene tra i vari giovani provenienti dal vivaio. Nel 2011 si piazz\u00f2 al quarto posto e l'anno successivo al secondo, a pari merito con Rovigo e Codogno, ma escluso dai play-off dalla classifica avulsa. Il rivoluzionato campionato del 2013 a tre gironi vide il Padova Baseball laurearsi campione d'Italia di categoria nei play-off contro gli Athletics Bologna, restando sempre in testa durante la regular season. La grande stagione fu completata con la vittoria in Coppa Italia sul Bollate.\nIngresso in IBL.\nUna nuova importante svolta per il Padova avvenne nel 2014, con la mancata iscrizione del Novara 2000 all'Italian Baseball League (IBL), il massimo campionato nazionale. Fu quindi accettata la domanda di iscrizione presentata da Tommasin, da tale anno nominato ufficialmente presidente del Padova Baseball, che fece quindi il suo esordio nel professionismo nella Italian Baseball League 2014. L'evento segn\u00f2 il ritorno del grande baseball in Veneto, dove mancava dall'ultima apparizione del Verona nel campionato 1997, e fu celebrato con il cambio dei colori sociali, che diventarono i tradizionali bianco e rosso dello sport padovano. La squadra chiuse la regular season con 7 vittorie e 13 sconfitte, terza a pari merito in un girone a quattro.\nIl quarto posto del 2015.\nNella IBL 2015, disputata a girone unico, i padovani disputarono la miglior stagione della loro storia. Dopo aver chiuso a sorpresa al primo posto il girone di andata della prima fase della regular season a pari merito con il Rimini, malgrado la flessione nel girone di ritorno, il Tommasin si qualific\u00f2 per la seconda fase del campionato. I biancorossi chiusero al quarto posto con 5 vittorie e 13 sconfitte il girone a quattro che garantiva l'accesso alla finale per le prime due.\nGli ultimi anni in IBL / Serie A1.\nTra il 2016 e il 2018 il Tommasin disput\u00f2 tre campionati nella massima serie, non riuscendo per\u00f2 a qualificarsi per le semifinali. Nel 2018 venne a mancare il supporto dello sponsor, il Padova Baseball Softball Club dovette rinunciare alla Lega Nazionale IBL e a formare un nuovo Consiglio Direttivo che scelse Umberto Balin come nuovo presidente con l\u2019obiettivo di riorganizzare la societ\u00e0.\nLa ripartenza dalla Serie C.\nAl termine del campionato di Serie A1 2018, la dirigenza del club comunic\u00f2 l'intenzione di non iscriversi al successivo campionato di Serie A1. Nel mese di gennaio 2019, fu ufficializzata la ripartenza delle attivit\u00e0 dal campionato di Serie C.\nNel 2020 il Padova Baseball fu promosso in Serie B e a fine anno al posto di Balin fu eletto presidente Marco Flores D\u2019Arcais."}
{"id": "4952722", "revid": "965985", "url": "https://it.wikipedia.org/wiki?curid=4952722", "title": "Faribault (Minnesota)", "text": ""}
{"id": "4952723", "revid": "287204", "url": "https://it.wikipedia.org/wiki?curid=4952723", "title": "Faribault", "text": "Faribault \u00e8 un comune degli Stati Uniti d'America, situato in Minnesota, nella contea di Rice."}
{"id": "4952725", "revid": "149727", "url": "https://it.wikipedia.org/wiki?curid=4952725", "title": "C\u00e0 Emo", "text": ""}
{"id": "4952726", "revid": "149727", "url": "https://it.wikipedia.org/wiki?curid=4952726", "title": "Pettorazza", "text": ""}
{"id": "4952729", "revid": "110157", "url": "https://it.wikipedia.org/wiki?curid=4952729", "title": "One More Road", "text": "One More Road \u00e8 un album dei Pentangle, pubblicato dalla Permanent Records nel 1993.\nMusicisti.\nMusicista aggiunto"}
{"id": "4952731", "revid": "149727", "url": "https://it.wikipedia.org/wiki?curid=4952731", "title": "Cesio Maggiore", "text": ""}
{"id": "4952732", "revid": "149727", "url": "https://it.wikipedia.org/wiki?curid=4952732", "title": "Santa Giustina Bellunese", "text": ""}
{"id": "4952733", "revid": "110157", "url": "https://it.wikipedia.org/wiki?curid=4952733", "title": "Live 1994", "text": "Live 1994 \u00e8 un album live dei Pentangle, pubblicato dalla Hypertension Records nel 1995. Il disco fu registrato nel 1994 durante il tour effettuato dai Pentangle in Germania."}
{"id": "4952736", "revid": "124383156", "url": "https://it.wikipedia.org/wiki?curid=4952736", "title": "Adam Yates", "text": "Biografia.\nHa un fratello gemello, di nome Simon, anch'egli ciclista professionista.\nCarriera.\nDopo essersi classificato secondo al Tour de l'Avenir 2013 alle spalle dello spagnolo Rub\u00e9n Fern\u00e1ndez And\u00fajar, nel 2014 Adam Yates passa professionista con la Orica-GreenEDGE. Dimostra subito una buona propensione per le corse a tappe arridando undicesimo e miglior giovane al Tour de San Luis, quinto al Tour of California, sesto al Criterium del Delfinato ma, soprattutto, vincendo una tappa e la classifica finale del Giro di Turchia. Vince inoltre il GP Industria e Artigianato e fa il suo esordio nei grandi Giri alla Vuelta a Espa\u00f1a, gara che conclude all'81\u00ba posto senza mai mettersi particolarmente in luce.\nNel 2015, dopo essere arrivato nono alla Tirreno-Adriatico, fa il suo esordio al Tour de France con l'obiettivo di fare esperienza e vincere una tappa; non riesce a imporsi, ottenendo solo 3 piazzamenti nelle \"top ten\" di giornata. Grazie al buono stato di forma ottenuto nella gara a tappe francese vince la Cl\u00e1sica San Sebasti\u00e1n, favorito dal fatto che Greg Van Avermaet, che \u00e8 in testa, viene investito e fatto cadere da una moto.\nNel 2016, dopo essere arrivato settimo al Criterium del Delfinato, prende nuovamente il via del Tour de France. Resta con i migliori sin dalle prime tappe tanto che, al via della 7\u00aa frazione, occupa il tredicesimo posto in classifica. \u00c8 proprio nel finale di questa tappa che si mette in luce: stacca di alcuni secondi il gruppo degli uomini di classifica ma, mentre sta passando sotto l'arco dell'ultimo chilometro, questo si sgonfia crollandogli addosso e facendolo cadere. La giuria lo accredita comunque del tempo guadagnato, trattandosi di incedente avvenuto negli ultimi 3\u00a0km, e ci\u00f2 gli permette di risalire fino al secondo posto della generale e indossare la maglia bianca che porter\u00e0 fino a Parigi, concludendo quarto della classifica finale a 4'42\" dal vincitore Chris Froome ma a soli 21\" dal terzo classificato, Nairo Quintana.\nNel 2017 partecipa alla Tirreno-Adriatico con ambizioni di classifica. Dopo aver disputato una buona cronosquadre iniziale si piazza terzo a 18\" da Nairo Quintana sull'arrivo in salita del Terminillo, risalendo al secondo posto della classifica a 33\" dal colombiano e indossando la maglia bianca di miglior giovane. Tuttavia il giorno seguente si ritira a circa 80\u00a0km dalla conclusione della tappa di Fermo a causa di problemi gastrici. Successivamente prende il via del Giro di Catalogna ma si ritira a causa di una caduta nella quale si frattura il bacino. Prende parte al Giro d'Italia concludendo al 9\u00ba posto. Ad agosto invece prende parte alla Vuelta a Espa\u00f1a con i gradi di capitano insieme ad Esteban Chaves, ma nella seconda settimana inizia a perdere posizioni in classifica concludendo 34\u00ba. \nNel 2018 partecipa alla Tirreno-Adriatico finendo 5\u00ba e decide di partecipare al Tour de France con l'obiettivo di fare classifica, ma viene respinto gi\u00e0 sui Pirenei nella seconda settimana. Conclude il Tour lontano dai migliori in 29\u00aa posizione. Quindi partecipa alla Vuelta a Espa\u00f1a nell'intento di aiutare suo fratello Simon in classifica. Adam conclude 45\u00ba mentre suo fratello riesce a vincere centrando l'obiettivo. \nPer il 2019 partecipa nuovamente alla Tirreno-Adriatico, arriva 2\u00ba prendendo la maglia di leader della corsa gi\u00e0 dalla seconda tappa ma la perde a discapito di Primo\u017e Rogli\u010d nella crono dell'ultima tappa per solo 1\". Dopo aver ottenuto alcune vittorie di tappa in corse minori, partecipa al Crit\u00e9rium du Dauphin\u00e9 finendo 2\u00ba. Scelto dalla squadra come capitano al Tour de France, va fuori classifica gi\u00e0 nella seconda settimana ripetendo il risultato dell'anno precedente con un 29\u00ba posto.\nAll'inizio della stagione 2020 partecipa all'UAE Tour, vincendo la terza tappa e la classifica generale."}
{"id": "4952746", "revid": "110157", "url": "https://it.wikipedia.org/wiki?curid=4952746", "title": "Live at the BBC (Pentangle)", "text": "Live at the BBC \u00e8 un album dei Pentangle, pubblicato dalla Band of Joy/Windsong Records nel 1995. Il disco fu registrato nelle date indicate nella lista tracce. Nel 1997 l'etichetta Strange Fruit Records pubblic\u00f2 su CD gli stessi identici brani, ma con copertina e titolo differente (\"On Air\"). "}
{"id": "4952747", "revid": "729019", "url": "https://it.wikipedia.org/wiki?curid=4952747", "title": "Richard Rober", "text": "Biografia.\nNato Richard Steven Rauber a Rochester (New York) nel 1910, ebbe una carriera assai breve e legata a ruoli prevalentemente di supporto. Dopo essere apparso in diversi lavori teatrali a Broadway, tra cui il musical \"Oklahoma!\", nel ruolo di Jud Fry, Rober arriv\u00f2 a Hollywood nel 1947. Se si esclude la partecipazione al cortometraggio \"Sheik to Sheik\", risalente al 1936, per Rober il debutto sul grande schermo avvenne con un ruolo non accreditato nel noir \"Chiamate Nord 777\" (1948), cui seguirono altre parti secondarie in successivi film, sempre di genere poliziesco, come \"Ladri in guanti gialli\" (1948), \"Allarme polizia!\" (1948), \"Trafficanti di uomini\" (1949), \"Lo schiavo della violenza\" (1949), \"Il porto di New York\" (1949).\nDopo diverse pellicole di ambientazione metropolitana, Rober ebbe modo di frequentare anche altri generi cinematografici, come nel western \"Sierra\" (1950), e nella commedia \"Pap\u00e0 diventa nonno\" (1951) di Vincente Minnelli. Il suo primo e unico ruolo da protagonista maschile assoluto, quello dello sceriffo Ben Kellogg, fu per\u00f2 in un film drammatico, \"La bambina nel pozzo\", girato sempre nel 1951 e incentrato sul delicato tema delle intolleranze razziali. Rober apparve ancora in alcuni western, tra cui \"Donne fuorilegge\" (1952) e \"Il giuramento dei Sioux\" (1952), nel drammatico \"I lupi mannari\" (1952), e in \"The Rose Bowl Story\" (1952), una storia di football ambientata in un college americano, in cui ricopr\u00ec il ruolo del coach James Hadley. La sua ultima interpretazione cinematografica fu quella di George Rivers, un agente dell'F.B.I., nella commedia \"Il pilota razzo e la bella siberiana\", girata nel 1952 ma che non sarebbe apparsa sugli schermi fino al 1957.\nLa morte.\nLa carriera di Richard Rober fu tragicamente interrotta dall'incidente stradale nel quale egli mor\u00ec il 26 maggio 1952, all'et\u00e0 di 42 anni. Per ironia della sorte, anche il personaggio di Tony Laredo da lui interpretato nel film \"Il romanzo di Thelma Jordon\", girato nel 1948, perdeva la vita nelle medesime circostanze."}
{"id": "4952750", "revid": "15756", "url": "https://it.wikipedia.org/wiki?curid=4952750", "title": "Facebook in the rain", "text": "Facebook in the rain \u00e8 un romanzo della scrittrice Paola Mastrocola. La prima edizione \u00e8 stata pubblicata nel 2012 dal Gruppo Editoriale L'Espresso e dalla casa editrice Guanda. Questo libro fa parte della collana Prosa Contemporanea.\nTrama.\nEvandra Martella \u00e8 una casalinga che conduce una vita semplice e serena accanto al marito, in un paesino del Centro Italia. Improvvisamente, la sua tranquilla esistenza viene sconvolta dalla scomparsa prematura del consorte che la fa precipitare in una disperazione assoluta e angosciante. La sua unica figlia, che vive a Roma, rester\u00e0 accanto a lei per un breve periodo poi torner\u00e0 ai suoi studi nella capitale; anche la sorella e l'amica d'infanzia Rosalena cercheranno di starle vicino, ma riprenderanno presto la loro vita frenetica ed intensa. Ad Evandra non rester\u00e0 che un solo modo per sopravvivere alla solitudine: passare le giornate al cimitero, prendersi cura della tomba del marito e socializzare con le altre persone che, come lei, trascorrono ore ed ore nel luogo dove riposano i loro cari. Le visite al cimitero diventeranno per la protagonista del romanzo l'unico scopo di vita finch\u00e9 un periodo di pioggia pi\u00f9 lungo del solito la costringer\u00e0 a stare chiusa in casa e a fare i conti con le sue interminabili giornate vuote e noiose. E a quel punto Evandra chieder\u00e0 aiuto alla sua amica Rosalena ponendole l'insolita domanda:\u201cMa secondo te, io, cosa posso fare quando piove?\u201d Il consiglio dell'amica le aprir\u00e0 un nuovo mondo, il mondo virtuale di Facebook, fino a quel momento per lei completamente sconosciuto; sar\u00e0 Gesualdo Spossato, detto Baldo, con le sue quotidiane lezioni di informatica ad aiutarla. Evandra riuscir\u00e0 cos\u00ec a farsi nuove \u201camicizie\u201d tra le quali ci sar\u00e0 perfino un innamorato misterioso e ostinato; le sembrer\u00e0 finalmente di riaprirsi alla vita spingendosi fino a voler conoscere di persona alcuni dei suoi nuovi amici comprendendo, a sue spese, di come pu\u00f2 essere falso il mondo virtuale del social network. Facebook diventer\u00e0 ben presto per la protagonista del romanzo una vera e propria ossessione, una dipendenza che le far\u00e0 trascurare le visite al cimitero creandole forti sensi di colpa. A questo punto, per alleviare la sua inquietudine, Baldo e il cognato monteranno una macchina che far\u00e0 piovere ininterrottamente davanti alle sue finestre, cosicch\u00e9 Evandra potr\u00e0 dedicarsi completamente alla sua grande passione senza pi\u00f9 dolorosi sensi di colpa. Ed \u00e8 proprio davanti al suo amato computer che la protagonista del romanzo verr\u00e0 trovata esanime, annientata da quel mondo virtuale nel quale illusoriamente lei aveva cercato conforto.\nPersonaggi.\nEvandra \u00e8 la protagonista del romanzo. Ha 48 anni ed \u00e8 soprannominata la vedova Martella, in quanto da due anni va tutti giorni al camposanto per far visita al marito, attivit\u00e0 che le riempie il vuoto della vita. Non ha mai avuto un interesse particolare per la tecnologia, a differenza del marito. Ama molto il Natale tant'\u00e8 che addobba il loculo di Aurelio cos\u00ec che anche lui abbia il suo, questo ci porta a pensare che sia anche religiosa. Iniziando a usare Facebook la sua vita diventa piena e si sente realizzata. Le istruzioni basilari le vengono impartite da Baldo e una volta divenuta esperta inizia ad accettare l'amicizia a tutti, perch\u00e9 sostiene che l'amicizia non si nega a nessuno, tutti fuorch\u00e9 ad un certo Orso Bruno. Facebook diventa per lei una dipendenza tant'\u00e8 che si sentiva di tradirlo quando andava al cimitero. Decide quindi di stare a casa ed usare Facebook quando piove e di andare dal marito quando c'\u00e8 il sole. A causa dell'invenzione creata dal cognato e da Baldo, a fin di bene, Facebook per lei diventa una malattia che la porta al ricovero.\nGesualdo Spossato, \u00e8 un collega di Rosalena disponibile a insegnare a Evandra ad usare Facebook. \"Aveva 55 anni e viveva ancora con la madre, una ricca signora ottantenne, in una bella villa ottocentesca, vicino alla piazza centrale. Era un po' stempiato. Lungo e dritto che sembrava un pioppo. Lo chiamavano tutti Baldo perch\u00e9 ispirava molta reverenza, cos\u00ec lungo ed elegante com'era, sempre vestito di grigio chiaro, abbottonato e con la cravatta blu.\u201d \u00c8 un uomo sensibile che ama le opere liriche soprattutto la Boh\u00e8me. Figlio della signora Nunzia Passalacqua e dell'ingegnere Callisto Spossato. Essendo figlio unico ricevette un'educazione iperprotettiva. I genitori desideravano che si innamorasse della primogenita di una famiglia nobile, ma Gesualdo era un bambino scontroso e ribelle ma anche timido, introverso e di poche parole. Studia da commercialista e tende ad evitare le ragazze seppur fortemente attratto. In realt\u00e0 odia Facebook ma \u00e8 l'unico modo di conoscere Evandra ed entrare in contatto con lei.\nAurelio Martella \u00e8 il marito della protagonista, pi\u00f9 vecchio di 12 anni. Possedeva campi e lavorava insieme all'amico Mario in una piccola tipografia, rappresentando con questa il reddito della famiglia, in quanto era contrario all'idea che la moglie lavorasse. I due erano molto legati da fare tutto assieme. \u00c8 molto pi\u00f9 \u201cmoderno\u201d rispetto ad Evandra, possiede infatti un telefono cellulare. Muore a 60 anni a causa di un'emorragia cerebrale.\nRosalena Acquaviva \u00e8 la migliore amica di Evandra. \u00c8 di buona famiglia, sua madre era stata maestra alle elementari e suo padre medico condotto. \u00c8 una persona buona ma a volte rude. Lei ed Evandra si conoscono dalle elementari, ma Rosalena \u00e8 stata sempre pi\u00f9 energica, pi\u00f9 allegra, pi\u00f9 elegante e dinamica. Non si \u00e8 mai sposata e lavora come contabile in una piccola industria tessile specializzata in tovaglie da tavola old style. Ha una vita sociale molto attiva, va in palestra, guarda quiz e \"reality\" e chatta con gli amici. \u00c8 grazie a lei che Evandra scopre Facebook.\nSecondo \u00e8 il marito di Anna e cognato di Evandra. Lavora come elettrauto in un'officina nel centro della citt\u00e0. Si trova bene con la protagonista anche se si parlano poco. Contribuisce insieme a Baldo a costruire la macchina della pioggia perch\u00e9 felice di fare un regalo gradito a Evandra.\nAlessia Martella \u00e8 l'unica figlia dei protagonisti. A 20 anni si trasferisce a Roma per studiare, ritorna per\u00f2 a casa per un mese alla morte del padre. I genitori si lamentano perch\u00e9 non chiama quasi mai, ma il loro rapporto contrastante si migliora grazie a Facebook.\nAnna \u00e8 la sorella della protagonista che vive con il marito Secondo e i 3 figli adolescenti a 30\u00a0km da Evandra.\nAMICHE DEL CIMITERO\nLucia Scatarla \u201caveva pi\u00f9 di 70 anni e pesava 100kg buoni, ma sembrava una saetta tra le tombe\u201d. \u00c8 una delle amiche che Evandra incontra al cimitero. Lucia ci andava per salutare il marito e la figlia pi\u00f9 piccola e fin dall'inizio le era subito piaciuta Evandra.\nPalma Galli Bruma una brasiliana, ex ballerina nei piano bar. Ama vestirsi ancora come se lo fosse. \u00c8 una brava donna, di poche parole con le gambe magre e lunghe che tiene sempre scoperte, cosa che le fece ottenere il soprannome di Palo. \u00c8 molto fedele al marito Giuseppe Bruma. Anche lei \u00e8 una delle amiche di cimitero della protagonista.\nCandida Torribondi \u00e8 una ragazza molto giovane che ha perso il fidanzato, Arnoldo Ferrandino, a causa di un incidente stradale e con cui avrebbe dovuto sposarsi l'anno successivo. \u00c8 sempre sorridente anche se molto addolorata per la perdita del suo amato. \u00c8 l'ultima delle amiche che Evandra incontra al cimitero.\nTematica.\nLa tematica che emerge nel romanzo \u00e8 quella che riguarda le community, concentrandosi in particolare su Facebook. Questo presenta molti risvolti positivi e altrettanti negativi. La protagonista comincia a utilizzarlo come un passatempo nelle giornate piovose, per poi approdare in una vera e propria dipendenza che la porter\u00e0 ad una malattia. Facebook \u00e8 utile per restare in contatto con vecchi amici e conoscere nuove persone ma nel contempo presenta anche dei rischi perch\u00e9 viene utilizzato spesso da persone malintenzionate, come succede ad Evandra quando incontra il camionista. Questo libro insegna come i social network, se usati con moderazione e senza abusarne, rappresentino un valido mezzo per mantenere ed espandere le proprie conoscenze."}
{"id": "4952751", "revid": "767487", "url": "https://it.wikipedia.org/wiki?curid=4952751", "title": "Il cielo brucia", "text": "Il cielo brucia \u00e8 un film del 1957 diretto da Giuseppe Masini\nTrama.\nStoria a episodi dei membri del 18\u00ba stormo, una squadriglia aeronautica durante e dopo la seconda guerra mondiale. Ogni episodio pone il quesito su che cosa sia giusto fare e riflette sulle conseguenze delle scelte dei personaggi.\nAfrica settentrionale: il capitano Carlo Casati \u00e8 un pilota italiano, al comando di una squadriglia di bombardieri. A causa di un guasto, il capitano atterra in una zona occupata dagli alleati, rischiando di cadere prigioniero. Con l'aiuto di alcuni contadini italiani, riesce a riparare il suo aereo e a rientrare nelle linee italiane con Anna che diverr\u00e0 sua moglie.\nItalia: il tenente Ferri dopo due anni rivede Laura, la donna di cui era innamorato e che aveva lasciato per non farla soffrire, lei da semplice operaia \u00e8 diventata una cantante che allieta i militari in ospedale. Il loro confronto \u00e8 doloroso ma un bacio suggella la loro riappacificazione. Subito dopo, durante un attacco aereo, Ferri viene colpito e precipita in mare.\nDopo l'armistizio il gruppo vola al sud; durante un volo di ricognizione l'aereo di Marchi viene colpito ma riesce a mettersi in salvo su una scialuppa. I soccorsi vengono sospesi a causa del maltempo e Marchi incontra in mare un altro aviatore abbattuto ma entrambi verranno recuperati gi\u00e0 morti.\nTerminata la guerra il comando decide di smantellare un vecchio velivolo ormai inutile, ma \u00e8 l'unico che pu\u00f2 affrontare una furiosa tempesta per portare a Milano una bambina colpita da paralisi respiratoria."}
{"id": "4952755", "revid": "1924342", "url": "https://it.wikipedia.org/wiki?curid=4952755", "title": "Problem (Ariana Grande)", "text": "Problem \u00e8 un singolo della cantante statunitense Ariana Grande, pubblicato il 28 aprile 2014 come primo estratto dal secondo album in studio \"My Everything\".\nDescrizione.\n\"Problem\" ha visto la partecipazione della rapper australiana Iggy Azalea ed \u00e8 stata composta dalle stesse Grande e Azalea insieme a Max Martin, Savan Kotecha e Ilya Salmanzadeh. Il brano \u00e8 un uptempo dalle sonorit\u00e0 funk che ripropone un'accoppiata di batteria e un riff di sassofono. Il ritornello contiene il suono di un clacson di allarme rosso tratto dagli effetti sonori del film \"\" (1987).\nLa presenza di strumenti a fiato nel brano ha portato a diversi paragoni al brano del 2013 di Jason Derulo, \"Talk Dirty\".\nPromozione.\nLa canzone \u00e8 stata eseguita dal vivo per la prima volta ai Radio Disney Awards il 27 aprile 2014. Il giorno seguente la canzone \u00e8 stata distribuita su iTunes ed in soli 37 minuti ha raggiunto la vetta negli Stati Uniti, rompendo il record di 50 minuti precedentemente ottenuto da Taylor Swift con la canzone \"We Are Never Ever Getting Back Together\".\nVideo musicale.\nIl video propone uno scenario immerso negli anni sessanta in cui Ariana Grande padroneggia la scena movimentata da una platea di ballerini vestiti in smoking per poi cedere campo a un primo piano di Big Sean a torso nudo che sussurra \"one less problem without ya\", mentre Ariana ha un vestito corto."}
{"id": "4952760", "revid": "1719987", "url": "https://it.wikipedia.org/wiki?curid=4952760", "title": "4G in Italia", "text": "Nel 2010 l'Unione internazionale delle telecomunicazioni ha autorizzato l'utilizzo della denominazione 4G (quarta generazione) per tecnologie quali LTE e WiMAX.\nPer lo sviluppo delle reti mobili italiane, si \u00e8 scelto di utilizzare la tecnologia LTE.\nStoria del 4G in Italia.\nIl 27 giugno 2011 viene pubblicato sulla Gazzetta ufficiale il bando d'asta per l'assegnazione delle licenze agli operatori mobili interessati. Le frequenze oggetto d'asta sono:\nIl 30 agosto \u00e8 iniziata l'asta per l'assegnazione delle frequenze. Come previsto gli operatori che vi hanno partecipato sono 4: TIM, Vodafone Italia, Wind Telecomunicazioni e 3 Italia.\nL'asta si \u00e8 conclusa con successo alla fine di settembre 2011, con le seguenti assegnazioni:\nLe assegnazioni hanno fruttato allo Stato 3.945.295.100 euro (1,260 miliardi da TIM, 1,259 da Vodafone, 1,119 da Wind, 305 milioni da 3 Italia).\nQueste frequenze si aggiungono al pacchetto di frequenze gi\u00e0 posseduto dai quattro operatori ed utilizzato per il 2G (TIM, Vodafone e Wind) e per il 3G (TIM, Vodafone, Wind e 3 Italia).\nCon l'attivazione delle prime celle 4G su banda 1800 TIM, Vodafone e 3 Italia hanno destinato parte delle frequenze gi\u00e0 possedute su questa banda, precedentemente destinate alla tecnologia di seconda generazione, alla nuova tecnologia per migliorarne la velocit\u00e0.\nApprofondimento sulle frequenze.\nLe frequenze italiane sono cos\u00ec denominate:\nLe varie frequenze sono contraddistinte da differenti particolarit\u00e0:\nA seconda dello spettro licenziato a ciascun operatore, le prestazioni raggiungibili sulle singole frequenze sono differenti. Nello specifico:\nLTE Advanced o 4G+.\nIl 4G+ si basa sulla possibilit\u00e0 da parte degli operatori di aggregare, per quanto riguarda il downlink, frequenze differenti in modo da aumentare le velocit\u00e0 di picco e gestire al meglio il traffico sempre crescente degli utenti, soprattutto nelle zone maggiormente abitate. A giugno 2020 questa tecnologia \u00e8 utilizzata da Iliad, TIM, Vodafone e Wind Tre. Maggiore \u00e8 la banda aggregata, maggiore sar\u00e0 la velocit\u00e0 di picco.\nConvergenza WIMAX.\nOltre alle frequenze in cui operano gli operatori mobili, in italia sono state assegnate anche le frequenze e relative licenze per la trasmissione WIMAX. Tali frequenze, identificate con la banda LTE 42, si trovano nello spettro delle microonde (3,4 - 3,6 GHz). Si pu\u00f2 pensare a WIMAX e LTE come due tecnologie concorrenti, poich\u00e9 entrambe sono volte a fornire tecnologie di accesso a banda larga agli utenti, ma con delle differenze: la prima \u00e8 una tecnologia wireless di accesso a banda larga, mentre la seconda \u00e8 una tecnologia di accesso a banda larga radiomobile. I vantaggi del WIMAX erano o sono: un'infrastruttura meno onerosa di manutenzione e la necessit\u00e0 di meno antenne per coprire il territorio. L'LTE garantisce una continuit\u00e0 di servizio anche a utenti in movimento a elevata velocit\u00e0, fino a una velocit\u00e0 maggiore di quella consentita dal WIMAX. \nL'arrivo del WiMAX 2+, che garantisce la retrocompatibilit\u00e0 con il WIMAX e la compatibilit\u00e0 e inter-operabilit\u00e0 con il TD-LTE, ha visto l'affacciarsi sul territorio nazionale di operatori che trasmettono con tecnologia TD-LTE, come ad esempio Tiscali fornendo un servizio limitatamente a zone non coperte dalla fibra ottica."}
{"id": "4952765", "revid": "1998118", "url": "https://it.wikipedia.org/wiki?curid=4952765", "title": "Circondario di Pieve di Cadore", "text": "Il circondario di Pieve di Cadore era uno dei circondari in cui era suddivisa la provincia di Belluno.\nStoria.\nIl circondario di Pieve di Cadore venne istituito nel 1912, succedendo all'omonimo distretto.\nSuddivisione.\nAlla sua istituzione il circondario comprendeva i comuni di Pieve di Cadore, Auronzo, Borca, Calalzo, Cibiana, Comelico Superiore, Danta, Domegge, Lorenzago, Lozzo, Ospitale, Perarolo, San Nicol\u00f2 in Comelico, San Pietro Cadore, Santo Stefano di Cadore, San Vito di Cadore, Sappada, Selva Bellunese, Valle di Cadore, Vigo, Vodo e Zopp\u00e8."}
{"id": "4952768", "revid": "281944", "url": "https://it.wikipedia.org/wiki?curid=4952768", "title": "Aeroporto di Enfida", "text": ""}
{"id": "4952774", "revid": "599013", "url": "https://it.wikipedia.org/wiki?curid=4952774", "title": "Mirko Slomka", "text": "Carriera.\nDopo aver giocato in squadre delle categorie minori, inizia ad allenare nel 1989, quando \u00e8 alla guida della squadra Under-19 dell', carica che mantiene fino al 1999, quando accetta l'incarico di allenatore dei pari-et\u00e0 del Tennis Borussia Berlin. Diventa allenatore della prima squadra nel 2000, ma viene esonerato il 17 novembre.\nDal 2001 al 2004 \u00e8 vice-allenatore dell', mentre dal 2004 al 2006 occupa lo stesso ruolo nello .\nIl 4 gennaio 2006 diventa allenatore della prima squadra, conducendo la squadra al quarto posto finale e alla semifinale di Coppa UEFA, persa contro il . Nel 2006-2007 lo Schalke arriva secondo dietro lo , perdendo la vetta alla penultima giornata. Viene esonerato il 13 aprile 2008, nonostante avesse condotto la squadra ai quarti di finale di Champions League, persi contro il .\nIl 19 gennaio 2010 diventa l'allenatore dell'Hannover, conquistando una salvezza insperata a fine stagione. L'anno dopo conquista uno storico quarto posto, dopo che la squadra era al terzo posto a tre giornate alla fine, ottenendo la qualificazione all'Europa League. L'anno successivo arriva settimo in campionato, ottenendo ancora la qualificazione in Europa League, mentre raggiunge i quarti di finale nella competizione europea, venendo eliminato dai futuri campioni dell'. L'annata 2012-2013 \u00e8 al di sotto delle aspettative: l'Hannover arriva nono in campionato senza qualificarsi alle coppe europee e non va oltre i sedicesimi di Europa League, eliminato dall'Anzhi. Nel campionato 2013-2014 l'Hannover, dopo un buon inizio con 12 punti nelle prime 6 partite, conquista solo 6 punti nelle successive 11 partite e Slomka viene esonerato il 27 dicembre.\nNella stessa stagione, il 16 febbraio 2014 diventa l'allenatore dell'Amburgo, sostituendo l'esonerato Bert van Marwijk, con la squadra al penultimo posto. Debutta con una vittoria per 3-0 contro il . A fine stagione riesce a condurre gli anseatici alla salvezza dopo lo spareggio contro il Greuther Furth. Viene esonerato il 15 settembre dopo un punto nelle prime tre partite e senza gol segnati."}
{"id": "4952775", "revid": "1543377", "url": "https://it.wikipedia.org/wiki?curid=4952775", "title": "Chanhassen", "text": "Chanhassen \u00e8 un comune degli Stati Uniti d'America, situato in Minnesota, nella contea di Carver e in una piccola parte nella contea di Hennepin. \u00c8 a sud ovest di Minneapolis.\nSecondo la rivista \"Money\", nel 2013 Chanhassen era il 4\u00b0 miglior posto dove vivere negli Stati Uniti."}
{"id": "4952778", "revid": "287204", "url": "https://it.wikipedia.org/wiki?curid=4952778", "title": "Golden Valley (Minnesota)", "text": "Golden Valley \u00e8 un comune degli Stati Uniti d'America, situato in Minnesota, nella contea di Hennepin."}
{"id": "4952779", "revid": "117730758", "url": "https://it.wikipedia.org/wiki?curid=4952779", "title": "Museo degli spaventapasseri", "text": "Il Museo degli spaventapasseri appartiene al sistema museale della Valsugana e si trova a Roncegno Terme in provincia di Trento. Inizialmente era un mulino ad acqua pienamente funzionante, divenuto la sede attuale della mostra permanente degli spaventapasseri\nEdificio.\nI primi mulini ad acqua iniziano a svilupparsi in Trentino a partire dalla fine del XII secolo. Generalmente erano dislocati in zone dedite alla coltivazione di cereali, e quindi nelle valli, caratterizzate da paesi sparsi, con ampi spazi occupati dai campi. Con il diffondersi di questi mulini l'attivit\u00e0 del mugnaio venne riconosciuta da specifici ordinamenti legislativi, anche nel caso del Mulino Angeli nel 1909, rimasto funzionante fino al 1959, anno della morte dell'ultimo mugnaio Guglielmo Iobstraibizer. Il mulino viene in seguito abbandonato fino a che non diviene propriet\u00e0 del Comune di Roncegno Terme.\nEsposizione.\nNel museo \u00e8 ospitata la mostra fotografica \u201cSpaventapasseri\u201d prodotta da Flavio Faganello, ed \u00e8 il risultato di una ricerca etnografica e culturale condotta dal fotoreporter tra il 1980 ed il 2000 in tutte le valli trentine. All'interno del museo, oltre ad un percorso fotografico, composto da circa (5700) documenti di vario formato, sono presenti girandole, legni intagliati, figure di umani e di animali. Dal 2011, inoltre, hanno sede nel museo diverse opere realizzate nell'ambito del progetto internazionale di Mail Art \"Spaventapasseri\" a cui hanno reso parte oltre 280 artisti"}
{"id": "4952780", "revid": "287204", "url": "https://it.wikipedia.org/wiki?curid=4952780", "title": "South St. Paul (Minnesota)", "text": "South St. Paul \u00e8 un comune degli Stati Uniti d'America, situato in Minnesota, nella contea di Dakota."}
{"id": "4952782", "revid": "830939", "url": "https://it.wikipedia.org/wiki?curid=4952782", "title": "Geoffrey Kirk", "text": ""}
{"id": "4952783", "revid": "287204", "url": "https://it.wikipedia.org/wiki?curid=4952783", "title": "West St. Paul (Minnesota)", "text": "West St. Paul \u00e8 un comune degli Stati Uniti d'America, situato in Minnesota, nella contea di Dakota."}
{"id": "4952784", "revid": "262457", "url": "https://it.wikipedia.org/wiki?curid=4952784", "title": "Geoffrey Stephen Kirk", "text": ""}
{"id": "4952791", "revid": "1494169", "url": "https://it.wikipedia.org/wiki?curid=4952791", "title": "Columbia Heights", "text": ""}
{"id": "4952792", "revid": "287204", "url": "https://it.wikipedia.org/wiki?curid=4952792", "title": "Columbia Heights (Minnesota)", "text": "Columbia Heights \u00e8 un comune degli Stati Uniti d'America, situato in Minnesota, nella contea di Anoka."}
{"id": "4952794", "revid": "287204", "url": "https://it.wikipedia.org/wiki?curid=4952794", "title": "Ramsey (Minnesota)", "text": "Ramsey \u00e8 un comune degli Stati Uniti d'America, situato in Minnesota, nella contea di Anoka."}
{"id": "4952799", "revid": "287204", "url": "https://it.wikipedia.org/wiki?curid=4952799", "title": "Willmar", "text": "Willmar \u00e8 un comune degli Stati Uniti d'America, situato in Minnesota, nella contea di Kandiyohi, della quale \u00e8 anche il capoluogo."}
{"id": "4952800", "revid": "37401", "url": "https://it.wikipedia.org/wiki?curid=4952800", "title": "Bruno Meissner", "text": "Nel 1904 insegn\u00f2 all'Universit\u00e0 di Breslavia e dal 1921 fu professore di assirologia all'Universit\u00e0 di Berlino. Fra il 1920 e il 1925 pubblic\u00f2 in due volumi le principali opere sulla scrittura cuneiforme assiro-babilonese, alle quali segu\u00ec un testo sul palazzo di Ninive realizzato con Dietrich Opitz.\n\"Reallexikon der Assyriologie\".\nNel 1922 fond\u00f2 il \"Reallexikon der Assyriologie\", un'enciclopedia multilingue del Vicino Oriente Antico pubblicata in inglese, francese e tedesco. Una nuova edizione fu realizzata nel 1966 da Ruth Opificius con l'editore Wolfram von Soden. Dal 1972 al 2004, il curatore dell'opera fu il gramatico e sumerologo tedesco Dietz-Otto Edzard (1930-2004), alla cui morte succedette Michael P. Streck. \nIl titolo definitivo dell'opera \u00e8 \"Reallexikon der Assyriologie und Vorderasiatischen Arch\u00e4ologie (RlA)\" e consta di 15 volumi, l'ultimo dei quali pubblicato nel 2017, e ha visto la collaborazione di 585 studiosi di tutto il mondo.\nIl suo completamento fu l'\"Akkadisches Handw\u00f6rterbuch\" di Wolfram von Soden, serie di 3 volumi nei quali confluirono gran pate degli articoli costituenti il lascito di Meissner."}
{"id": "4952807", "revid": "262457", "url": "https://it.wikipedia.org/wiki?curid=4952807", "title": "Graudenz", "text": ""}
{"id": "4952809", "revid": "547034", "url": "https://it.wikipedia.org/wiki?curid=4952809", "title": "Northfield (Minnesota)", "text": "Northfield \u00e8 un comune degli Stati Uniti d'America, situato in Minnesota, nella contea di Rice e in una piccola parte nella contea di Dakota.\nVi trascorse la sua infanzia l'economista e sociologo americano, di famiglia originaria norvegese, Thorstein Veblen (1857 \u2013 1929).\nSin dagli inizi della sua storia, Northfield \u00e8 stata un importante centro di istruzione superiore: il Carleton College (allora Northfield College) fu fondato nel 1869 nella periferia nord della citt\u00e0 dalla Conferenza delle Chiese congregazionali del Minnesota, la cui congregazione era composta dai coloni \"Yankee\" che avevano in gran parte fondato la citt\u00e0, queste erano persone discendenti dai puritani inglesi che si stabilirono nel New England nel XVII secolo; il St. Olaf College \u00e8 stato fondato nel 1874 nella periferia ovest della citt\u00e0 da pastori e agricoltori immigrati norvegesi protestanti, desiderosi di preservare la loro fede e cultura addestrando insegnanti e predicatori. Queste due istituzioni, che oggi iscrivono un totale di oltre 5.000 studenti, rendono Northfield una influente citt\u00e0 universitaria.\nGeografia.\nSecondo lo United States Census Bureau la cittadina ha un'area di 22.30 km\u00b2 di cui 22.17 di terreno e 0.13 di acqua.\nLa citt\u00e0 \u00e8 circondata dal fiume Cannon.\nLa Interstate 35 \u00e8 9,7 km a ovest della citt\u00e0, le strade statali 3, 19 e 246 del Minnesota sono tre delle principali rotte di Northfield.\nStoria.\nNel 1851 il governo statunitense firm\u00f2 un trattato con il popolo dei Dakota, nativi americani che erano presenti in questo territorio almeno dal XVIII secolo succedendo a dei popoli indigeni di diverse culture che avevano vissuto nell'area per migliaia di anni prima. Il trattato consent\u00ec l'insediamento americano nel sud del Minnesota mentre La maggior parte dei Dakota fu trasferita in una riserva vicino a New Ulm. Il trattato segn\u00f2 parte del declino dei Dakota, colpiti da malattie e guerre, che per\u00f2 ha iniziato un ripopolamento dalla fine del XX secolo. Il trattato apr\u00ec la strada alla fondazione di Northfield.\nNello stesso anno William Marshall esamin\u00f2 la terra e aiut\u00f2 John W. North, un migrante di Syracuse, a scegliere il terreno per costruire mulini, campi e una citt\u00e0. Nel 1854 Daniel Kuykendall fu il primo pioniere europeo-americano ad arrivare nell'area a cui seguirono altri coloni. Nel 1855, North acquist\u00f2 160 acri (647.000 m\u00b2) di terreno da ciascuno degli altri due emittenti originali. Northfield fu sviluppata nel 1856 da John W. North. La leggenda locale dice che la citt\u00e0 fu chiamata in onore di John North che, rendendosi conto che la citt\u00e0 era situata a cavallo del confine settentrionale della Contea di Rice, and\u00f2 nella capitale dello stato, al Campidoglio, per fare spostare il confine di un miglio a nord. Northfield fu popolata da coloni del New England conosciuti come \"Yankee\". Northfield era inizialmente centro agricolo con molte fattorie di grano e mais, la citt\u00e0 produceva anche legname e possedeva vari mulini. Mentre la \"frontiera del grano\" si spostava verso ovest, le attivit\u00e0 lattiero-casearie e le aziende agricole diversificate sostituirono l'agricoltura basata sul grano. Nel 1856 Miron W. Skinner e suo fratello si trasferiscono a Northfield e aprono il secondo negozio della citt\u00e0 e nello stesso anno Herman Jenkins costru\u00ec il primo hotel. Nel 1857 John L. Schofield arriv\u00f2 a Northfield e divenne il primo medico della citt\u00e0, e costru\u00ec la prima farmacia che era collegata a casa sua. Nello stesso anno John North sub\u00ec un dissesto \nfinanziario motivo per cui nel 1859 Charles Augustus Wheaton acquist\u00f2 gli interessi finanziari di John North e divenne uno dei primi dirigenti della citt\u00e0. Nel 1865 vengono acquistati numerosi mulini e si espandono i campi. Nel 1866 La Conferenza delle Chiese della Congregazione del Minnesota e Charles M. Goodsell fondano il Northfield College. Nel 1867 Wheaton e Goodsell cedettero ciascuno un terreno di 40 acri al nascente Northfield College per stabilire il campus universitario a nord della parte principale della citt\u00e0. Nel 1871 Il Northfield College cambia nome in Carleton College, in onore del benefattore William Carleton di Charlestown, che aveva donato 50.000 dollari all'istituzione. Nel 1875 Hiram Scriver viene eletto primo sindaco di Northfield. Nel 1874 Il St. Olaf College fu fondato dal Rev. B.J. Muus, Harold Thorson e due contadini della zona, membri della Chiesa luterana norvegese. Nel 1875 Hiram Scriver viene eletto primo sindaco di Northfield. Nel 1876 avviene un tentativo di rapina alla prima banca nazionale da parte della banda di James Younger, il tesoriere della banca Joseph Lee Heywood fu ucciso dopo aver rifiutato di aprire una cassaforte. Nel 1877 James D. Archer apre il secondo hotel nella zona di Northfield. Nel 1882 W.S.Pattee fu sovrintendente delle scuole e insegn\u00f2 al Carleton College, in seguito pratic\u00f2 l'attivit\u00e0 forense a Northfield e divenne preside della facolt\u00e0 di giurisprudenza dell'Universit\u00e0 del Minnesota. Nel 1884 nacque The News che divenne il principale settimanale dello stato. Nel 1893 J. C. Nutting, presidente della First National Bank, pianifica e finanzia la costruzione del Nutting Block per ospitare la Northfield Knitting Company. Nel 1897 Link Fey, costru\u00ec una delle prime automobili a benzina di successo nel Minnesota. Nel 1898 Laura M. Baker apre una scuola per servire studenti di et\u00e0 inferiore ai quattordici anni.\nNel 1914 Northfield adott\u00f2 uno slogan cittadino:\"Northfield: Cows, Colleges and Contentment\", lo slogan fu sostituito successivamente da:\"Northfield: A Special Place\", negli anni '60. Negli anni '80, il sentimento, il senso dell'umorismo e il marketing esperto portano al rinnovato uso del vecchio slogan. Nel 1916 Emily Willey Skinner, moglie di Miron W. Skinner, regala una grande cappella in stile gotico al Carleton College nel suo 50\u00ba anniversario. Nel 1918 W. M. Savage fonda la Dan Patch Train Line. Nel 1924 R.C. Phillips si un\u00ec ai vigili del fuoco, dove lavor\u00f2 per 42 anni come capo. \nEgli detiene il record negli Stati Uniti per essere stato presente ad ogni incendio combattuto dai suoi pompieri. Nel 1927 John S. Campbell fonda l'edificio principale per la produzione dei cereali, \"Malt-O-Meal\". Nel 1934 George Gibson insegnante di geologia e allen\u00f2 la squadra di calcio al Carleton College. Nel 1955 G. T. Schjeldahl fonda la Sheldahl Company produttrice di prodotti laminati per i satelliti \"Echo\" gonfiabili e circuiti sotto cruscotto per automobili. Dopo una fusione nel 2004, \u00e8 diventata Multek Flexible Circuits, Inc. Nel 1959 Dallas Haas, un imprenditore edile, si trasferisce a Northfield con sua moglie Sandra e trova un mercato immobiliare pronto. Nel giugno 1981, Haas e sua moglie, Sandra, acquistarono lo Stuart Hotel e iniziarono a lavorare su quello che divenne l'edificio pi\u00f9 famoso di Division Street (dopo la Prima Banca Nazionale), la Archer House. Dallas Haas Construction \u00e8 stata nominata Industry of the Year dalla Northfield Industrial Corporation nel 1983. Nel 1967 nasce il \"The Northfield News\". Nel 1975 La scrittrice ed editrice di lunga data della Northfield News, Maggie Lee, aiut\u00f2 a fondare la Northfield Historical Society. Northfield ha ricevuto l'Hometown Spirit Award il 19 ottobre 1993.\nNel 2008 Mary Rossing diventa la prima sindaca e una maggioranza femminile viene eletta per la prima volta nel consiglio comunale.\nOggi continua a produrre notevoli quantit\u00e0 di mais e soia, oltre a possedere vari allevamenti. Il produttore locale di cereali Malt-O-Meal \u00e8 uno dei pochi resti dello storico boom del grano di Northfield. Il motto della citt\u00e0, \"Cows, Colleges, and Contentment\", riflette l'influenza delle caseifici e dei suoi due college di arti liberali, il Carleton College e il St. Olaf College.\nNegli anni '70, il completamento dell'Interstate Highway 35, sei miglia a ovest di Northfield, consent\u00ec l'espansione dell'area metropolitana Minneapolis - Saint Paul a sud del fiume Minnesota. L'ascensore di grano del centro ha accettato il suo ultimo carico di mais nel 2000 ed \u00e8 stato demolito nel 2002. La crescita residenziale \u00e8 stata rapida dalla met\u00e0 degli anni 1990. [Citazione necessaria] Northfield Hospital, un ospedale di area aperto nel 2003 nell'angolo nord-ovest della citt\u00e0 , \u00e8 nella Contea di Dakota, cos\u00ec scelto perch\u00e9 i tassi di rimborso del governo sono pi\u00f9 generosi per la Contea di Dakota che per la Contea di Rice."}
{"id": "4952817", "revid": "287204", "url": "https://it.wikipedia.org/wiki?curid=4952817", "title": "Hopkins (Minnesota)", "text": "Hopkins \u00e8 un comune degli Stati Uniti d'America, situato in Minnesota, nella contea di Hennepin."}
{"id": "4952829", "revid": "287204", "url": "https://it.wikipedia.org/wiki?curid=4952829", "title": "Prior Lake", "text": "Prior Lake \u00e8 un comune degli Stati Uniti d'America, situato in Minnesota, nella contea di Scott."}
{"id": "4952831", "revid": "1543377", "url": "https://it.wikipedia.org/wiki?curid=4952831", "title": "I diari delle streghe - La caccia", "text": "I diari delle streghe - La caccia \u00e8 il 6\u00ba libro della saga \"I diari delle streghe\" creata da Lisa J. Smith, pubblicato nel 2012 negli Stati Uniti d'America e il 23 gennaio 2014 in italiano.\nIl romanzo non \u00e8 scritto dalla Smith, ma da un'altra scrittrice, Aubrey Clark.\nTrama.\nCassie inizia a studiare il Libro delle Ombre di suo padre Black John, dove dovrebbe trovarsi la maledizione che l'uomo us\u00f2 per rimuovere il marchio dei cacciatori da una strega, ma il volume oppone resistenza e le provoca delle bruciature alle mani. Intanto, Laurel e Faye, segnate dai cacciatori, si trasferiscono nella stanza segreta sotto casa di Cassie, dove saranno al sicuro. Cassie rivela ad Adam che, durante il recente scontro con Scarlett, ha visto il filo d'argento delle anime gemelle unire non solo loro due, ma anche lui e Scarlett. Quest'ultima, durante il ballo di primavera, lancia un nuovo attacco contro Cassie, che viene salvata da un incantesimo di Nick: quest'azione, per\u00f2, rivela ai cacciatori che lui \u00e8 una strega e il ragazzo viene marchiato. Inoltre, Scarlett ha distrutto la barriera protettiva che li rendeva immuni al dolore, lasciandoli vulnerabili. Nel frattempo, Cassie continua a servirsi del Libro del padre, diventando pian piano in grado di tenerlo in mano senza scottarsi, ma l'oggetto ha su di lei un'influenza oscura, che la rende irascibile e sospettosa. Diana finge di interessarsi a Max per ottenere informazioni sui cacciatori, scoprendo invece che il giovane \u00e8 la sua anima gemella: rivela questo segreto solo a Cassie, giurandole che Max non farebbe mai niente che possa danneggiarla. Quando anche Suzan e Deborah vengono marchiate dai cacciatori, il Circolo decide di elaborare un piano per affrontare Scarlett e riprendersi gli Strumenti Supremi che ha rubato. Adam, per\u00f2, spinto dalla fretta, raggiunge da solo il covo della ragazza: qui accorre anche Cassie, dopo aver capito cosa lui abbia intenzione di fare. Vedendoli insieme, Cassie si fa sopraffare dalla rabbia e, usando la magia nera, quasi uccide Scarlett. Adam la aiuta a tornare in s\u00e9 e, recuperati gli Strumenti, li usano per bandirla da New Salem. Tornati in citt\u00e0, apprendono che Faye, stanca di temporeggiare, \u00e8 andata a scuola per affrontare il preside Boylan, capo dei cacciatori. Raggiunti gli amici mentre Boylan e i suoi compagni stanno maledicendo il Circolo, Cassie riesce a fermarli con la magia nera, ma non riesce a impedire che Suzan muoia proteggendo Faye. Ritrovandosi con un componente in meno, ricostruiscono l'albero genealogico di Suzan per individuare il suo familiare pi\u00f9 prossimo che prenda il suo posto: vengono cos\u00ec a sapere che Suzan e Scarlett sono cugine, e che quest'ultima ha il diritto di essere iniziata nel Circolo. Nonostante l'iniziale reticenza di Cassie, il bando su Scarlett viene rimosso e la ragazza giura di aiutare e proteggere la congrega. Svela, inoltre, di essere in grado di leggere la lingua in cui \u00e8 scritto il Libro delle Ombre di Black John, e trova con facilit\u00e0 la maledizione, il cui scopo \u00e8 separare i cacciatori dalle reliquie fonti del loro potere. Arrivati nelle grotte dove si trova il covo di Boylan e dei suoi compagni, il Circolo attiva l'incantesimo, che finisce per\u00f2 con l'uccidere tutti i presenti escluso Max, che non ha la reliquia con s\u00e9. Risvegliatasi dalla trance in cui la magia l'aveva indotta, Cassie si accorge che i suoi amici si comportano stranamente: Scarlett, allora, le confessa che l'utilizzo degli incantesimi del Libro richiama gli spiriti dei Blake defunti, che si impossessano del corpo delle streghe non appartenenti alla loro stirpe. Il Circolo, quindi, \u00e8 posseduto dai fantasmi dei loro antenati."}
{"id": "4952832", "revid": "1543377", "url": "https://it.wikipedia.org/wiki?curid=4952832", "title": "Immagini che lasciano il segno", "text": "Immagini che lasciano il segno \u00e8 un brano musicale dei Tiromancino, estratto come secondo singolo dall'album \"Indagine su un sentimento\" del 2014.\nIl brano.\n\"Immagini che lasciano il segno\", scritto da Federico Zampaglione, parla di come la nascita della figlia abbia cambiato la sua vita.\nVideo musicale.\nIl videoclip \u00e8 composto da immagini della figlia dal momento della nascita ad oggi."}
{"id": "4952833", "revid": "287204", "url": "https://it.wikipedia.org/wiki?curid=4952833", "title": "Rosemount (Minnesota)", "text": "Rosemount \u00e8 un comune degli Stati Uniti d'America, situato in Minnesota, nella contea di Dakota."}
{"id": "4952845", "revid": "287204", "url": "https://it.wikipedia.org/wiki?curid=4952845", "title": "Robbinsdale", "text": "Robbinsdale \u00e8 un comune degli Stati Uniti d'America, situato in Minnesota, nella contea di Hennepin."}
{"id": "4952846", "revid": "6923", "url": "https://it.wikipedia.org/wiki?curid=4952846", "title": "Aeroporto di Costantina-Mohamed Boudiaf", "text": "L'Aeroporto di Costantina-Mohamed Boudiaf (in araba: \"\u0645\u0637\u0627\u0631 \u0645\u062d\u0645\u062f \u0628\u0648\u0636\u064a\u0627\u0641 \u0627\u0644\u062f\u0648\u0644\u064a\"), definito come internazionale dalla Service d'Information A\u00e9ronautique, \u00e8 un aeroporto algerino situato nella estrema parte settentrionale del Paese a 9\u00a0km a sud est dell'abitato di Costantina, capoluogo della provincia.\nLa struttura \u00e8 dotata di una pista di conglomerato bituminoso lunga e larga , l'altitudine \u00e8 di 706\u00a0m, l'orientamento della pista \u00e8 16/34 ed \u00e8 aperta al traffico commerciale 24 ore al giorno.\nLa struttura \u00e8 intitolata a Mohamed Boudiaf, (1919-1992), presidente dell'Algeria nel 1992."}
{"id": "4952847", "revid": "281944", "url": "https://it.wikipedia.org/wiki?curid=4952847", "title": "Aeroporto Mohamed Boudiaf", "text": ""}
