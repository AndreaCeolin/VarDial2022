{"id": "4877282", "revid": "1543377", "url": "https://it.wikipedia.org/wiki?curid=4877282", "title": "Jos\u00e9 de Mazarredo Salazar Mu\u00f1atones y Gort\u00e1zar", "text": "Tenente Generale della Real Armada Espa\u00f1ola, fu comandante, cartografo, ambasciatore, astronomo e professore di tattiche navali. Egli \u00e8 considerato uno dei migliori comandanti navali spagnoli di tutti i tempi, autore delle \"Colecci\u00f3n de Tablas para los usos m\u00e1s necesarios de la navegaci\u00f3n\" e dei \"Rudimentos de t\u00e1ctica naval para instrucci\u00f3n de los oficiales subalternos de Marina\" entrati in vigore nel 1776.\nBiografia.\nJos\u00e9 Francisco Javier Juan de Dios Rafael de Mazarredo Salazar Mu\u00f1atones y Gort\u00e1zar nacque a Bilbao l'8 marzo 1745, figlio di don Antonio Jos\u00e9 de Mazarredo Morgan Salazar de Mu\u00f1atones y Rucabado Sindaco della citt\u00e0, e di do\u00f1a Mar\u00eda Josefa Gort\u00e1zar y P\u00e9rez de Arandia. Nel 1759, all'et\u00e0 di quattordici anni, entr\u00f2 nella scuola per guardiamarina nel dipartimento navale di Cadice. Il suo primo imbarco fu sullo sciabecco \"Andaluz\", al comando del capitano di fregata Francisco de Vera. Dopo dodici anni di servizio, per l'alta considerazione in cui egli godeva presso i suoi superiori, fu nominato Aiutante Maggiore del Dipartimento di Cartagena. Nel 1762 si imbarc\u00f2 sul vascello di linea \"Glorioso\", appartenente alla squadra dell'ammiraglio Augustin de Idi\u00e1quez, come Aiutante di Bandiera.\nNel 1772 si imbarc\u00f2 sulla fregata \"Venus\", con la quale effettu\u00f2 un viaggio nelle Filippine sotto gli ordini di de L\u00e1ngara. Trasferitosi sulla fregata \"Rosal\u00eda\", partecip\u00f2 a una campagna di rilevamenti idrografici a Trinidad e nell'Atlantico del sud (1774).\nNel corso del 1775 partecip\u00f2 alla spedizione contro Algeri, diretta dal marchese Pedro Gonz\u00e1lez de Castej\u00f3n. Suoi furono i piani di trasporto, ancoraggio e sbarco dei ventimila uomini dell'Esercito reale, al comando del generale Alejandro O'Reilly. L'esercito spagnolo fu pesantemente investito da un esercito di mori, nettamente superiore per numero di uomini. Non avendo ancora completato la palizzata difensiva, e non potendo dispiegare l'artiglieria non ancora sbarcata, per sottrarsi all'attacco algerino fu deciso di reimbarcare le truppe. Con un'audace azione notturna de Mazarredo riusc\u00ec ad imbarcare tutti gli uomini, compresi i feriti, e di ci\u00f2 fu pubblicamente ringraziato dal generale O'Reilly. In ringraziamento dei servigi resi il 13 settembre 1776 gli fu dato il comando della Compagnia dei guardiamarina di Cartagena.\nPer i servizi resi durante questa campagna, il Re gli confer\u00ec la carica di Tenente della Compagnia dei guardiamarina di Cadice, e successivamente, il grado di capitano di fregata e capitano di vascello e il comando della nuova compagnia appositamente istituita nel Dipartimento di Cartagena. Con questo incarico non solo partecip\u00f2 alla direzione della Scuola dei Guardiamarina (Escuela de Guardiamarinas), ma prese parte attiva nell'insegnamento della nautica e delle manovre veliche, scrivendo alcune opere sulle materie in oggetto, come ad esempio la: \"Colecci\u00f3n de Tablas para los usos m\u00e1s necesarios de la navegaci\u00f3n\". Nominato comandante della nave di linea da 74 cannoni \"San Juan Bautista\" nel 1778, condusse alcuni rilevamenti idrografici nelle acque della penisola iberica, contribuendo enormemente alla creazione del nuovo \"Atlante Marittimo\" (\"Atlas Mar\u00edtimo\"). Nel 1779, in qualit\u00e0 di Maggior Generale (equivalente all'odierno Capo di Stato Maggiore) della squadra del Tenente Generale Miguel Gast\u00f3n mise in pratica i \"Rudimentos de T\u00e1ctica Naval\" scritti quando era un semplice tenente, cos\u00ec come le \"Instrucciones de se\u00f1ales\".\nLa Guerra d'indipendenza americana.\nIl suo principale successo come Maggior Generale arriv\u00f2 l'anno successivo con la squadra dell'ammiraglio Luis de C\u00f3rdova y C\u00f3rdova, rinforzata con sei navi francesi al comando di Monsieur de Beausset. Con un'audace manovra, che alcuni considerarono imprudente, il 9 agosto cattur\u00f2 all'altezza di Capo Santa Maria, nelle isole Azzorre, un importante convoglio britannico di settantanove vele che trasportavano mercanzie e viveri per l'esercito inglese nella Guerra d'indipendenza americana. Solo tre navi del convoglio riuscirono a fuggire, ed oltre ai quasi 3.000 prigionieri venne catturato un carico di 80.000 tra moschetti e cannoni, e un milione di sterline in oro e argento. Se tale convoglio fosse arrivato in America il suo carico avrebbe consentito agli inglesi di triplicare il numero di soldati del loro esercito, da un rapporto di 1:1 tra le truppe tra continentali e quelle inglese ad un rapporto di 3:1 a favore dell'Inghilterra, che sarebbe stato decisivo per l'esito della guerra. Quattro navi britanniche catturate entrarono poi in servizio nella Real Armada Espa\u00f1ola con i nomi di \"Jorge Real\", \"Col\u00f3n\", \"Santa Balbina\" e \"Santa Paula\".\nSi deve a Mazarredo la salvezza della grande flotta franco-spagnola, composta da ventotto navi di linea e quattro fregate spagnole e trentotto navi di linea e una ventina di fregate francesi destinata a scortare un ricco convoglio di centotrenta navi mercantili. La flotta rischi\u00f2 di fare naufragio a causa dell'ordine di partenza prematuramente emanato dall'ammiraglio francese conte d'Estaing, e che fu contrastato da Mazarredo. Tale contrasto caus\u00f2 un provvidenziale ritardo nella partenza della flotta da Cadice, e vide lo scatenarsi di una forte tempesta che, una volta passata, fece rendere conto l'ammiraglio francese del pericolo corso e della saggezza della decisione di Mazarredo. Ci\u00f2 fu possibile anche per l'uso generalizzato sulle navi spagnole dei barometri di marina, la cui lettura veniva tenuta in gran conto, cos\u00ec come esisteva un costante servizio di vigilanza astronomica che permetteva di avvistare per tempo l'avvicinarsi dei fronti temporaleschi.\nNel 1781, mentre era in crociera di sorveglianza al largo delle isole Scilly con la squadra mista franco-spagnola al comando degli ammiragli Luis de C\u00f3rdova y C\u00f3rdova e Guichen, la flotta incapp\u00f2 in una tempesta. L'ammiraglio francese segnal\u00f2 di invertire la rotta, temendo il pericolo che gran parte delle navi potesse fare naufragio, ma de Mazaredo, confortato dai costanti rilevamenti barometrici che segnalavano una condizione meteorologica in via di miglioramento consigli\u00f2 l'ammiraglio francese di proseguire nella rotta. Mazarredo rimase cos\u00ec fermo nelle sue convinzioni che Guichen conferm\u00f2 l'ordine di proseguire sulla rotta originaria, e i fatti diedero ragione all'ammiraglio spagnolo. Una volta che le navi rientrarono ad Algeciras Guichen confid\u00f2 al Conte d'Artois che l'aver seguito i consigli di Mazarredo aveva probabilmente salvato la flotta dal fare naufragio, riportando gravi perdite. Nel corso del 1782 prese parte con la squadra navale al blocco di Gibilterra. Il 13 settembre condusse l'attacco alle batterie galleggianti che difendevano la piazzaforte, ed il giorno 20 ottobre prese parte al combattimento al largo di Capo Spartel, tra la squadra spagnola dell'ammiraglio de C\u00f3rdoba e quella inglese dell'ammiraglio Richard Howe che stava ritornando verso l'Atlantico, dopo aver cercato di raggiungere Gibilterra per portare soccorso alla piazzaforte assediata. Alla fine di questa campagna militare, la pace fu siglata nel 1783, venne promosso al grado di \"Jefe de Escuadra\" (Comandante di divisione). Durante l'esercizio delle funzioni di comandante delle tre compagnie di guardiamarina, quelle di Ferrol, Cadice e Cartagena, diede grande impulso all'addestramento militare.\nCome ministro plenipotenziario il 16 giugno 1785 firm\u00f2 il trattato di pace tra il bey di Algeri, Mohammed ben Othm\u00e1n Pasci\u00e0 e la Corte di Spagna. La firma avvenne alla presenza dei membri del Divano, del Muft\u012b di Algeri, del Conte di Expilly e del console francese Dekercy\nNel 1789 fu elevato al rango di Tenente Generale e trascorse qualche tempo a Madrid, dedicandosi alla stesura delle \"Ordenanzas Generales de la Armada\", aiutato dal suo assistente pi\u00f9 fidato, il capit\u00e1n de nav\u00edo Antonio de Esca\u00f1o y Garc\u00eda de C\u00e1ceres. Interruppe questo compito quando fu nominato secondo in comando della squadra navale al comando dal Jos\u00e9 Solano y Bote marchese del Socorro. Si imbarc\u00f2 a Cadice alzando la sua insegna sul vascello da 120 cannoni \"Conde de Regla\", passando successivamente sul \"San Hermenegildo\". Con questa squadra, dopo essersi messo all'inseguimento di una formazione navale britannica a Capo Finisterre, rimase ad incrociare in quelle acque, fino a quando non fu firmato il trattato di pace con il Regno Unito di Gran Bretagna. Ritornato a Madrid complet\u00f2 le \"Ordenanzas\" che entrarono in vigore l'8 marzo 1793.\nLe guerre rivoluzionarie francesi.\nNel 1795 era Comandante General de la Escuadra del Mediterr\u00e1neo quando fu siglata la Pace di Basilea. Poco tempo dopo il favorito del re Carlo IV, Manuel Godoy, fu elevato al rango di Principe de la Paz.\nNel corso di quell'anno la Spagna entr\u00f2 in guerra con la Repubblica francese, ed egli assunse il comando di una squadra navale a Cadice, che doveva unirsi a quella di don Juan de L\u00e1ngara y Huarte che operava nel Mediterraneo. Durante l'espletamento di tale incarico esplosero dei contrasti con il Ministro della Marina don Pedro de Varela Ulloa, sull'operato del balivo Vald\u00e9s che Mazarredo sosteneva non si curasse adeguatamente delle proprie navi. Il rifiuto a mettere per iscritto le circostanze indicate in precedenti relazioni, come Varela pretendeva per accusare Vald\u00e9s di cattiva gestione, lo portarono a dare le sue dimissioni dal comando che furono accettate. Egli fu destinato a El Ferrol, con l'espresso divieto di rivolgersi al tribunale per avere soddisfazione. Nel corso del 1776 il Re lo ricompens\u00f2 per i suoi servigi alla Corona con la concessione del titolo di Cavaliere dell'Ordine Militare di Santiago. Risultato in parte dall'imprevedibilit\u00e0 del governo spagnolo e anche dall'inesperienza del nuovo ammiraglio, il tenente generale Jos\u00e9 de C\u00f3rdova y Ramos, fu l'esito dello sfortunato scontro del 14 febbraio 1797 a Capo San Vincenzo, contro la flotta britannica. Dopo la battaglia fu nominato successore dell'ammiraglio de C\u00f3rdova y Ramos, il vecchio tenente generale Francisco de Borja y Poyo, ma i capitani di fregata Espinosa, Fern\u00e1ndez de Navarrete e Salazar, si azzardarono a chiedere udienza alla Regina chiedendo che al comando della squadra navale fosse nominato Mazarredo. L'ammiraglio ricevette l'ordine di recarsi a Cadice per assumere il comando delle forze navali che dovevano difendere quel porto.\nLa squadra era composta da venticinque navi di linea, quattro dei quali a tre ponti, undici fregate e tre brigantini. Egli iss\u00f2 la sua insegna sul vascello a tre ponti da 112 cannoni \"Pur\u00edsima Concepci\u00f3n\", e in meno di due mesi riusc\u00ec a organizzare le forze leggere, arrivando a raccogliere circa centotrenta navi, sotto il comando dei tenenti generali Federico Carlo Gravina di Montevago e Villavicencio. Nelle notti dal tre al cinque luglio 1797 essi respinsero gli attacchi del nemico, al comando dell'ammiraglio Sir John Jervis e del Commodoro Horatio Nelson. Nel corso del 1798 lasci\u00f2 improvvisamente Cadice con venti navi di linea, tre fregate e il vascello francese \"Vestal\", per sorprendere una divisione britannica di nove navi di linea in crociera al largo di Cadice.\nUn fortunale proveniente da sud-est lo rallent\u00f2, ma nel contempo imped\u00ec alla forza principale inglese, che si trovava a Lisbona sotto il comando dell'ammiraglio Jervis, di arrivare allo scontro con la sua squadra. Egli rimase in crociera al largo della foce del Guadiana per qualche tempo, ritornando a Cadice giusto in tempo per evitare lo scontro con il nemico. Secondo quanto \u00e8 stato pianificato, La squadra inglese, numericamente superiore contando su quarantadue navi di linea e diverse fregate e navi pi\u00f9 piccole, arriv\u00f2 alla foce del Guadiana ventiquattro ore dopo che la squadra spagnola aveva lasciato la zona. \nPoco tempo dopo de Mazarredo fu nominato Capitano Generale del dipartimento di Cadice e terminati i lavori di costruzione del nuovo Osservatorio della Marina posizionato sull'isola di Le\u00f3n (San Fernando, 1798), ordin\u00f2 il trasferimento del centro in questione. \nIl 13 agosto 1778 convol\u00f2 a giuste nozze con do\u00f1a Maria Antonia de Moy\u00faa, che gli diede una figlia, Juana.\nLe guerre napoleoniche.\nNei primi mesi del 1799 de Mazarredo lascio Cadice per raggiungere El Ferrol dove assunse il comando della locale squadra navale. Tra le novit\u00e0 che Napoleone Bonaparte apprese all'inizio del 1799 vi fu il fatto che 26 aprile la flotta francese dell'Atlantico, al comando dal Ministro della Marina Ammiraglio \u00c9tienne Eustache Bruix, era salpata da Brest per raggiungere il Mediterraneo. Era previsto che le navi di Mazarredo uscissero da El Ferrol al passaggio di quelle di Bruix, unendosi alla squadra francese. Queste ultime notizie, che presagivano un'azione comune franco-spagnola nel Mediterraneo, lo indussero a rimanere in Egitto in attesa degli eventi. Purtroppo il ricongiungimento non riusc\u00ec a causa dei venti sfavorevoli che bloccarono in porto la squadra spagnola. Le istruzioni ricevute da Bruix prevedevano che egli dovesse cooperare con la flotta spagnola al fine di rifornire Corf\u00f9 e l'assediata isola di Malta, trasportando inoltre rifornimenti e diverse migliaia di soldati di rinforzo ad Alessandria d'Egitto. Ritornato a Cadice Mazarredo assunse il comando della locale squadra spagnola, e nel mese di maggio salp\u00f2 con 17 vascelli di linea e quattro fregate per raggiungere Tolone, riunendosi a Bruix. Una tempesta colp\u00ec la squadra spagnola, che dovette rientrare a Cartagena per riparare i danni. Il 24 giugno dello stesso anno dopo che le sue navi avevano contribuito ad evacuare i residenti francesi da vari porti italiani, Bruix aveva raggiunto Mazarredo a Cartagena. La flotta combinata franco-spagnola era composta da quarantadue navi da guerra. Dal momento che sessanta navi di linea britanniche erano sparse nel Mediterraneo suddivise in diverse divisioni, l'ammiraglio francese ebbe un'opportunit\u00e0 unica per espellere gli inglesi dal mediterraneo e portare la sua flotta in Egitto. Bruix sottopose a de Mazarredo un piano operativo che prevedeva di riunire tutte le navi franco-spagnole disponibili in un punto segreto dell'Atlantico orientale. Ci\u00f2 avrebbe indotto la flotta inglese ad uscire dal Mediterraneo per rinforzare la presenza inglese nel Canale della Manica. A quel punto la flotta combinata sarebbe rientrata in Mediterraneo affrontando in combattimento le navi inglesi rimaste in zona, e raggiungendo gli obiettivi previsti dal piano di azione originario. L'ammiraglio spagnolo inizialmente rifiut\u00f2 di cooperare con i francesi in qualsiasi impresa che non fosse la riconquista dell'isola di Minorca allora in possesso della Gran Bretagna, ma poi accett\u00f2 di sottoporre il piano dell'ammiraglio francese al giudizio della Corte di Madrid.. Dalla capitale giunse invece l'ordine che la flotta spagnola salpasse da Cartagena per portarsi a Cadice per evitare di rimanere imbottigliata in Mediterraneo. La flotta combinata, forte quaranta navi di linea e circa trenta tra fregate e navi pi\u00f9 piccole salp\u00f2 da Cartagena raggiungendo Cadice il 12 luglio. Da qui l'ammiraglio francese diresse verso Brest senza incontrare opposizione da parte inglese, accompagnato da una piccola aliquota di navi al comando di de Mazarredo, mentre il grosso della squadra spagnola rimase all'ancora a Cadice.\nAmbasciatore straordinario a Parigi.\nUna volta arrivato a Brest Mazarredo lasci\u00f2 il comando della squadra a Gravina, e si rec\u00f2 a Parigi, per discutere con l'ammiraglio Bruix delle operazioni navali da effettuarsi in collaborazione con l'Alto Comando francese, diventando nel contempo ambasciatore straordinario della Spagna. Con Napoleone Bonaparte, poi elevato al consolato, dovette lottare per gli interessi della sua nazione minacciati dall'ambizione del generale francese. Bonaparte voleva avere a sua disposizione la parte migliore delle forze navali spagnole, ma l'approccio rigoroso di Mazarredo, che si mantenne sempre franco e fermo nelle discussioni, fecero infuriare il generale francese che lo fece rimanere a Parigi per molto tempo, impedendogli poi di riassumere il comando della flotta. Mazarredo aveva fortemente contrariato Bonaparte con la sua schiettezza e la sua mancanza di flessibilit\u00e0 ai desideri francesi, e il governo spagnolo fu costretto ad allontanarlo sostituendolo con Gravina. Il primo ministro Manuel Godoy lo invi\u00f2 a Cadice, sostenendo che i suoi servigi erano l\u00ec necessari, nominandolo nel contempo Capitano Generale di tale Dipartimento. Prima di lasciare la capitale francese gli fu offerta anche la carica di Ministro della Marina, ma egli la rifiut\u00f2 per paura degli intrighi di corte. Assunse il nuovo comando il 9 febbraio 1801, ma trov\u00f2 le navi e gli equipaggi in condizioni pietose. Mancava praticamente tutto, dalle armi, alla polvere da sparo per finire con gli equipaggiamenti. Alcune navi, per mancanza di manutenzione e falle alle carene, erano colate a picco al loro posto di ormeggio.\nEsasperato per lo stato in cui versava la Marina, abbandonata dal governo, Mazarredo decise di ritirarsi a vita privata a Bilbao il 2 settembre 1801. Il permesso per trasferirsi giunse, con un Real Orden il 9 febbraio 1802, e una volta arrivato a destinazione incominci\u00f2 subito ad interessarsi allo stato in cui versava la citt\u00e0. A causa di ci\u00f2 alcuni membri del Senato lo accusarono velatamente di favorire gli interessi di Bilbao e dei Paesi Baschi. Nel luglio 1804, in seguito all'emanazione di un editto del Primo Ministro, approvato dalla Juntas Generales di Guernica, che prevedeva una leva militare di massa, iniziarono i primi malcontenti tra la popolazione. Il 17 agosto la rivolta esplose, estendendosi rapidamente in gran parte del territorio circostante. Nonostante il tentativo di mediazione effettuato da de Mazarredo, insieme a Mariano Luis de Urquijo, la rivolta fu soffocata solo con l'intervento delle truppe dell'esercito guidate dal Brigadiere Benito San Juan. Su ordine diretto del Re, Urquijo e Mazarredo furono posti in stato di arresto nei rispettivi domicili, il primo a Burgos, e il secondo a Santo\u00f1a, da cui poi fu trasferito a Pamplona.\nIl ritorno in politica.\nNel maggio 1808 avvenne la destituzione di Godoy da Primo Ministro, fortemente voluta dal principe ereditario Ferdinando, e con la stessa di fatto veniva detronizzato anche il re Carlo IV, e Bonaparte decise di intervenire direttamente negli affari spagnoli. Con la scusa di invadere il Portogallo le truppe francesi entrarono in territorio spagnolo, e si impadronirono della famiglia reale, che fu presa prigioniera ed esiliata a Bayonne. Nella citt\u00e0 francese il principe Ferdinando fu costretto a restituire la corona a Carlo IV, che a sua volta la cedette a Bonaparte. Nel corso del 1808 l'imperatore francese avvicin\u00f2 nuovamente de Mazarredo, che si trovava ancora in disgrazia, invitandolo per un incontro personale. L'ammiraglio spagnolo accett\u00f2 di collaborare con il nuovo governo del re Giuseppe I assumendo l'incarico di Ministro della Marina. Dopo la sconfitta di Sir John Moore a La Coru\u00f1a, che costrinse le forze inglesi ad abbandonare la Galizia le truppe francesi dei Marescialli Soult e Ney trovarono nel porto di El Ferrol undici navi di linea, quattro fregate e alcune navi pi\u00f9 piccole. I commissari francesi disposero che le navi spagnole fossero portate in Francia, ma egli intervenne personalmente per bloccare il loro trasferimento, riuscendovi per gran parte di esse. Ritornato a Madrid fu colpito da attacco di gotta che ne caus\u00f2 la morte il 29 luglio 1812. Un grande centro commerciale della citt\u00e0 di Bilbao porta il suo nome. \u00c8 possibile visitare una delle case in cui visse nella citt\u00e0 di B\u00e1rcena de Cicero, Cantabria."}
{"id": "4877283", "revid": "729019", "url": "https://it.wikipedia.org/wiki?curid=4877283", "title": "Battaglia di Centuripe", "text": "La battaglia di Centuripe fu combattuta dal 2 al 4 agosto 1943, nel corso dell'invasione alleata della Sicilia durante la seconda guerra mondiale.\nLe forze dell'VIII armata britannica ingaggiarono aspri combattimenti contro le truppe dell'Asse attestate a Centuripe nella parte centrale della Sicilia, tra i fiumi Dittaino e Salso, che in virt\u00f9 della sua posizione su una rocca a circa 750 m s.l.m., raggiungibile solo mediante una strada tortuosa e ripida, era diventata un caposaldo fortificato delle truppe della Wehrmacht. La presa di Centuripe divenne dunque necessaria premessa per la conquista di Adrano, a sua volta importante obiettivo se si voleva costringere i tedeschi ad arretrare su nuove posizioni. Le truppe inglesi espugnarono la cittadina a prezzo di asperrimi combattimenti; la sua caduta fu uno dei fattori che convinsero i tedeschi dell'opportunit\u00e0 di abbandonare la Sicilia.\nLa battaglia si inquadra nell'ambito dell'operazione Hardgate che prevedeva lo sfondamento delle difese tedesche lungo la linea Catenanuova-Centuripe-Adrano.\nLe premesse.\nCenturipe costituiva un punto chiave della linea di difesa tedesca in virt\u00f9 della sua posizione che dominava un ampio arco di difesa, difficilmente espugnabile, costituito da una serie di colline a strapiombo. Le colline adiacenti, meno alte, erano ben difese dai tedeschi ed era necessario prenderle una ad una prima di poter affrontare Centuripe. Difendevano queste posizioni i paracadutisti della Fallschirm-Panzer-Division 1 \"Hermann G\u00f6ring\", gran parte del terzo reggimento paracadutisti (Fallschirmj\u00e4ger) e parte del \"Kampfgruppe (gruppo di combattimento) von Carnap\" sotto il comando di Ludwig Heilmann in sostituzione del tenente colonnello Von Carnap morto verso la fine di luglio colpito dal fuoco dell'artiglieria britannica. Sia il reggimento che il \"Kampfgruppe\" comprendevano un reparto di artiglieria, alcune unit\u00e0 da ricognizione e un certo numero di carri armati appoggiati da unit\u00e0 di fanteria.\nLa 78\u00aa Divisione di fanteria inglese sotto il comando del maggiore generale Vyvyan Evelegh si mosse da Castel di Judica e Franchetto il 30 luglio per avanzare verso Catenanuova e da l\u00ec prendere Centuripe. Il terreno tra le due cittadine era brullo e accidentato, con grandi balze rocciose, simili a quelle tra le quali la divisione aveva combattuto durante la campagna di Tunisia in Nord Africa, con aspri rilievi che coprivano la strada che le collegava. Evelegh diede ordine al brigadiere Nelson Russell, comandante della 38\u00aa Brigata irlandese, di prendere Centuripe; il suo piano era di avanzare e attaccare nottetempo con l'eventuale copertura di un pesante fuoco di artiglieria. Al 6\u00b0 Royal Inniskilling Fusiliers e ai Royal Irish Fusiliers venne assegnato il compito principale mentre il 2\u00ba Battaglione dei London Irish Rifles avrebbe coperto i fianchi.\nLa sera del 1\u00ba agosto, il battaglione si posizion\u00f2 all'interno di un torrente in secca ai piedi delle colline di Centuripe. Nessun mezzo di trasporto poteva raggiungerli e i rifornimenti dovettero essere portati a mano con notevoli difficolt\u00e0.\nLo svolgimento.\nLa cittadina era stata oggetto di incursioni aeree gi\u00e0 dalla mattina del 28 luglio; le bombe colpirono i quartieri del Crocifisso e della Tribuna causando varie vittime tra la popolazione. Il 31 luglio poco dopo le 16:00 vennero sganciate altre bombe sull'abitato colpendo anche il Collegio con ulteriori vittime civili.\nA mezzogiorno del 1\u00ba agosto Centuripe fu oggetto di un durissimo bombardamento mentre il London Irish iniziava la sua manovra di avvicinamento, stando dietro le linee del 6\u00b0 Royal West Kent Regiment che combatteva sulle colline dietro Centuripe, giungendo infine a intravedere l'abitato sulla sommit\u00e0 della grande collina. Il compito del London Irish era di prendere tre colline chiave, designate quote 704, 611 e 703, ma non si sapeva quale fosse la forza dei tedeschi che le presidiavano.\nLe compagnie G ed F del London Irish si mossero dalla linea di partenza dopo una quindicina di minuti di fuoco raggiungendo velocemente quota 704; quando la compagnia G fu attestata sulla posizione raggiunta, la compagnia H si mosse all'attacco della quota 703. Il loro compito era pi\u00f9 difficile dato che dovevano affrontare il fuoco sia dall'alto che dai lati; infatti ebbero alcune perdite. Tuttavia la compagnia G pot\u00e9 aiutarli a neutralizzare il fuoco laterale e quando si fece buio il London Irish era ormai attestato sulla quota 703. La terza collina invece continuava a resistere; si doveva prendere una decisione: attendere ad attaccare Centuripe fino a quando quota 611 non fosse caduta oppure avanzare senza indugi col rischio che i tedeschi li colpissero d'infilata, sul fianco a sinistra della cittadina. \nVenne presa la decisione di avanzare immediatamente. I Fucilieri Reali irlandesi attaccarono da nord, dietro Centuripe, e gli Inniskillings, che erano stati a stretto contatto con i tedeschi sul settore frontale, riuscirono ad aprire un varco sul bordo meridionale del paese grazie anche alla scalata di una parete di circa 30 metri d'altezza.\nI Fucilieri Reali Irlandesi premevano dal settore settentrionale del paese combattendo accanitamente e subirono molte perdite anche a causa di due carri Panzer IV che integravano le posizioni difensive dei tedeschi; ma alla fine gli inglesi riuscirono a neutralizzarli. La brigata irlandese continuando il combattimento raggiunse prima di notte la cittadina. Ma all'improvviso si manifestarono sacche di resistenza tedesca e durante la notte i paracadutisti del capitano Liebscher contrattaccarono con combattimenti casa per casa e tra le tombe del cimitero. Altri uomini della 38\u00aa Brigata dovettero essere fatti aflluire per rafforzare il contingente che si trovava impegnato sul posto e che era stato nel frattempo ricacciato fuori dall'abitato. Ripresero i bombardamenti finch\u00e9 alle luci dell'alba del 3 agosto i tedeschi presero la decisione di ritirarsi oltre il fiume Salso. Finalmente tutti gli obiettivi, tra cui Centuripe, erano caduti in mano alla Brigata irlandese. L'operazione era stata dura, in una zona orograficamente difficile ma il determinante apporto degli Inniskilling aveva prodotto la buona riuscita dell'operazione.\nNell'agosto del 1943 dopo la caduta di Centuripe i fucilieri irlandesi rastrellarono le alture oltre l'abitato giungendo infine in vista del fiume Salso. I mezzi di trasporto ebbero difficolt\u00e0 a scendere lungo la strada tortuosa che da Centuripe raggiungeva il fiume Salso a causa di un grande cratere, prodotto da un'esplosione, che i genieri riuscirono a colmare solo dopo dodici ore di duro lavoro ed anche perch\u00e9 i tedeschi nella loro ritirata avevano disseminato dietro di loro una gran quantit\u00e0 di ordigni esplosivi lungo il percorso.\nL'esito.\nLa caduta di Centuripe aveva causato il crollo di tutta la linea difensiva tedesca a nord della citt\u00e0 di Catania, costringendo i tedeschi ad attestarsi in posizione pi\u00f9 arretrata, in corrispondenza con le pendici ovest e sud-ovest del monte Etna.\nIl London Irish raggiunse rapidamente le alture sul lato del fiume Salso opposto a Centuripe e le compagnie E ed F arrivarono nottetempo al fiume Simeto. Mentre si avvicinava il crepuscolo, anche due plotoni della compagnia G attraversarono il fiume, con riserve di munizioni, mortai e mitragliatrici per fornire pronto supporto alle altre due compagnie. All'arrivo dell'oscurit\u00e0 la testa di ponte era assicurata mentre i tedeschi sfruttarono la notte per ritirarsi; la mattina seguente una pattuglia di combattimento del London Irish localizz\u00f2 i tedeschi a met\u00e0 strada in direzione delle colline sulla cui sommit\u00e0 sorgeva quello che doveva divenire il loro prossimo obiettivo: la citt\u00e0 gi\u00e0 tanto bombardata di Adrano. Questo tuttavia sarebbe stato compito non della brigata irlandese ma delle altre due brigate della 78\u00aa Divisione.\nDal pomeriggio del 1\u00ba agosto, al calar della notte del 5 agosto la brigata irlandese aveva avanzato di 25 miglia combattendo le battaglie di Centuripe, del Salso e del Simeto. Il battaglione trascorse cinque giorni di riposo lungo le fresche acque del Simeto mentre il resto della divisione catturava Adrano e Bronte attestandosi sulle colline al di l\u00e0 di quest'ultima citt\u00e0. L'attraversamento dei fiumi Salso e Simeto e la caduta di Adrano avevano tagliato tutte le comunicazioni laterali dell'esercito tedesco, ad occidente e a sud dell'Etna, e causato la caduta di Patern\u00f2, Santa Maria di Licodia, e Biancavilla. I fucilieri reali Irlandesi, nel frattempo, avevano catturato Capella e monte Maletto; la caduta della cittadina di Maletto e il successivo avvicinamento a Randazzo costrinsero i tedeschi ad una nuova e affrettata ritirata verso il mare. La notizia della caduta di Centuripe venne accolta con grande entusiasmo; il generale Montgomery quando, dopo la battaglia, gli vennero mostrate le alture e i dirupi su cui si trovava la citt\u00e0, esclam\u00f2 \"impossibile!\" Winston Churchill annunci\u00f2 la notizia alla Camera dei Comuni del Regno Unito considerando la battaglia di Centuripe un importante successo del conflitto in corso.\nI tedeschi si convinsero della fragilit\u00e0 della loro situazione e iniziarono ad approntare i piani per il definitivo abbandono dell'isola di Sicilia. L'operazione Lehrgang, cio\u00e8 l'evacuazione della Sicilia da parte delle truppe dell'Asse, ebbe infatti inizio il 10 agosto. Le truppe alleate entrarono a Messina il 17 agosto."}
{"id": "4877284", "revid": "1573940", "url": "https://it.wikipedia.org/wiki?curid=4877284", "title": "Cyclosa haiti", "text": "Cyclosa haiti \u00e8 un ragno appartenente alla famiglia Araneidae.\nEtimologia.\nIl nome della specie deriva dallo stato di Haiti, nel cui territorio sono stati rinvenuti i primi esemplari.\nCaratteristiche.\nL'olotipo femminile ha dimensioni: cefalotorace lungo 1,5mm, largo 1mm; opistosoma lungo 3,3mm.\nDistribuzione.\nLa specie \u00e8 stata reperita nell'isola di Hispaniola, di Giamaica e sull'isola Mona: nel \"Parc national La Visite\", nella zona meridionale di Haiti.\nTassonomia.\nAl 2013 non sono note sottospecie e dal 1999 non sono stati esaminati nuovi esemplari."}
{"id": "4877295", "revid": "1684799", "url": "https://it.wikipedia.org/wiki?curid=4877295", "title": "Thomas Smith", "text": ""}
{"id": "4877300", "revid": "76963", "url": "https://it.wikipedia.org/wiki?curid=4877300", "title": "Gregg Hoffman", "text": "Insieme a Mark Burg e Oren Koules, \u00e8 stato il fondatore della Twisted Pictures, e con questa ha raggiunto la fama dopo aver prodotto \"Saw - L'enigmista\". Della famosa serie di film dell'orrore, il personaggio di Mark Hoffman \u00e8 stato chiamato cos\u00ec in sua memoria.\nHoffman stava lavorando a \"Saw III - L'enigma senza fine\" e ad altri film per la Twisted Pictures quando, all'et\u00e0 di 42 anni, \u00e8 deceduto in un ospedale di Hollywood.\nHa studiato comunicazione, diritto ed economia presso l'American University di Washington."}
{"id": "4877304", "revid": "723917", "url": "https://it.wikipedia.org/wiki?curid=4877304", "title": "Paolo Serini", "text": "Biografia.\nNato a Vicenza, diciottenne s'arruol\u00f2 volontario nel Regio Esercito Italiano per combattere nella Prima guerra mondiale: questa decisione si rivel\u00f2 capitale per la sua formazione e per lo sviluppo delle sue idee sia politiche che sociali. Trasferitosi a Napoli per ragioni di studio, si laure\u00f2 in letteratura francese portando una tesi su Henri Bergson e, nel frattempo, si avvicin\u00f2 agli scritti di Benedetto Croce. Una volta laureato divenne professore di storia e filosofia, e si trasfer\u00ec a Cremona per insegnare nel locale liceo classico. Con l'avvento del fascismo Serini conserv\u00f2 le sue idee liberali e divenne un sostenitore dell'antifascismo: fece parte del Comitato di Liberazione Nazionale e collabor\u00f2 attivamente alla creazione de \"Il Risorgimento liberale\", giornale di opposizione al regime. Processato al Tribunale speciale per la difesa dello stato per la sua attivit\u00e0 di dissidente, fu incarcerato a Bergamo e a Cremona. Terminata la guerra e caduto definitivamente il regime fascista, Serini pot\u00e9 riprendere le proprie attivit\u00e0 didattiche e giornalistiche: divenne infatti redattore capo e poi direttore del quotidiano \"L'Opinione\", e inizi\u00f2 una intensa collaborazione sia con il quotidiano torinese \"La Stampa\" che con la rivista \"Il Mondo\". Lavor\u00f2 anche per la casa editrice Einaudi, per la quale pubblic\u00f2 traduzioni e saggi sulla letteratura francese, curando raccolte e volumi di autori come Marcel Proust, Voltaire, Cartesio e Blaise Pascal. Si occup\u00f2 anche di raccogliere le lettere dal fronte di Adolfo Omodeo. Ebbe una figlia, Maria Livia. Serini mor\u00ec la mattina del 14 febbraio 1965 a Torino, affetto da una grave malattia che gi\u00e0 da tempo lo aveva costretto ad abbandonare le proprie consuete attivit\u00e0."}
{"id": "4877306", "revid": "843466", "url": "https://it.wikipedia.org/wiki?curid=4877306", "title": "Cultura del Castellaro Vecchio", "text": "La cultura del Castellaro Vecchio (fine V millennio a.C.) si sviluppa durante la prima fase del Neolitico medio alle Isole Eolie. Il nome deriva dall'omonima localit\u00e0 sita in Quattropani, frazione ubicata a NW dell'isola di Lipari dove, durante gli scavi archeologici del 1956 e 1957, \u00e8 stata evidenziata la presenza di un villaggio preistorico.\nQuesta cultura \u00e8 caratterizzata dalla produzione di una ceramica ad impasto bruno, decorata a crudo con incisioni e impressioni del cosiddetto stile di Stentinello come pure da una ceramica dipinta a tre colori fiamme o fasce di colore rosso marginate in nero su fondo crema (seconda fase del Neolitico medio - prima met\u00e0 IV millennio a.C.), nonch\u00e9 da una ceramica dipinta, molto fine, decorata con motivi derivati dal meandro o dalla spirale nel classico \"stile di Serra d'Alto\", dal nome di un insediamento nel territorio di Matera (terza fase del Neolitico medio, - met\u00e0 IV millennio a.C.).\nOrigine.\nErano gruppi etnici provenienti presumibilmente dalla Sicilia orientale, come testimoniano i ritrovamenti di ceramica decorata ad impressioni e incisioni del cosiddetto stile di Stentinello, dall'omonima fase culturale del Neolitico medio siciliano.\nLa ceramica del Castellaro Vecchio si differenzia per\u00f2 dagli altri abitati analoghi della Sicilia per la tipologia dei motivi decorativi, infatti le decorazioni dipinte a bande o fiamme rosse sul fondo chiaro, sono analoghe a quelle dei villaggi trincerati rinvenuti in Puglia, nel Materano e in Calabria.\nSi pu\u00f2 affermare dunque, che la cultura del Castellaro Vecchio, in quella fase preistorica, occupava una posizione culturalmente intermedia tra la Sicilia e l'Italia meridionale.\nScavi archeologici.\nI primi scavi archeologici furono effettuati nel 1956 e successivamente nel 1957. Gli archeologi hanno evidenziato come nella stazione del Castellaro Vecchio vi fosse un solo livello culturale ma delle capanne che lo costituivano, in gran parte realizzate in materiale deperibile, non sono state trovate tracce, probabilmente distrutte dall'attivit\u00e0 agricola dei secoli successivi; tuttavia l'area era ricca di schegge di ossidiane e frammenti di ceramiche.\nCeramica.\nLa ceramica rinvenuta si divide in due grandi classi: una ceramica molto raffinata, pi\u00f9 lucida, con una decorazione molto accurata ed una ceramica pi\u00f9 grossolana a pareti pi\u00f9 spesse, a superficie meno levigata, non lucida. La ceramica dipinta era principalmente bicromica, in rosso vivo su fondo crema. In alcuni frammenti era presente un terzo colore, il nero e si presume che sia stato utilizzato solo sul finire di questo periodo.\nLe decorazioni delle ceramiche venivano eseguite, prima della cottura, praticando delle incisioni con le unghie, la punta di una stecca, frammenti di osso e frequentemente utilizzando anche la valva di conchiglie. Nelle ceramiche grossolane esaminate, un tipo di decorazione frequente \u00e8 quello a \"zig-zag \"ottenuto con l'orlo di conchiglie. Nella stazione di Castellaro Vecchio questo \"zig-zag \"non \u00e8 fatto mai con conchiglie a orlo dentellato come il \"Cardium\" (adoperata in quasi tutta l'area del Mediterraneo) ma piuttosto con conchiglie a orlo liscio come il \"Pencutunculu\"s.\nIn una variet\u00e0 pi\u00f9 fine di ceramiche alle incisioni si associano decori impressi con punzoni in terracotta.\nL'argilla utilizzata per la ceramica pi\u00f9 raffinata non era sicuramente locale, mentre una larga parte della ceramica grossolana \u00e8 stata modellata mescolando l'argilla importata dalle vicine coste siciliane con argilla e correttivi locali. Nelle vicinanze del villaggio, infatti, si trovano le miniere di Caolino, dove \u00e8 presente l'omonimo minerale che fu certamente utilizzato per la fabbricazione di ceramiche in epoche successive, soprattutto durante l'et\u00e0 greca.\nOssidiana.\nDurante il Neolitico, in cui l'uomo ancora non conosceva l'arte di fondere i metalli, l'ossidiana era il materiale pi\u00f9 tagliente che si conoscesse. Era molto pi\u00f9 tagliente della selce comunemente utilizzata, ma se la selce si trova pressoch\u00e9 ovunque, l'ossidiana si trova solo in pochissimi punti nel Mediterraneo.\nDurante gli scavi nel sito di Castellaro \u00e8 stata raccolta un'enorme quantit\u00e0 di ossidiana (pi\u00f9 di tre quintali) principalmente schegge dei rifiuti di lavorazione di una officina i cui prodotti, cio\u00e8 le belle lame regolari e gli strumenti rifiniti, dovevano essere anche largamente esportati. \"\u2019La lavorazione dell'ossidiana costituiva certamente la principale attivit\u00e0 del villaggio ed era la ragione stessa della sua esistenza\u2019\".\nLa gran quantit\u00e0 di schegge rinvenute fa escludere che la lavorazione si limitasse al fabbisogno locale ma al contrario era destinata all'esportazione sia verso le vicine coste della Sicilia e dell'Italia meridionale sia verso siti molto pi\u00f9 lontani del Mediterraneo occidentale e centrale.\nNella stazione sono stati ritrovati anche strumenti e lame di selce probabilmente importati gi\u00e0 manifatturati in quanto la selce manca nelle isole Eolie.\nScelta del sito, considerazioni.\nI vari studiosi che si sono occupati della questione hanno ipotizzato che i primi uomini scelsero l'altopiano di Castellaro probabilmente per il terreno fertile e pianeggiante, la presenza di sorgenti d'acqua, la possibilit\u00e0 di pascolo sulle cime dei monti sovrastanti, la vicinanza alla miniera di caolino (utilizzato per realizzare le ceramiche), la lontananza dai vulcani allora attivi e, sebbene un po' lontana dalle cave di ossidiana, la zona non destava preoccupazione dal punto di vista difensivo."}
{"id": "4877307", "revid": "1573940", "url": "https://it.wikipedia.org/wiki?curid=4877307", "title": "Cyclosa huila", "text": "Cyclosa huila \u00e8 un ragno appartenente alla famiglia Araneidae.\nEtimologia.\nIl nome della specie deriva dal dipartimento colombiano di Huila, nel cui territorio sono stati rinvenuti i primi esemplari\nCaratteristiche.\nL'olotipo femminile ha dimensioni: cefalotorace lungo 1,5\u00a0mm, largo 1,3\u00a0mm; opistosoma lungo 3,5\u00a0mm.\nDistribuzione.\nLa specie \u00e8 stata reperita nella Colombia centromeridionale: nella localit\u00e0 di \"Finca Meremberg\", 10\u00a0km ad est di Santa Leticia a 2300\u00a0m.s.m., nel dipartimento di Huila.\nTassonomia.\nAl 2013 non sono note sottospecie e dal 1999 non sono stati esaminati nuovi esemplari."}
{"id": "4877312", "revid": "606039", "url": "https://it.wikipedia.org/wiki?curid=4877312", "title": "Angorchis fastuosa", "text": ""}
{"id": "4877314", "revid": "606039", "url": "https://it.wikipedia.org/wiki?curid=4877314", "title": "Angraecum fastuosum", "text": ""}
{"id": "4877316", "revid": "606039", "url": "https://it.wikipedia.org/wiki?curid=4877316", "title": "Rhaphidorhynchus fastuosus", "text": ""}
{"id": "4877322", "revid": "1602064", "url": "https://it.wikipedia.org/wiki?curid=4877322", "title": "Corona di forzamento", "text": "La corona di forzamento \u00e8 un componente del proietto di artiglieria, costituita da una fascia di metallo dolce, tipicamente rame o piombo, posta intorno al corpo bomba.\nDescrizione tecnica.\nSu ogni proietto possono essere presenti da una a tre corone. La fascia ha un diametro esterno leggermente superiore al calibro misurato tra i pieni di rigatura. Al momento dello sparo, la pressione dei gas forza la corona entro la parte rigata della canna, deformandosi contro i pieni di rigatura, assolvendo a due funzioni: aumenta la tenuta dei gas, che altrimenti fuoriuscirebbero nello spazio tra il corpo bomba ed i vuoti di rigatura, ed imprime un moto rotatorio alla granata, secondo il verso della rigatura. Nelle armi da fuoco portatili a canna rigata, l'intero proiettile \u00e8 in genere coperto da rame o da una lega morbida, in modo da comportarsi come un'unica corona di forzamento.\nUno svantaggio dell'uso della corona di forzamento \u00e8 che essa deve essere posizionata sul punto pi\u00f9 largo della munizione e nei pressi del centro di gravit\u00e0 della munizione; questi, idealmente, coincidono. Alle alte velocit\u00e0 supersoniche considerazioni aerodinamiche richiedono che il punto pi\u00f9 largo sia verso il retro del punto di equilibrio. Anche l'aumento di peso della granata rende pi\u00f9 difficile progettare la corona di forzamento: infatti i gas propellenti, invece di spingere il proietto nella canna, potrebbero semplicemente staccare e spingere fuori la fascia.\nAlcune armi che operano ad alto rateo di fuoco, come il cannone Gatling GAU-8 Avenger, usano corone di forzamento in plastica anzich\u00e9 in metallo morbido, con il vantaggio di ridurre l'usura dell'anima rigata, allungando la vita media e la precisione dell'arma.\nVarianti.\nPer le armi rigate ad avancarica, come alcuni mortai, le corone di forzamento delle bombe sono pre-intagliate. Quando i proiettili HEAT sono usati in cannoni rigati, per ridurre la rotazione impartita dalla rigatura (che riduce l'efficacia della carica cava), sono impiegate invece corone rotanti \"folli\"."}
{"id": "4877329", "revid": "1573940", "url": "https://it.wikipedia.org/wiki?curid=4877329", "title": "Cyclosa imias", "text": "Cyclosa imias \u00e8 un ragno appartenente alla famiglia Araneidae.\nEtimologia.\nIl nome della specie deriva dal comune cubano di Im\u00edas, nel cui territorio sono stati rinvenuti gli esemplari\nCaratteristiche.\nL'olotipo femminile ha dimensioni: cefalotorace lungo 1,17mm, largo 0,84mm; opistosoma lungo 2,63mm.\nDistribuzione.\nLa specie \u00e8 stata reperita nella propaggine meridionale dell'isola di Cuba: nei monti a nord di \"Im\u00edas\", nella provincia di Guant\u00e1namo.\nTassonomia.\nAl 2013 non sono note sottospecie e dal 1999 non sono stati esaminati nuovi esemplari."}
{"id": "4877331", "revid": "1226", "url": "https://it.wikipedia.org/wiki?curid=4877331", "title": "Theodore Lockard Thomas", "text": ""}
{"id": "4877333", "revid": "21880", "url": "https://it.wikipedia.org/wiki?curid=4877333", "title": "Muscari lafarinae", "text": ""}
{"id": "4877342", "revid": "1226", "url": "https://it.wikipedia.org/wiki?curid=4877342", "title": "Deus irae", "text": ""}
{"id": "4877347", "revid": "111365587", "url": "https://it.wikipedia.org/wiki?curid=4877347", "title": "Sanremo 2014 (compilation)", "text": "Sanremo 2014 \u00e8 una raccolta pubblicata dall'etichetta discografica Universal Music Group il 25 febbraio 2014.\nIl disco.\nSi tratta di un doppio CD contenente alcuni dei brani partecipanti al Festival di Sanremo 2014. Il primo disco comprende tutti i 14 della sezione \"Campioni\" che hanno passato il turno durante la prima e seconda serata del Festival. Nel secondo disco sono presenti le 8 canzoni presentate dalle \"Nuove proposte\" pi\u00f9 tre bonus track, che sono tre dei brani cantati dagli ospiti internazionali del Festival."}
{"id": "4877350", "revid": "159980", "url": "https://it.wikipedia.org/wiki?curid=4877350", "title": "Baia Selljachskaja", "text": ""}
{"id": "4877360", "revid": "755885", "url": "https://it.wikipedia.org/wiki?curid=4877360", "title": "Just Jug", "text": "Just Jug \u00e8 un album live di Gene Ammons, pubblicato dalla Argo Records nel 1962. I brani furono registrati dal vivo il 29 agosto 1961 al D.J. Lounge di Chicago (Illinois). Nel 1967 la Prestige Records ristamp\u00f2 il disco con il titolo di \"Live! in Chicago\", mentre nel 1989 sia la stessa Prestige sia la Original Jazz Classics Records pubblicarono\nsu CD lo stesso disco (\"Live! in Chicago\") con due brani bonus aggiunti."}
{"id": "4877364", "revid": "1573940", "url": "https://it.wikipedia.org/wiki?curid=4877364", "title": "Cyclosa inca", "text": "Cyclosa inca \u00e8 un ragno appartenente alla famiglia Araneidae.\nEtimologia.\nIl nome della specie deriva dalla cittadina peruviana di Puerto Inca, nel cui territorio sono stati rinvenuti gli esemplari\nCaratteristiche.\nL'olotipo femminile ha dimensioni: cefalotorace lungo 1,37mm, largo 0,95mm; opistosoma lungo 1,93mm.\nDistribuzione.\nLa specie \u00e8 stata reperita in varie localit\u00e0 della regione compresa fra la Colombia e l'Argentina: l'olotipo maschile e l'allotipo femminile nei pressi di Dantas, a sudovest di Puerto Inca, localit\u00e0 della provincia omonima della regione di Hu\u00e1nuco, nel Per\u00f9 centrale.\nTassonomia.\nAl 2013 non sono note sottospecie e dal 1999 non sono stati esaminati nuovi esemplari."}
{"id": "4877369", "revid": "64435932", "url": "https://it.wikipedia.org/wiki?curid=4877369", "title": "Fong Shou", "text": ""}
{"id": "4877372", "revid": "1543377", "url": "https://it.wikipedia.org/wiki?curid=4877372", "title": "Eptesicus andinus", "text": "Eptesicus andinus () \u00e8 un pipistrello della famiglia dei Vespertilionidi diffuso nell'America meridionale.\nDescrizione.\nDimensioni.\nPipistrello di piccole dimensioni, con la lunghezza totale tra 83 e 101\u00a0mm, la lunghezza dell'avambraccio tra 37,2 e 44,4\u00a0mm, la lunghezza della coda tra 31 e 41\u00a0mm, la lunghezza del piede tra 8 e 11\u00a0mm, la lunghezza delle orecchie tra 11 e 16\u00a0mm e un peso fino a 10,4\u00a0g.\nAspetto.\nLa pelliccia \u00e8 lunga, soffice e setosa. Le parti dorsali variano dal marrone scuro al bruno-nerastro, con la base dei peli chiara, mentre le parti ventrali sono pi\u00f9 chiare, con la base dei peli nerastra. Il muso \u00e8 largo con due masse ghiandolari sui lati. Gli occhi sono piccoli. Le orecchie sono di medie proporzioni, triangolari e con l'estremit\u00e0 appuntita. Il trago \u00e8 lungo, stretto e arrotondato. Le membrane alari sono nere o bruno-nerastre. La punta della lunga coda si estende leggermente oltre l'ampio uropatagio. Il calcar \u00e8 pi\u00f9 lungo del piede.\nBiologia.\nAlimentazione.\nSi nutre di insetti.\nRiproduzione.\nFemmine che allattavano sono state osservate nei mesi di maggio, luglio ed agosto mentre altre gravide sono state catturate in Per\u00f9 nel mese di agosto.\nDistribuzione e habitat.\nQuesta specie \u00e8 diffusa sugli altopiani andini dal Venezuela nord-occidentale, Colombia, Per\u00f9 ed Ecuador fino alla Bolivia settentrionale.\nVive tra i 100 e 3.300 metri di altitudine.\nStato di conservazione.\nLa IUCN Red List, considerato il vasto areale, classifica \"E.andinus\" come specie a rischio minimo (LC)."}
{"id": "4877374", "revid": "1573940", "url": "https://it.wikipedia.org/wiki?curid=4877374", "title": "Eptesicus bobrinskoi", "text": "Il serotino di Bobrinski (Eptesicus bobrinskoi ) \u00e8 un pipistrello della famiglia dei Vespertilionidi endemico del Kazakistan.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 46 e 61\u00a0mm, la lunghezza dell'avambraccio tra 32 e 37\u00a0mm, la lunghezza della coda tra 34 e 43\u00a0mm, la lunghezza delle orecchie tra 10 e 14\u00a0mm e un peso fino a 10\u00a0g.\nAspetto.\nLa pelliccia \u00e8 lunga e setosa. Le parti dorsali sono giallo-olivastre con la base dei peli marrone scura, mentre le parti ventrali sono bianche. Il muso \u00e8 nerastro e largo, dovuto alla presenza di due masse ghiandolari sui lati. Le orecchie sono nerastre. La punta della lunga coda si estende leggermente oltre l'ampio uropatagio.\nBiologia.\nComportamento.\nSi rifugia in gruppi tra i crepacci di falesie e nelle rovine, spesso presso fonti d'acqua. Colonie riproduttive sono state osservate talvolta all'interno di fabbricati.\nAlimentazione.\nSi nutre di insetti.\nDistribuzione e habitat.\nQuesta specie \u00e8 conosciuta in gran parte del Kazakistan nord-occidentale a nord del Mar Caspio e del Lago d'Aral.\nVive in ambienti aridi dalle steppe ai deserti.\nStato di conservazione.\nLa IUCN Red List, sebbene sia poco conosciuta ma con un vasto areale e con la mancanza di minacce, classifica \"E.bobrinskoi\" come specie a rischio minimo (LC)."}
{"id": "4877376", "revid": "1573940", "url": "https://it.wikipedia.org/wiki?curid=4877376", "title": "Eptesicus bottae", "text": "Il serotino di Turchia (Eptesicus bottae ) \u00e8 un pipistrello della famiglia dei Vespertilionidi diffuso nell'Ecozona paleartica.\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 55 e 77\u00a0mm, la lunghezza dell'avambraccio tra 42,1 e 50\u00a0mm, la lunghezza della coda tra 36 e 59\u00a0mm, la lunghezza del piede tra 7 e 10\u00a0mm, la lunghezza delle orecchie tra 13 e 18\u00a0mm e un peso fino a 21\u00a0g.\nAspetto.\nLa pelliccia \u00e8 lunga, soffice e densa. Le parti dorsali sono color crema scuro con la base dei peli grigio scura, mentre le parti ventrali sono biancastre con la base dei peli bruno-grigiastra. Il muso \u00e8 nerastro e largo, dovuto alla presenza di due masse ghiandolari sui lati. Le orecchie sono corte, triangolari, con l'estremit\u00e0 arrotondata e marroni o bruno-nerastre. Il trago \u00e8 lungo circa la met\u00e0 del padiglione auricolare, largo e con l'estremit\u00e0 smussata. Le membrane alari sono marroni scure o nerastre e semi-trasparenti. La punta della lunga coda si estende leggermente oltre l'ampio uropatagio. Il calcar \u00e8 carenato. Il cariotipo \u00e8 2n=50 FNa=48.\nEcolocazione.\nEmette ultrasuoni a basso ciclo di lavoro sotto forma di impulsi di breve durata con frequenza iniziale di circa 41 kHz e finale di 32,5+0,87 kHz.\nBiologia.\nComportamento.\nSi rifugia generalmente in gruppi di 2-3 individui nelle crepe di edifici, rovine e nelle fessure tra le rocce. \nAlimentazione.\nSi nutre di insetti catturati sopra spazi aperti, specialmente campi coltivati, giardini, palmeti e attorno a luci artificiali.\nRiproduzione.\nAlcune femmine catturate in Israele nel mese di aprile avevano due embrioni ciascuna.\nDistribuzione e habitat.\nQuesta specie \u00e8 diffusa in maniera frammentata dalla Turchia meridionale, attraverso il Medio oriente fino al Kirghizistan e all'India ed il Pakistan settentrionale. \u00c8 presente anche nel Delta del Nilo, in Egitto.\nVive in zone semi-aride e a vegetazione mediterranea, pianure coltivate, giardini, palmeti fino a 2.100 metri di altitudine.\nTassonomia.\nSono state riconosciute 7 sottospecie:\nStato di conservazione.\nLa IUCN Red List, considerato il vasto areale e la mancanza di minacce, classifica \"E.bottae\" come specie a rischio minimo (LC)."}
{"id": "4877377", "revid": "1573940", "url": "https://it.wikipedia.org/wiki?curid=4877377", "title": "Eptesicus brasiliensis", "text": "Eptesicus brasiliensis () \u00e8 un pipistrello della famiglia dei Vespertilionidi diffuso nel Continente americano.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 55 e 62\u00a0mm, la lunghezza dell'avambraccio tra 39 e 43\u00a0mm, la lunghezza della coda tra 35 e 40\u00a0mm, la lunghezza del piede tra 9 e 11\u00a0mm, la lunghezza delle orecchie tra 12 e 15\u00a0mm e un peso fino a 10\u00a0g.\nAspetto.\nLa pelliccia \u00e8 corta, soffice e setosa. Le parti dorsali variano dal marrone scuro al bruno-nerastro, con la base dei peli chiara, mentre le parti ventrali sono pi\u00f9 chiare, con la base dei peli nerastra. Il muso \u00e8 largo, con due masse ghiandolari sui lati. Gli occhi sono piccoli. Le orecchie sono di medie proporzioni, triangolari e con l'estremit\u00e0 appuntita. Il trago \u00e8 lungo, stretto e arrotondato. Le membrane alari sono nere o bruno-nerastre. La punta della lunga coda si estende leggermente oltre l'ampio uropatagio. Il calcar \u00e8 pi\u00f9 lungo del piede.\nBiologia.\nComportamento.\nSi rifugia nelle case e in cavit\u00e0 degli alberi. L'attivit\u00e0 predatoria inizia tra 30 minuti e un'ora prima del tramonto.\nAlimentazione.\nSi nutre di insetti catturati su spazi aperti o intorno a luci artificiali.\nRiproduzione.\nDanno alla luce 1-2 piccoli alla volta due volte l'anno tra luglio e febbraio.\nDistribuzione e habitat.\nQuesta specie \u00e8 diffusa nel Continente americano, negli stati messicani di San Luis Potos\u00ed, Oaxaca e Chiapas, e dal Costa Rica fino all'Argentina settentrionale e l'Uruguay. \u00c8 presente anche sull'isola di Trinidad.\nVive nelle foreste sempreverdi e ai loro margini fino a 3.000 metri di altitudine.\nTassonomia.\nSono state riconosciute 4 sottospecie:\nStato di conservazione.\nLa IUCN Red List, considerato il vasto areale, la popolazione presumibilmente numerosa, la presenza in diverse aree protette e la tolleranza alle modifiche ambientali, classifica \"E.brasiliensis\" come specie a rischio minimo (LC)."}
{"id": "4877378", "revid": "1543377", "url": "https://it.wikipedia.org/wiki?curid=4877378", "title": "Storia dei New York Jets", "text": "La storia dei New York Jets inizia nel 1959 con la fondazione dei Titans di New York, uno dei membri originari della American Football League (AFL). La squadra ebbe poco successo nei suoi primi anni. Dopo aver giocato per tre stagioni al Polo Grounds, la franchigia cambi\u00f2 il proprio nome in Jets e si trasfer\u00ec nell'appena costruito Shea Stadium nel 1964. Nel gennaio 1965 firmarono dalla University of Alabama il quarterback Joe Namath con quello che allora fu un contratto record. La squadra miglior\u00f2 gradualmente nel finale degli anni sessanta, terminando la prima stagione con un record positivo nel 1967 e vincendo il suo primo campionato della American Football League nel 1968. Con quella vittoria, New York si guadagn\u00f2 il diritto di disputare il Super Bowl III contro i campioni della National Football League (NFL), i Baltimore Colts. I Jets sconfissero a sorpresa i Colts in quella partita e dopo di essa, la AFL fu considerata meritevole di fondersi con la NFL.\nDopo la fusione, i Jets caddero nella mediocrit\u00e0; Namath fu tormentato dagli infortuni per tutto il finale della sua carriera. Nel 1981, New York si qualific\u00f2 per la prima volta ai play-off nell'era post-Namath. Raggiunse la finale della American Football Conference (AFC) dove fu sconfitta in un piovoso Orange Bowl dai Miami Dolphins. All'inizio della stagione 1984, la squadra inizi\u00f2 a giocare al Giants Stadium in New Jersey. La stagione 1986 part\u00ec con un record di 10-1 ma seguirono sconfitte in tutte le ultime cinque gare della stagione regolare e nei play-off l'eliminazione dopo un doppio tempo supplementare contro i Cleveland Browns.\nNelle successive undici stagioni, i Jets ebbero un successo limitato, raggiungendo i play-off solo una volta, mentre ebbero un disastroso record di 1-15 nel 1996. L'anno successivo, i Jets assunsero l'allenatore due volte vincitore del Super Bowl Bill Parcells. Il nuovo allenatore nel 1998 guid\u00f2 la squadra alla sua migliore stagione dalla fusione delle due leghe, con un record di 12-4 e la qualificazione alla finale della AFC, dove persero contro i Denver Broncos. I Jets raggiunsero cinque volte i play-off negli anni 2000, il loro massimo in un decennio. Nel 2009 e 2010 raggiunsero due finali della AFC consecutive, perdendo contro Indianapolis Colts e Pittsburgh Steelers. Nel 2010, la squadra inizi\u00f2 a giocare nel MetLife Stadium, costruito nei pressi del demolito Giants Stadium.\nOrigini e anni al Polo Grounds (1959-1964).\nOrganizzazione e prima stagione.\nNel 1959, i giovani petrolieri Lamar Hunt e Bud Adams cercarono di portare delle franchigie nella National Football League, ma scoprirono che delle squadre di espansione avrebbero dovuto avere il beneplacito di tutti i proprietari delle franchigie gi\u00e0 esistenti e che quindi avrebbero avuto ben poche possibilit\u00e0 di riuscirvi. I due cercarono di acquisire i Chicago Cardinals, con l'intenzione di trasferirli a Dallas, ancora senza una squadra nella NFL. Il co-proprietario dei Cardinals Walter Wolfner, che possedeva la squadra assieme alla moglie, Violet Bidwill Wolfner, non intendeva per\u00f2 cedere le sue quota di maggioranza. Durante la discussioni, Walter Wolfner menzion\u00f2 i nomi di altri ricchi imprenditori che avevano cercato di acquisire i Cardinals. Nel volo di ritorno, Hunt e Adams decisero di reclutare queste persone e di fondare una nuova lega di football professionistico.\nL'avvocato di New York William Shea stava cercando di creare la Continental League, una lega rivale della Major League Baseball. Hunt si incontr\u00f2 con lui e Shea sugger\u00ec Harry Wismer, un azionista di minoranza sia dei Washington Redskins che dei Detroit Lions, come potenziale proprietario della franchigia di New York per la loro nuova lega. Wismer all'epoca si stava scontrando con il proprietario di maggioranza dei Redskins, George Preston Marshall, e si rese conto che non avrebbe mai posseduto la franchigia di Washington. Wismer, bench\u00e9 facoltoso, non era nemmeno lontanamente ricco come gli altri potenziali proprietari delle franchigie.\nIl 14 agosto 1959, la lega tenne un incontro organizzativo e annunci\u00f2 i suoi piani; otto giorni dopo proclam\u00f2 il suo nome: American Football League (AFL), la quarta lega ad assumere quella denominazione. Il 24 novembre 1959, la AFL tenne il suo primo draft; i \"Titans of New York\", come era stata chiamata la franchigia assegnata a Wismer, scelsero il quarterback da Notre Dame George Izo come sua loro scelta. La lega annunci\u00f2 una politica, formulata da Wismer, per cui avrebbe negoziato un contratto televisivo che avrebbe dovuto coprire tutte le squadre presenti, la prima a fare ci\u00f2. Il 7 dicembre, i Titans assunsero Steve Sebo come general manager. Sebo era appena stato licenziato come allenatore della University of Pennsylvania, malgrado l'avere portato i Quakers al titolo della Ivy League. Il 17 dicembre, i Titans annunciarono in una conferenza stampa che \u00abuno dei pi\u00f9 grandi nomi della storia del football\u00bb sarebbe presto stato nominato loro capo-allenatore. Anche se Wismer era solito alle iperboli, in questo caso si rivel\u00f2 la verit\u00e0: New York convinse l'ex stella della NFL, il quarterback e punter Sammy Baugh ad accettare l'incarico. Dal suo ritiro come giocatore, Baugh aveva allenato la piccola Hardin-Simmons University, dove costru\u00ec una solida squadra che raggiunse il Sun Bowl nel 1958. Prima di apparire in conferenza stampa chiese un salario di 60.000 dollari per il 1960, venendo accontentato.\nWismer cerc\u00f2 un posto in cui far giocare la propria squadra ma trov\u00f2 disponibile solo il decrepito Polo Grounds, che era senza un occupante dalla partenza della squadra di baseball dei New York Giants nel 1957. Lo stadio si trovava a nord di Manhattan, tra il fiume Harlem e lo Yankee Stadium, dove giocava la squadra NFL dei New York Giants.\nBaugh invit\u00f2 cento giocatori al primo campo di allenamento dei Titans, che apr\u00ec all'Universit\u00e0 del New Hampshire il 9 luglio 1960. Dal momento che molti giocatori della NFL venivano svincolati durante i loro \"training camp\", molti furono invitati a quello dei Titans o dalle altre squadre della AFL per arrivare a comporre il roster finale di 35 uomini. La prima gara di pre-stagione del club ebbe luogo il 6 agosto 1960, contro i Los Angeles Chargers al Los Angeles Memorial Coliseum. I Titans calciarono il kickoff della partita e il running back dei Chargers Paul Lowe ritorn\u00f2 il calcio per 105 yard in touchdown. New York perse per 27-7. L'11 settembre 1960, la gara di apertura della stagione regolare si svolse sotto un violento acquazzone, ci\u00f2 che rimaneva dell'Uragano Diana. L'acqua allag\u00f2 il campo di gioco che aveva un cattivo drenaggio. L'attacco dei Titans fu meno disturbato dal fango di quanto non lo fosse quello della squadra ospite, i Buffalo Bills. I Titans vinsero la partita con un punteggio di 27-3 davanti a una folla di 9.607 persone (5.727 paganti). La settimana successiva, New York disput\u00f2 un'altra sfida casalinga, contro i Boston Patriots. Fu la prima di molte occasioni in cui la squadra si trov\u00f2 a perdere una partita dopo essere stata nettamente in vantaggio I Titans guidavano per 24-7 nel secondo tempo ma il vantaggio si assottigli\u00f2 fino al 24-21, con New York che calci\u00f2 un punt con pochi secondi al termine. Il punter, Rick Sapienza, commise un fumble durante lo snap che i Patriots recuperarono nella end zone segnando il touchdown della vittoria. La settimana successiva, coi Titans che affrontavano in trasferta i Denver Broncos, New York blocc\u00f2 un punt nell'ultima giocata, vincendo la partita. Nel quarto turno, New York era in vantaggio di due punti quando commise un fumble contro i Dallas Texans. I Titans recuperarono il pallone e vinsero ma la ABC tagli\u00f2 il finale della gara per mostrare uno special della Disney. Molti telespettatori contattarono l'emittente lamentandosi.\nCinque settimane dopo l'inizio della stagione, la guardia Howard Glenn si ruppe il collo durante una sconfitta contro gli Houston Oilers e mor\u00ec poche ore dopo, diventando il primo giocatore della storia del football professionistico a morire per un incidente in campo. New York soffr\u00ec altri infortuni col procedere della stagione e Wismer non disponeva dei soldi per sostituire i giocatori infortunati. Diversi atleti dovettero giocare sia in attacco che in difesa. Wismer aveva fatto in modo che i Titans giocassero tre gare prima dei loro rivali cittadini, i Giants, in casa, per iniziare la stagione. Questo significava che Titans dovevano giocare le tre ultime gare dell'anno in trasferta e Wismer afferm\u00f2 di avere perso 150.000 dollari per quei viaggi. I Titans conclusero la loro prima stagione con un record di 7-7; secondo i dati pubblicati dalla squadra, ebbero una media di 16.375 spettatori a partita. Questo proclama fu ridicolizzato dalla stampa di New York, che afferm\u00f2 che i tifosi si erano travestiti da seggiolini vuoti. Il New York Times stim\u00f2 che la squadra perse 450.000 dollari quella stagione; nella sua autobiografia, Wismer port\u00f2 quella cifra a 1,2 milioni di dollari.\nBancarotta e ripresa.\nLa citt\u00e0 di New York propose di costruire un nuovo stadio per la sua futura franchigia di baseball nella Continental League. Quando quella lega si dissolse e alla citt\u00e0 era stata assegnata una franchigia, denominata New York Mets, nella National League, i piani sul nuovo stadio continuarono. Wismer sper\u00f2 che i Titans potessero giocarvi e che fosse costruito a Flushing Meadows nel Queens per l'inizio della stagione 1961 ma difficolt\u00e0 nei finanziamenti e problemi legali rallentarono la costruzione. Wismer firm\u00f2 un memorandum alla fine del 1961, anche se non era soddisfatto dei termini, che davano l'uso esclusivo ai Mets fino alla fine della loro stagione e non davano ai Titans alcuna rendita dai parcheggi. Secondo il dottore della squadra James Nicholas \"l'accordo firmato da Harry cost\u00f2 molto alla squadra. Port\u00f2 (il successivo proprietario) Leon Hess a trasferirsi alle Meadowlands\". Lo Shea Stadium, come divenne noto, non apr\u00ec fino al 1964.\nNew York sper\u00f2 di migliorare le proprie sorti tramite il draft AFL ma la maggior parte dei giocatori scelti dai Titans firm\u00f2 con squadre della NFL. La squadra vinse una sola partita nella pre-stagione, davanti a una folla di 73.916 spettatori contro i Patriots a Filadelfia \u2013 biglietti gratis furono donati a chi avesse speso dieci dollari all'Acme Market. L'editorialista del New York Times Howard Tuckner descrisse il pubblico come \"presumibilmente ben nutrito\". La stagione 1961, che termin\u00f2 con un bilancio di 7-7, fu segnata da difficolt\u00e0 finanziarie, dal momento che gli stipendi di molti giocatori lievitarono; i membri della squadra impararono a precipitarsi in banca non appena ricevuto il loro compenso. Alla fine della stagione, Wismer annunci\u00f2 che Clyde \"Bulldog\" Turner sarebbe stato il capo-allenatore dei Titans nel 1962. Baugh aveva un contratto anche per il 1962 e avrebbe dovuto essere pagato a meno che si fosse fatto da parte egli stesso. Anche se Wismer non licenzi\u00f2 Baugh, non gli disse nemmeno dove si sarebbe svolto il training camp del 1962. Baugh si present\u00f2 comunque e trascorse diversi giorni a comportarsi come l'allenatore del \"kicking team\" prima che Wismer giungesse alla conclusione che non si sarebbe fatto da parte. Il proprietario alla fine giunse all'accordo che gli avrebbe pagato il salario del 1962 su base mensile, malgrado Baugh in seguito afferm\u00f2 di non essere mai stato pagato. Il record complessivo di 14-14 sarebbe rimasto il migliore per un allenatore dei Titans/Jets fino a quando Bill Parcells fece meglio nel periodo 1997-1999. A fine anno, Wismer sper\u00f2 di portare una stella al Polo Grounds scegliendo nel draft il vincitore dell'Heisman Trophy Ernie Davis da Syracuse ma questi fu invece scelto dai Bills, firm\u00f2 per la NFL e mor\u00ec di leucemia senza avere disputato una sola gara nel football professionistico.\nTurner non aveva mai svolto il ruolo di allenatore in precedenza; trov\u00f2 una squadra convinta che Baugh fosse stato trattato malamente da Wismer ed ebbe difficolt\u00e0 a far compattare i giocatori. Dopo che la squadra disput\u00f2 le prime partite a Oakland e a San Diego (dove i Chargers si erano trasferiti), questa torn\u00f2 a casa senza essere stata pagata. I giocatori rifiutarono di allenarsi, anche se si allenarono privatamente il venerd\u00ec. Volarono cos\u00ec a Buffalo e superarono i Bills ancora senza vittorie. L'attenzione pubblica a New York era concentrata sulle squadre gi\u00e0 presenti l\u00ec, oltre che sui Mets, che malgrado i pessimi risultati sul campo attrassero un folto seguito di tifosi. I Titans ricevettero poca pubblicit\u00e0 e richiamarono solo 4.719 tifosi nel debutto casalingo contro Denver. Dovettero attendere fino al termine della stagione dei Mets per potere utilizzare il Polo Grounds. I Broncos sconfissero i Titans, 32-10, in una gara in cui il quarterback dei Titans Dean Look sub\u00ec un infortunio che pose fine alla sua carriera. I problemi finanziari e sul campo per New York proseguirono anche nell'ottobre 1962 e all'inizio di novembre, Wismer inform\u00f2 il Commissioner della AFL Joe Foss di non disporre pi\u00f9 dei soldi necessari per proseguire le operazioni. La lega si assunse il compito di gestire la squadra fino al termine della stagione 1962; Wismer rimase al potere solo formalmente. La franchigia ebbe poco successo in campo (la migliore partita fu una vittoria per 46-45 su Denver il Giorno del Ringraziamento), terminando l'annata con un record di 5-9.\nWismer acconsent\u00ec a vendere la squadra ma tent\u00f2 di impedire che prima venisse dichiarata bancarotta. Afferm\u00f2 che il trasferimento allo Shea Stadium avrebbe portato sufficienti incassi a rendere la franchigia profittevole. Un giudice diede alla lega l'autorit\u00e0 di vendere la squadra a un consorzio di cinque persone formato da David A. \"Sonny\" Werblin, Townsend B. Martin, Leon Hess, Donald C. Lillis e Philip H. Iselin. La cessione fu approvata dal tribunale il 15 marzo e completata il 28 marzo 1963. Il prezzo fu di un milione di dollari.\nIl 15 aprile 1963, la squadra nomin\u00f2 Wilbur \"Weeb\" Ewbank come proprio capo-allenatore e general manager. Ewbank aveva vinto due campionati NFL consecutivi nel e alla guida dei Baltimore Colts ed era uno degli allenatori pi\u00f9 rispettati in circolazione. I Colts lo avevano licenziato in favore di Don Shula, un trentatreenne senza esperienza. Werblin annunci\u00f2 inoltre un nuovo nome per la sua squadra, i \"Jets\", che aveva scelto da una lista di 500 suggerimenti avanzati da \"amici, nemici e agenzie pubblicitarie\". Il nuovo nome fu preferito a Dodgers, Borros e Gothams. I colori della squadra furono cambiati in verde e bianco. In un comunicato stampa, spieg\u00f2 cos\u00ec la sua decisione:\n\"Il sito del nuovo stadio si trova tra i due maggiori aeroporti di New York, simboli di velocit\u00e0, modernit\u00e0, che hanno influenzato la scelta del nuovo nome, \"Jets\". Per riflettere lo spirito di questi tempi e le speranze di tutti i giocatori coinvolti, gli allenatori e dei proprietari di dare a New York un'altra squadra meritevole. I nuovi colori sono il verde e il bianco per le stesse ragioni, oltre al fatto che nel corso delle ere, il verde ha sempre avuto il significato di speranze, freschezza e ottimismo\".\nI nuovi proprietari si trovarono ad affrontare una situazione caotica. La squadra aveva pochi giocatori sotto contratto e aveva fatto pochi sforzi per firmare i giocatori scelti nel draft, la maggior parte dei quali aveva finito per firmare per la NFL. La lega tent\u00f2 di rafforzare i Jets e gli Oakland Raiders permettendo loro di scegliere giocatori dalle altre sei squadre e dando loro la possibilit\u00e0 di firmare giocatori svincolati dai roster della NFL. Ewbank, che aveva scoperto il grande Johnny Unitas a un provino dei Colts, tenne dei provini anche per i Jets. Solo sette dei partecipanti furono poi invitati al training camp e uno, Marshall Starks, fu aggregato alla seconda squadra. A met\u00e0 luglio, fu annunciato che i Jets non si sarebbero trasferiti allo Shea Stadium fino al 1964.\nMalgrado i problemi estivi, New York compet\u00e9 per la prima volta per il titolo di division in una debole AFL East durante la stagione 1963. A inizio dicembre, i Jets si trovavano su un bilancio di 5-5\u20131 dovendo giocare a Buffalo con i Bills che si trovavano solo mezza gara indietro in classifica. I Jets furono sconfitti, 45-14, e persero anche le due gare finali, terminando con un record di 5-8\u20131. Malgrado avessero attirato complessivamente solo 100.000 spettatori al Polo Grounds in sette partite, vendettero velocemente 17.500 biglietti per la prima gara stagionale allo Shea Stadium. I running back Matt Snell fu scelto nel draft da entrambe le squadre di New York, optando per firmare coi Jets. Il 12 settembre 1964, i ragazzi di Ewbank disputarono la gara di debutto allo Shea Stadium, sconfiggendo Denver 30-6 davanti a una folla 52.663 spettatori, superando il record di pubblico a una gara della AFL di quasi 20.000 spettatori. L'8 novembre 1964, sia i Jets che i Giants disputavano le proprie gare in casa; entrambe fecero registrare il tutto esaurito e i Jets attirarono 61.929 tifosi. I Jets ebbero un record casalingo di 5-1\u20131 nel 1964, ma persero tutte le sette gare in trasferta, terminando di nuovo sul 5-8\u20131.\nA stagione conclusa, l'ovvia prima scelta assoluta del draft di entrambe le leghe era il quarterback di Alabama Joe Namath. Gli Houston Oilers, che avevano terminato all'ultimo posto AFL East, detenevano la prima scelta del draft AFL. Sia gli Oilers che i Jets si resero conto che Jets avevano nettamente pi\u00f9 probabilit\u00e0 di firmare Namath in competizione con l'altra squadra della NFL che lo avrebbe scelto nel draft (e che si sarebbero rivelati i St. Louis Cardinals), cos\u00ec i Jets riuscirono ad acquisire la prima scelta. N\u00e9 i Jets n\u00e9 i Cardinals avrebbero potuto ottenere formalmente i servigi di Namath finch\u00e9 Alabama avesse disputato l'ultima gara stagionale, l'Orange Bowl, il 1\u00ba gennaio 1965. Sia i Jets che i Cardinals intavolarono trattative col rappresentante di Namath e quando il prezzo si fece troppo alto per i Cardinals, i Giants segretamente acquisirono i diritti su Namath nella NFL. Uno degli storici allenatori dei Jets, Walt Michaels, ammise che i Jets avevano fatto firmare un contratto a Namath giorni prima della partita. Il 2 gennaio 1965, i Jets tennero una conferenza stampa in cui annunciarono l'acquisizione di Namath.\nL'era di \"Broadway Joe\" (1965-1976).\nLa strada verso il Super Bowl III.\nNamath non part\u00ec come titolare nell'Orange Bowl del gennaio 1965 a causa di un problema al ginocchio. Entr\u00f2 dalla panchina nel secondo quarto con Alabama in svantaggio di due touchdown, guidando quasi la sua squadra alla vittoria. Malgrado la sconfitta fu premiato come miglior giocatore dell'incontro. Il giorno successivo, Namath firm\u00f2 ufficialmente per New York con un contratto allora senza precedenti di 427.000 dollari per tre anni. Il contratto includeva anche dei bonus in base alle prestazioni e un bonus alla firma. I Jets erano a conoscenza dei problemi al ginocchio di Namath, ma quando il medico della squadra Nicholas lo esamin\u00f2 nella sala d'attesa del party tenuto per celebrare la sua firma, disse al quarteback che se avesse saputo che le sue ginocchia erano cos\u00ec malridotte, avrebbero consigliato a Werblin di non firmarlo. La decisione dei Jets di fare operare chirurgicamente Namath attrasse un particolare interesse nell'opinione pubblica: i media chiesero di potere fotografare l'operazione ma il permesso fu loro negato. I Jets cercarono di coprirsi le spalle ingaggiando altri tre quarterback per una spesa complessiva di 400.000 dollari, incluso il quarterback di Notre Dame e vincitore dell'Heisman Trophy John Huarte. Le luci della ribalta si accesero subito su Namath, che divenne conosciuto per il suo stile di vita da playboy e fu soprannominato \"Broadway Joe\".\nEwbank pass\u00f2 tutto il training camp con il quarterback Mike Taliaferro come titolare e deluse la folla del Rice Stadium di Houston tenendo Namath in panchina nella prima gara della stagione. L'allenatore sentiva che Namath non sarebbe stato pronto per diverse altre settimane ma Werblin intervenne. Joe debutt\u00f2 nella AFL contro i Kansas City Chiefs (gli ex Dallas Texans) e fu il quarterback titolare la settimana successiva contro i Buffalo Bills. La prestazione di Namath non fu entusiasmante, ma a fine stagione fu comunque premiato come rookie dell'anno della AFL. La squadra termin\u00f2 ancora con un record di 5-8-1. All'inizio del 1966, i Jets cercarono di migliorare sul campo grazie alla guida di Namath, che li port\u00f2 a un bilancio di 6-6-2. Quella stagione, NFL e AFL annunciarono la loro fusione che sarebbe divenuta effettiva a partire dal 1970. Una finale (che avrebbe preso il nome di Super Bowl) si sarebbe tenuta a fine anno tra i campioni delle due leghe fino all'avvenuta fusione.\nNel 1967, Namath lanci\u00f2 l'allora record di 4.007 yard e i Jets ebbero la loro prima annata con un bilancio positivo, 8-5\u20131. Rimasero in testa alla division finch\u00e9 il running back Emerson Boozer si infortun\u00f2 contro i Chiefs il 6 novembre, cosa che concesse alle difese avversarie di concentrarsi solo sui lanci del quarterback.\nNel 1968, i co-proprietari di Werblin gli diedero un ultimatum \u2013 comprare l'intera squadra o farsi da parte. Questi scelse la seconda opzione, guadagnando 1,4 milioni dopo un investimento di 250.000 dollari nel 1963. Prima della partenza di Werblin, i Jets considerarono di licenziare Ewbank. Provarono ad assicurarsi l'allenatore dei Green Bay Packers Vince Lombardi, ma questi decise di rimanere a Green Bay per un'altra stagione. La stagione inizi\u00f2 con tre gare in trasferta a causa degli impegni dei Mets allo Shea Stadium. I Jets salirono in vetta alla AFL East; persero solo due gare a met\u00e0 novembre e costruirono un vantaggio di tre partite sulla seconda in classifica, Houston. La successiva gara di New York fu a Oakland. In quella che in seguito venne conosciuta come Heidi Game, i Jets erano in vantaggio per 32-29 a 68 secondi dal termine ma videro segnare ad Oakland due touchdown e persero la gara. Tuttavia, quei touchdown non furono visti dalla maggior parte della platea nazionale, poich\u00e9 la ABC alle 19.00 pass\u00f2 a trasmettere lo sceneggiato televisivo di \"Heidi\". Ad ogni modo, i Jets vinsero tutte le gare rimanenti e terminarono con un record di 11-3. Nei playoff, i Jets si vendicarono dei Raiders nella finale del campionato AFL allo Shea Stadium, vincendo per 27-23, in una gara in cui Namath pass\u00f2 tre touchdown, incluso quello della vittoria per Don Maynard nel quarto periodo.\nIl Super Bowl III.\nNel Super Bowl all'Orange Bowl di Miami il 12 gennaio 1969, i Jets affrontarono il Baltimore Colts, che avevano dominato la NFL con un record di 13-1. In 14 gare di stagione regolare, questi avevano subito solo 144 punti. L'unica sconfitta era giunta per mano dei Cleveland Browns, che avevano poi sconfitto per 34-0 nella finale del campionato NFL 1968. Il bookmaker Jimmy \"The Greek\" Snyder aveva proclamato i Colts favoriti per 17 punti sui Jets. Il principale giornalista di \"Sports Illustrated\", Tex Maule, predisse un 43-0 in favore dei Colts. I primi due Super Bowl erano stati dominati dai campioni della NFL, i Green Bay Packers; la maggior parte dei giornalisti si aspettava che i Colts avrebbero battuto facilmente i Jets.\nSin dal suo arrivo a Miami, Namath si era espresso sulle possibilit\u00e0 dei Jets di vincere il Super Bowl. Afferm\u00f2 che c'erano cinque quarterback nella AFL migliori di quello dei Colts Earl Morrall, il quale sarebbe stato il terzo nelle gerarchie dei Jets. Si mostr\u00f2 ugualmente sfacciato durante un confronto col kicker dei Colts Lou Michaels in un ristorante di Miami. Tre giorni prima della partita, durante il ritiro di un premio al Miami Touchdown Club, Namath fece l'affermazione per cui viene ricordato: \"E vinceremo domenica, ve lo garantisco\".\nLa partita fu una battaglia difensiva. Alla fine del primo tempo, i Jets erano in vantaggio per 7-0 grazie a un touchdown su corsa di Matt Snell; la difesa di New York frustr\u00f2 l'attacco di Baltimore e i Colts non riuscirono a segnare malgrado diverse opportunit\u00e0. Jim Turner segn\u00f2 due field goal portando il risultato sul 13-0. L'allenatore dei Colts Don Shula inser\u00ec il quarterback futuro membro della Hall of Fame Johnny Unitas al posto di Morrall. Unitas inizialmente non riusc\u00ec a far muovere l'attacco dei Colts e Turner diede ai Jets un vantaggio di 16-0 col suo terzo field goal. Unitas riusc\u00ec a portare i Colts a segnare un touchdown a meno di un minuto dal termine. Un secondo \"drive\" (dopo un \"onside kick\" recuperato con successo dai Colts) and\u00f2 nuovamente vicino a segnare ma non vi riusc\u00ec e i Jets consumarono il tempo rimanente vincendo per 16-7 in una delle pi\u00f9 grandi sorprese della storia del football.\nIl giornalisto dello \"Houston Post\" Jack Gallagher tracci\u00f2 i progressi dei Jets dai loro primi giorni alla vittoria del Super Bowl:\nDeclino e partenza di Namath.\nPrima dell'inizio della stagione 1969, i Jets ebbero diversi problemi. Namath, fu accusato dalla NFL che il suo bar chiamato Bachelors III fosse un ritrovo per gangster e la lega gli impose di venderlo. Invece, per un breve periodo si ritir\u00f2, ritenendo di essere stato trattato in modo ingiusto. Sei settimane dopo il suo annuncio, Namath vendette il bar e torn\u00f2 con la squadra. Un certo numero di veterani del Super Bowl fu svincolato dalla squadra o ebbe delle aspre dispute contrattuali con Ewbank nel suo ruolo di general manager. Secondo il ricevitore Don Maynard, \"Quando ti sbarazzi dei veterani e li sostituisci con dei rookie, il livello \u00e8 destinato a scendere.\"\nIl successo dei Jets nella firma di Namath e la crescita della squadra nelle classifiche contribu\u00ec in maniera negativa sulle annate dei loro rivali cittadini, i Giants, che avevano disputato cinque finali di campionato nei sei anni prima del 1963, ma da l\u00ec in poi avevano sofferto un declino. Il proprietario dei Giants Wellington Mara afferm\u00f2: \"Penso che l'inserimento dei Jets abbia contribuito alle nostre cattive annate, poich\u00e9 ragionavamo solo nel breve termine piuttosto che nel lungo periodo: scambiavamo una scelta del draft per un giocatore, aspettando che avrebbe avuto ancora uno o due anni buoni. Non potevamo accettare come avrebbe reagito il pubblico se avessimo avuto uno, due o tre cattivi anni.\" Nel 1968, i Giants operarono uno scambio per avere la stella dei Minnesota Vikings, il quarterback Fran Tarkenton nella vana speranza che avrebbe guidato la squadra a nuovi successi e a una rivalit\u00e0 con Namath. Nell'agosto 1969, i Jets affrontarono i Giants in una gara di pre-stagione allo Yale Bowl. Mentre la vittoria del Super Bowl dei Jets aveva legittimato la AFL nei confronti della NFL agli occhi di molti, altri dubitavano ancora degli standard di gioco della AFL e i Jets erano dati per sfavoriti. L'allenatore dei Giants Allie Sherman approcci\u00f2 la sfida come se fosse una gara di stagione regolare e i Jets schierarono i tre giocatori rimasti dall'era dei Titans per il lancio della monetina. I Jets sconfissero i Giants 37-14 e Sherman fu licenziato poche settimane dopo. Anche i coinquilini dei Jets, i Mets, vinsero il campionato; i traguardi raggiunti dalla squadra di baseball costrinsero i Jets a disputare le prime cinque partite stagionali in trasferta. La squadra si riprese da una partenza lenta e vinse il suo secondo titolo della Eastern Division consecutivo ma perse contro Kansas City nel divisional round dei playoffs, 13-6.\nLa prima gara nella NFL dei Jets fu anche il primo Monday Night Football della storia, una sconfitta 31-21 contro i Cleveland Browns. Tre settimane dopo, affrontarono i Colts per la prima volta dopo il Super Bowl. I Jets persero sia la partita che Namath, che si frattur\u00f2 un polso e rimase fuori dai giochi per tutto il resto della stagione, mentre la squadra scese a un bilancio di 4-10, il peggiore dell'era Namath. Non ebbero pi\u00f9 un record positivo fino al . Dopo sei anni con la squadra, il wide receiver George Sauer, uno dei punti forti dell'attacco, si ritir\u00f2 il 16 aprile 1971. Namath si infortun\u00f2 nuovamente in una gara di pre-stagione del 1971 a Tampa e perse la maggior parte della stagione. Fece ritorno il 28 novembre contro i San Francisco 49ers e lanci\u00f2 tre passaggi da touchdown; i Jets persero di tre punti. La squadra termin\u00f2 la stagione con un record di 6-8. Nel , Namath disput\u00f2 una delle migliori gare della carriera contro i Baltimore Colts: complet\u00f2 15 passaggi su 28 per 496 yard e sei touchdown. Malgrado la prestazione di Namath, gli Oakland Raiders di John Madden eliminarono i Jets dalla caccia ai playoff nella penultima gara della stagione. New York concluse l'annata con un saldo di 7-7.\nPrima della stagione , l'anziano Ewbank annunci\u00f2 che si sarebbe ritirato come allenatore a fine stagione e come general manager dopo il . I Mets a sorpresa si qualificarono per le World Series, costringendo i Jets a stare a lungo lontano dallo Shea, non vi giocarono fino alla fine di ottobre. La squadra termin\u00f2 con un record di 4-10, anche se l'ultima gara della stagione attrasse un considerevole interesse da parte dei media. Questa non derivava dall'ultima partita di Ewbank ma dal running back dei Bills O.J. Simpson nel suo tentativo di diventare il primo giocatore della storia a correre 2.000 yard in una stagione. Simpson guadagn\u00f2 200 yard, terminando l'annata a 2.003. Poco dopo la fine dell'anno, la squadra assunse il genero di Ewbank, l'ex allenatore dei Cardinals Charley Winner, come capo-allenatore. Il nuovo allenatore inizialmente non tenne fede al suo cognome (\"Winner\", vincitore): la squadra perse sette delle prime otto partite. Namath, che era rimasto tutto sommato in salute malgrado una debole offensive line, predisse che i Jets avrebbero vinto tutte le ultime sei partite. La prima vittoria ai tempi supplementari nella stagione regolare della storia della NFL, sui Giants allo Yale Bowl, e il solito elevato numero di gare in casa nel finale di stagione, aiutarono New York nella propria rimonta e la previsione di Namath ancora una volta si avver\u00f2.\nAl Ward sostitu\u00ec Ewbank come general manager nel . I Jets vinsero tutte le quattro partite di pre-stagione, anche se lo scrittore Gerald Eskenazi, nella sua storia dei Jets, fa notare che la squadra schier\u00f2 sempre i suoi titolari, mentre gli avversari misero in campo le riserve e i rookie. Quando inizi\u00f2 la stagione regolare, i Jets persero sette delle prime nove partite e Winner fu licenziato. Il coordinatore offensivo Ken Shipp fu nominato allenatore ad interim e la squadra concluse con un bilancio di 3-11. Il running back John Riggins, che era divenuto il primo giocatore della storia della franchigia a correre mille yard in una stagione ed era stato convocato per il Pro Bowl, pass\u00f2 ai Washington Redskins dal momento che riteneva che i Jets guidati da Namath passassero il pallone troppo spesso. New York assunse l'allenatore di North Carolina State Lou Holtz. La squadra disput\u00f2 la seconda di tre stagioni consecutive contro un record di 3-11 (due vittorie giunsero contro i Bills che terminarono con un record di 2-12 e la terza sulla neonata franchigia dei Tampa Bay Buccaneers che quell'anno perse tutte le partite). Holtz, che in seguito avrebbe trovato il successo a Notre Dame, si dimise a una gara dal termine della stagione, diventando l'allenatore della University of Arkansas.\nDopo la disastrosa stagione , i Jets assunsero l'assistente di lunga data Walt Michaels come loro capo-allenatore. Successivamente, la squadra prese la difficile decisione di separarsi da Joe Namath, che era divenuto inefficace sul campo. Anche se le abilit\u00e0 di Namath come passatore erano ineguagliate, le sue ginocchia erano cos\u00ec malridotte da renderlo quasi immobile; Paul Zimmerman del New York Post lo soprannomin\u00f2 \"la statua da un milione di dollari\". Il tentativo della squadra di scambiarlo non ebbe successo. Il 12 maggio 1977, Namath fu svincolato dal roster. Fin\u00ec col firmare coi Los Angeles Rams ma si ritir\u00f2 a fine stagione.\nRicostruzione e modesto successo (1977-1989).\nUltimi anni allo Shea.\nSentendo che dover giocare gare in trasferta fino alla conclusione della stagione dei Mets allo Shea Stadium metteva i Jets in una situazione sfavorevole, la squadra annunci\u00f2 che nel avrebbe disputato in settembre due gare casalinghe nel nuovo stadio dei Giants, il Giants Stadium, situato al Meadowlands Sports Complex nel New Jersey. Inizi\u00f2 una diatriba tra la citt\u00e0 di New York e i Jets sulla questione, che si concluse con un accordo per fare disputare due gare casalinghe allo Shea a settembre alla franchigia per i sei anni rimanenti del loro leasing. Nel 1977, i Jets giocarono una gara a settembre al Giants Stadium e una il 2 ottobre allo Shea Stadium. Malgrado il favorevole accordo, i Jets vinsero solamente tre partite su quattordici. I rookie della squadra, scelti nel Draft NFL 1977, includevano sette giocatori che sarebbero partiti come titolari tra la fine degli anni settanta e l'inizio degli ottanta, come il tackle Marvin Powell, il wide receiver Wesley Walker e il defensive lineman Joe Klecko. Klecko divenne parte di una defensive line che divenne nota come New York Sack Exchange.\nNella seconda stagione di Michaels, i Jets adottarono delle nuove uniformi con un verde pi\u00f9 chiaro e un logo pi\u00f9 affusolato. Quando il quarterback Richard Todd si infortun\u00f2, la sua riserva Matt Robinson si dimostr\u00f2 un valido sostituto che guid\u00f2 New York a vincere otto delle prime quattordici partite, nel primo anno dall'ampliamento del calendario a 16 gare. La squadra per\u00f2 perse le ultime due partite e non si qualific\u00f2 per i playoff. Michaels fu premiato come allenatore della AFC dell'anno per avere tenuto la sua squadra in lotta per i playoff cos\u00ec a lungo. Ci furono molte discussioni tra i media su chi avrebbe dovuto essere il titolare tra Todd e Robinson nella stagione . Il primo emerse come titolare mentre Robinson si infortun\u00f2 giocando a braccio di ferro nella pre-stagione. L'infortunio, e il suo tentativo di nasconderlo a Michaels, conclusero la sua carriera coi Jets. Todd guid\u00f2 la squadra a un altro record di 8-8. Jimmy the Greek predisse che i Jets avrebbero disputato il Super Bowl nel , ma terminarono solamente con un record di 4-12.\nVi furono delle pressioni dei tifosi sui Jets per licenziare Michaels dopo il 1980; queste aumentarono dopo tre sconfitte in tutte le prime tre gare del . Malgrado ci\u00f2, Michaels descrisse la sua formazione come \"da titolo, da playoff\". I Jets ebbero un record parziale di 10-2\u20131 nelle rimanenti partite, perdendo due volte contro i Seattle Seahawks, terminando la stagione col primo record vincente e la prima qualificazione ai playoff dal 1969. La vittoria nella settimana 16 contro i Packers sped\u00ec ai playoff i Jets e diede anche ai Giants l'opportunit\u00e0 di qualificarsi con una vittoria contro i Chicago Bears; questa si verific\u00f2 e i rivali cittadini si qualificarono per la prima volta alla \"post-season\" dal 1963. I Jets si trovarono in svantaggio coi Bills per 24-0 nel turno delle wild card e finirono col perdere 31-27, quando il potenziale \"drive\" della vittoria si interruppe dopo che Buffalo intercett\u00f2 un passaggio di Todd nei pressi della end zone. Una delle armi principali dei Jets fu la loro defensive line. Mark Gastineau e Klecko misero a segno pi\u00f9 di 40 sack complessivi.\nNella stagione accorciata per sciopero del , New York termin\u00f2 con un record di 6-3 e batt\u00e9 a sorpresa i Cincinnati Bengals nel primo turno di playoff, col running back Freeman McNeil che divenne il secondo giocatore della storia a correre 200 yard in una gara di playoff. New York poi sconfisse la squadra in possesso del miglior record della conference, i Los Angeles Raiders, 17-14, grazie a ottime prestazioni di McNeil e Wesley Walker in una gara che vide entrambe le squadre perdere diversi palloni. I Jets poi viaggiarono per affrontare i Miami Dolphins nella finale della AFC. La gara fu preceduta da una serie di temporali che trasformarono l'Orange Bowl in una pozza fangosa. I Dolphins affermarono di non possedere una copertura impermeabile e che la gestione dello stadio era a carico della Contea di Dade. Il campo fu cos\u00ec fu esposto alle intemperie. Il prato fangoso rallent\u00f2 l'attacco di New York. In quello che fu soprannominato \"Mud Bowl,\" nessuna delle due squadre combin\u00f2 molto in attacco (entrambe guadagnarono meno di 200 yard). Al termine della sua migliore stagione, Todd sub\u00ec cinque intercetti, l'ultimo dei quali su un passaggio deviato recuperato da linebacker A.J. Duhe che segn\u00f2 un costoso touchdown che port\u00f2 in svataggio New York per 14-0 nell'ultimo periodo, venendo infine sconfitta da Miami. Il 9 febbraio 1983, Michaels annunci\u00f2 le proprie dimissioni e il giorno successivo i Jets promossero il coordinatore offensivo Joe Walton al ruolo di capo-allenatore.\nNei primi mesi della gestione di Walton come capo-allenatore, la squadra prese una decisione che sarebbe stata discussa e criticata a lungo. Nel primo giro del Draft NFL 1983, New York selezion\u00f2 il quarterback Ken O'Brien. Con questa mossa, i Jets snobbarono il talento della University of Pittsburgh, il quarterback Dan Marino, che avrebbe avuto una carriera da Hall of Fame coi Dolphins e sarebbe stato spesso una spina nel fianco per i Jets. La stagione part\u00ec con aspettative elevate, ma i Jets terminarono con un record di 7-9. Il contratto con lo Shea Stadium sarebbe dovuto scadere alla fine della stagione 1983; il proprietario di maggioranza dei Jets e il Sindaco di New York Ed Koch tentarono di negoziarne uno nuovo. La franchigia desiderava che la citt\u00e0 ristrutturasse lo stadio, portando la sua capacit\u00e0 a 67.000 posti. Hess sent\u00ec che Koch non era interessato ai Jets (in sei anni come Sindaco aveva seguito una sola partita della squadra, andandosene in anticipo). I negoziati raggiunsero una situazione di stallo e, nell'ottobre 1983, l'organizzazione annunci\u00f2 che si sarebbe trasferita al Giants Stadium a partire dalla stagione .\nPrimi anni alle Meadowlands.\nHess acquis\u00ec la piena propriet\u00e0 dei Jets il 9 febbraio 1984, quando Helen Dillion gli cedette il 25% delle sue quote. Prima dell'inizio della stagione, New York scambi\u00f2 il quarterback Richard Todd coi New Orleans Saints e inizi\u00f2 la sua stagione col veterano Pat Ryan come quarterback titolare; O'Brien trascorreva la maggior parte dei suoi giorni a testimoniare riguardo a una rissa scoppiata in un nightclub chiamato Studio 54, in cui sarebbero stati presenti dei giocatori dei Jets e che secondo alcuni sarebbero stati anche coinvolti. I Jets ebbero la seconda stagione mediocre consecutiva, terminando con un record di 7-9, , malgrado un ottimo inizio di 6-2.\nNel , i Jets fecero registrare un record di 11-5 e si qualificarono per i playoff, ospitando la prima gara della \"post-season\" in quattro anni. Furono sconfitti dai futuri campioni della AFC, i New England Patriots dopo avere perso quattro palloni. Cercando di migliorare la prestazione del 1985, i Jets iniziarono la stagione con un record di 10-1, inclusa una striscia di nove vittorie consecutive. Nella settimana 3 contro Miami, i Jets vinsero per 51-45 ai tempi supplementari con Ken O'Brien e Dan Marino che passarono complessivamente 884 yard, un record NFL resistito fino al 2011. Tormentati dagli infortuni, i Jets persero tutte le ultime cinque partite della stagione regolare ma raggiunsero comunque i playoff. Nel turno delle wild card contro i Kansas City Chiefs, sostituirono O'Brien con Pat Ryan e vinsero 35-15. La vittoria qualific\u00f2 i Jets per il divisional round in trasferta contro i Cleveland Browns. New York si port\u00e0 in vantaggio per 20-10 e sembr\u00f2 fermare un \"drive\" di Cleveland nel finale di partita, finch\u00e9 a Mark Gastineau fu fischiata una penalit\u00e0 per eccessiva violenza sul quarterback, un colpo in ritardo su Bernie Kosar dei Browns che diede agli avversari un'altra opportunit\u00e0. Cleveland riusc\u00ec a pareggiare la partita e, dopo due tempi supplementari, ebbe ragione dei Jets per 23-20. I Browns persero coi Denver Broncos (che i Jets avevano battuto in precedenza in stagione) nella finale della AFC e successivamente i Broncos furono sconfitti dai Giants nel Super Bowl XXI. Molti Jets erano che convinti che, se la loro squadra avesse avuto la possibilit\u00e0 di giocare contro i Giants, li avrebbe battuti. Secondo Eskenazi, i Giants \"erano la squadra pi\u00f9 debole di New York, tornata per la prima volta in finale dagli anni sessanta, mentre i Jets rimasero a chiedersi cosa sarebbe successo se avessero superato il turno\".\nRicerca del successo (1990-1996).\nDick Steinberg inizialmente desider\u00f2 assumere l'allenatore della Michigan State University George Perles come capo-allenatore dei Jets ma l'universit\u00e0 rifiut\u00f2 di svicolarlo dal suo contratto. Steinberg assunse perci\u00f2 il coordinatore offensivo dei Cincinnati Bengals Bruce Coslet. Gli schemi offensivi di Coslet, descritti come \"allo stato dell'arte\" da \"Sports Illustrated\", avevano contribuito a far raggiungere il Super Bowl XXIII, nella stagione 1988. Il pessimo record dei Jets nel 1989 diede loro la seconda scelta assoluta nel draft; la squadra scelse la stella di Penn State, il running back Blair Thomas, aspettandosi avrebbe avuto una solida carriera coi Jets. Questi invece disput\u00f2 quattro stagioni poco produttive e segnate dagli infortuni, venendo svincolato prima della stagione 1994.\nLa prima stagione di Coslet si rivel\u00f2 leggermente migliore dell'ultima di Walton: i Jets terminarono con un record di 6-10. Nel Draft NFL 1990 persero un'altra possibilit\u00e0 di scegliere un'altra futura stella nel ruolo di quarterback, Brett Favre. La squadra ebbe maggior successo nel : sul record di 7-8 con una sola gara rimanente, necessitava di una vittoria su Miami per centrare i playoff. Il kicker di New York Raul Allegre (recentemente giunto per sostituire l'anziano kicker Pat Leahy, che calciava per i Jets sin dai tempi di Joe Namath) segn\u00f2 il field goal che sped\u00ec la gara ai supplementari e poi ne calci\u00f2 un altro con successo assicurando la vittoria. Fu la prima qualificazione ai playoff del 1986. Nel wild card game, un passaggio di Ken O'Brien nella end zone nei secondi finali fu intercettato e i Jets persero contro Houston per 17-10.\nDopo delle buone prestazioni del quarterback rookie Browning Nagle nella pre-stagione del in cui New York rimase imbattuta, Coslet lo promosse come titolare. Malgrado 366 yard lanciate nel debutto stagionale contro gli Atlanta Falcons, all'epoca la seconda prestazione di tutti i tempi per un quarterback al debutto assoluto, la squadra perse 20-17 e cos\u00ec fece anche nelle successive tre partite. Il wide receiver Al Toon si ritir\u00f2 il 27 novembre 1992, dopo avere subito la sua nona commozione cerebrale. Due giorni dopo, il defensive end Dennis Byrd si scontr\u00f2 con il compagno Scott Mersereau quando il quarterback dei Chiefs Dave Krieg si scans\u00f2 prima di essere bloccato dai due giocatori. Mersereau riusc\u00ec ad uscire sulle proprie gambe e continuare la propria carriera con New York, ma Byrd sub\u00ec una parziale paralisi. Ispirata dallo spirito positivo di Byard, New York viaggi\u00f2 a Buffalo la settimana successiva e sconfisse i Bills, campioni in carica della AFC. I Jets terminarono la stagione con un record di 4-12.\nPrima della stagione , i Jets ottennero dai Bengals il quarterback Boomer Esiason, il quale aveva lavorato con Coslet a Cincinnati. Steinberg firm\u00f2 la safety veterana Ronnie Lott per dare una scossa alla difesa. Fu l'ultima annata della carriera di O'Brien con la squadra e a fine stagione fu scambiato coi Green Bay Packers, mentre il running back Freeman McNeil si ritir\u00f2 dopo dodici stagioni. I Jets subirono un tracollo a dicembre: persero quattro delle ultime cinque gare e terminarono con un bilancio di 8-8. Sarebbe bastata una vittoria nell'ultimo turno contro gli Oilers per centrare i playoff ma furono battuti dagli Oilers senza segnare alcun punto. A fine stagione, Steinberg licenzi\u00f2 Coslet e lo sostitu\u00ec col coordinatore difensivo Pete Carroll.\nLa prima stagione di Carroll, quella del , part\u00ec bene. Prima di una gara casalinga a novembre contro Miami, la squadra si trovava su un record di 6-5; una vittoria sui Dolphins li avrebbe portati in vetta alla AFC East. I Jets furono in vantaggio prima per 17-0 e poi per 24-6 ma Dan Marino e i Dolphins si riportarono sul 24-21 col possesso del pallone nel \"drive\" finale. Marino complet\u00f2 un passaggio nel territorio dei Jets con soli trenta secondi rimanenti. Con il tempo che andava esaurendosi, i Dolphins finsero che Marino stesse per gettare a terra il pallone, cosa che avrebbe fermato il cronometro. Invece, Marino complet\u00f2 un passaggio per Mark Ingram nella end zone che segn\u00f2 il touchdown della vittoria. Fu la premessa di un altro collasso a dicembre: i Jets non vinsero pi\u00f9 per tutta la stagione. Prima dell'ultima gara della stagione, i Jets annunciarono che Steinberg aveva un cancro allo stomaco; mor\u00ec il settembre successivo. La squadra licenzi\u00f2 Carroll, che anni dopo avrebbe portato i Seattle Seahawks alla vittoria del Super Bowl, e lo sostitu\u00ec con l'ex allenatore dei Philadelphia Eagles Rich Kotite. Hess nomin\u00f2 anche Kotite come general manager.\nNella conferenza stampa che annunci\u00f2 l'assunzione di Kotite, Hess disse ai media: \"Ho ottant'anni, voglio risultati ora.\" Ad ogni modo, la prima gara di Kotite fu un campanello d'allarme, una sconfitta 52-14 contro i Dolphins. Un mese dopo persero contro gli Oakland Raiders 47-10 nell'unica apparizione nella televisione nazionale dei Jets quell'anno. La squadra sconfisse i Seattle Seahawks la domenica successiva al Giorno del Ringraziamento, dopo una discorso motivazionale di Hess, ma si trov\u00f2 ancora nei guai a dicembre, perdendo tutte le partite e terminando con un record di 3-13. Nel 1996, i Jets acquisirono il quarterback veterano Neil O'Donnell, che aveva appena portato Pittsburgh a un'apparizione al Super Bowl XXX, per guidare l'attacco. I Jets, per la prima volta dalla fusione tra le due leghe, erano in possesso della prima scelta assoluta nel draft, con cui selezionarono il wide receiver Keyshawn Johnson. O'Donnell sub\u00ec diversi infortuni e i Jets ebbero la peggiore stagione della storia della franchigia. Persero le prime otto partite, batterono in trasferta gli Arizona Cardinals dopo di che persero tutte le rimanenti sette gare. Due giorni prima dell'ultima gara della stagione, il 20 dicembre 1996, Kotite annunci\u00f2 le proprie dimissioni alla fine della stagione. Dopo l'ultima partita, una sconfitta 31-28 contro i Dolphins, Kotite fu colpito da un bicchiere pieno di birra; un altro tifoso (meno di 22.000 assistettero alla gara; quasi 56.000 abbonati non si presentarono) recava un cartello con la scritta \"La fine di un errore\".\nRitorno alla rispettabilit\u00e0 (1997\u2013presente).\nL'era di Bill Parcells.\nHess e il presidente della squadra Gutman si trovarono d'accordo sul cercare un nome di altissimo profilo come nuovo allenatore, Bill Parcells dei Patriots, che aveva vinto due Super Bowl coi Giants e ne aveva raggiunto un altro con New England. Parcells riteneva di poter invalidare il suo contratto e di cercare una nuova posizione ovunque volesse; il proprietario di New England Robert Kraft invece riteneva che alla sua squadra spettasse una compensazione. Il commissioner della NFL Paul Tagliabue deliber\u00f2 in favore di New England e questa chiese ai Jets di darle la prima scelta assoluta nell'imminente draft. I Jets risposero assumendo il discepolo di Parcells, Bill Belichick, come capo-allenatore; Parcells avrebbe lavorato come \"consulente\" nel 1997 e come capo-allenatore a partire dal 1998. I Patriots lo interpretarono come un sotterfugio e Tagliabue si occup\u00f2 di mediare la questione. Liber\u00f2 Parcells dai Patriots e i Jets diedero a New England quattro scelte del draft, inclusa quella del primo giro del 1999. I Jets posero fine al regno di sei giorni di Belichick (che rimase come assistente allenatore e coordinatore difensivo) e assunsero Parcells come capo-allenatore.\nL'era Parcells inizi\u00f2 con una vittoria per 41-3 su Seattle. La squadra si trov\u00f2 su un record di 9-6 prima di affrontare l'ultima partita contro i Lions, contro i quali necessitava di una vittoria per raggiungere i playoff. Parcells, che non aveva mai avuto piena fiducia in O'Donnell, lo mise in panchina in favore di Ray Lucas dopo un intercetto subito da O'Donnell a inizio gara. Anche Lucas fu inefficace, per\u00f2, e New York perse 13-10. Le otto partite vinte in pi\u00f9 dell'anno precedente e la reputazione da vincente di Parcells portarono grandi aspettative per il . La squadra annunci\u00f2 che avrebbe adottato una versione modificata del logo dei Jets del periodo 1963-1977 all'inizio della stagione 1998.\nParcells firm\u00f2 il running back dei Patriots Curtis Martin come \"restricted free agent\", cedendo in cambio una scelta del primo e del terzo giro. Acquis\u00ec anche il quarterback dei Baltimore Ravens Vinny Testaverde come free agent, svincolando O'Donnell dalla squadra. Dopo avere perso le prime due partite, New York ne vinse sei delle successive sette. Nelle rimanenti partire perse una sola volta, vincendo il suo primo titolo di division nella NFL, battendo i Bills il 19 dicembre 1998. Fu stabilito un nuovo primato di franchigia di vittorie battendo i Patriots nell'ultima gara della stagione. La squadra termin\u00f2 con un record di 12-4 e grazie al secondo posto nel tabellone della AFC, ebbe la possibilit\u00e0 di accedere direttamente al secondo turno dei playoff. L\u00ec si scontr\u00f2 con i Jacksonville Jaguars nella prima gara di playoff casalinga dal 1986. New York batt\u00e9 i Jaguars 34-24 e incontr\u00f2 i Broncos, il club col miglior record della conference, nella finale della AFC. Anche se i Jets erano in vantaggio per 10-0 nel terzo quarto, i Broncos, guidati da un John Elway, all'ultima gara in carriera in casa, rimontarono e batterono i biancoverdi per 23-10.\nGrandi speranze furono riposte nella stagione ma queste subirono un duro colpo quando, nella prima gara dell'anno, Testaverde si ruppe il tendine d'Achille e rimase fuori per tutto il resto dell'annata. La compagine newyorkese sub\u00ec altri infortuni e scese a un record di 2-6 prima di riprendersi e terminare sull'8-8. Due giorni dopo la fine della stagione, Parcells annunci\u00f2 le sue dimissioni come allenatore; rimase con la squadra un altro anno come capo delle operazioni del football. Belichick era stato assunto come sostituto di Parcells ma, un giorno dopo, annunci\u00f2 le sue dimissioni. Robert Kraft aveva dato la parola a Belichick tramite intermediari che gli avrebbe concesso il completo controllo delle operazioni del football e un salario di due milioni di dollari se fosse uscito dal suo contratto coi Jets. Dopo che una causa legale fall\u00ec nell'annullare il contratto di Belichick e Tagliabue rifiut\u00f2 di svincolarlo, Jets e Patriots acconsentirono a una compensazione tramite scelte del draft per i Jets.\nIn conseguenza della morte di Leon Hess nel maggio 1999, la squadra fu messa in vendita nel gennaio 2000. In un'asta tra Charles F. Dolan e Woody Johnson, quest'ultimo emerse vincitore e acquist\u00f2 la franchigia per 635 milioni di dollari. Johnson espresse il suo interesse per un ritorno di Parcells come capo-allenatore; la squadra promosse l'allenatore dei linebacker Al Groh quando Parcells rifiut\u00f2.\nNell'aprile 2000, New York scambi\u00f2 il wide receiver Keyshawn Johnson, una delle migliori armi offensive della stagione 1998, coi Tampa Bay Buccaneers per una scelta del primo giro. Johnson intendeva rinegoziare il contratto e minacciava di scioperare. Avendo acquisito una scelta da New England come compensazione per l'affare Belichick e con la loro scelta, i Jets ne ebbero un totale di quattro nel primo giro. Con esse selezionarono il quarterback Chad Pennington, i defensive lineman John Abraham e Shaun Ellis e il tight end Anthony Becht, i quali si rivelarono tutti giocatori chiave per le loro stagioni da playoff degli anni duemila. Per la prima volta, i Jets vinsero le loro prime quattro partite, compresa una su Johnson e i Buccaneers. Si portarono sul record di 6-1 dopo il \"Monday Night Miracle\", la pi\u00f9 grande rimonta nella storia del Monday Night Football: i Jets rimontarono da uno svantaggio di 30-7 nel quarto periodo sui Dolphins, andando a vincere 40-37 nei tempi supplementari. In seguito a ci\u00f2 per\u00f2, la squadra ebbe un record parziale di 3-6 e con un 9-7 finale rimase fuori dai playoff.\nDopo avere trascorso meno di un anno con la squadra, Groh si dimise per accettare il lavoro di allenatore alla sua alma mater, la University of Virginia. Parcells si dimise dalla sua posizione nella dirigenza, venendo sostituito dal dirigente dei Chiefs dietro sua raccomandazione.\nGli anni con Herman Edwards.\nIl 18 gennaio 2001, i Jets annunciarono che Herman Edwards sarebbe stato il nuovo capo-allenatore. Edwards, un ex defensive back, non aveva mai allenato a nessun livello. Fu il primo allenatore afroamericano della storia dei Jets. Nel suo debutto fu sconfitto, due giorni prima degli attacchi dell'11 settembre. Dopo quell'evento, la NFL dovette decidere se giocare o meno la domenica successiva. Testaverde e i Jets si espressero per il non scendere in campo. La lega infine decise di spostare le gare di quel weekend alla fine della stagione regolare. New York necessitava una vittoria in quella partita ad Oakland contro i Raiders per raggiungere i playoff e John Hall nell'ultimo minuto segn\u00f2 un field goal da 54 yard che fiss\u00f2 il risultato sul 24-22 finale. Edwards fu il primo allenatore a guidare la sua squadra ai playoff nel suo primo anno. Nei playoff, i Jets giocarono ancora ad Oakland ma non riuscirono a fermare il gioco sui passaggi dei Raiders e persero 38-24.\nI Jets iniziarono la stagione perdendo quattro delle prime cinque gare ma poi ne vinsero sei consecutivamente. Nell'ultima gara stagionale, la squadra batt\u00e9 i Packers dopo una vittoria di New England sui Miami. Questo diede ai Jets un record di 9-7 e il loro secondo titolo di division dopo la fusione, centrando i playoff. Chad Pennington gioc\u00f2 una grande gara contro i Packers e termin\u00f2 col miglior passer rating della lega. I Jets iniziarono i playoff in casa contro gli Indianapolis Colts, battendoli con un sonoro 41-0. Poi si spostarono a giocare contro i Raiders, da cui furono ancora una volta battuti ad Oakland per 30-10. A fine anno, il club perse diversi giocatori chiave che firmarono come free agent per altri club. Quattro passarono ai Washington Redskins, il kicker Hall, il wide receiver Laveranues Coles, il kick returner Chad Morton e l'offensive lineman Randy Thomas. Durante una gara di pre-stagione contro i Giants, Pennington sub\u00ec un serio infortunio che richiese un'operazione chirurgica. L'anziano Testaverde torn\u00f2 titolare ma port\u00f2 la squadra solo a un record di 2-6 nella prima met\u00e0 dell'anno. Nella seconda i Jets ebbero un parziale di 4-4, terminando con un bilancio di 6-10.\nMalgrado la stagione negativa del 2003, Johnson conferm\u00f2 Edwards come capo-allenatore, estendendo il suo contratto fino al 2007. Con un Pennington di nuovo in salute, i Jets iniziarono per la prima volta con un record di 5-0 ma poi persero due delle successive tre gare. Nel secondo incontro dell'anno contro i Bills, Pennington sub\u00ec una lesione alla cuffia del rotatore che gli fece perdere tre partite. Il quarterback fece ritorno nella netta vittoria per 29-7 sugli Houston Texans. La squadra fatic\u00f2 nel finale della stagione regolare, vincendo solamente una delle ultime quattro sfide. Nonostante ci\u00f2, si qualific\u00f2 per i playoff. La squadra disput\u00f2 il primo turno a San Diego contro i Chargers, che super\u00f2 a sorpresa per 23-20 con un field goal di Doug Brien nei tempi supplementari. La vittoria qualific\u00f2 New York al divisional round dove affront\u00f2 i Pittsburgh Steelers che avevano concluso la stagione regolare sul record di 15-1. I Jets portarono ancora gli avversari ai supplementari ma questa volta Brien sbagli\u00f2 il field goal della potenziale vittoria. Il kicker di Pittsburgh Jeff Reed invece si dimostr\u00f2 pi\u00f9 preciso e gli Steelers vinsero 20-17.\nNella settimana 3 della stagione , sia Pennington che la sua riserva Jay Fiedler si infortunarono contro i Jaguars. Con entrambi costretti a rimanere fuori dai giochi per tutto il resto dell'anno, fu il terzo quarterback Brooks Bollinger a partire come titolare; il quarantunenne Testaverde fu richiamato dal ritiro per fungere da riserva. Bollinger gioc\u00f2 male nella sconfitta della settimana 4 cos\u00ec Testaverde divenne il titolare. Testaverde ebbe poco successo e Bollinger non fece meglio quando torn\u00f2 in campo. Il running back Curtis Martin decise di operarsi in artroscopia al ginocchio quando mancavano ancora quattro gare al termine della stagione, che si concluse con un bilancio di 4-12.\nEric Mangini: iniziali successi e licenziamento finale.\nIl 6 gennaio 2006, Herman Edwards si dimise da capo-allenatore per accettare lo stesso ruolo a Kansas City. I Jets ricevettero una scelta del quarto giro come compensazione per la perdita di Edwards, che era ancora sotto contratto con la squadra. Il 17 gennaio, fu assunto l'ex coordinatore offensivo dei Patriots Eric Mangini. Tre settimane dopo, il general manager Terry Bradway si fece da parte in favore del suo assistente, Mike Tannenbaum. Anche se Pennington torn\u00f2 come quarterback titolare, vinsero solo la met\u00e0 delle prime otto partite. Iniziarono la seconda parte della stagione con una vittoria sui New England a Foxboro e persero solamente due altre partite, terminando con un record di 10-6 e la qualificazione ai playoff. Nel turno delle wild card, i Jets tornarono a Foxboro ma questa volta furono sconfitti dai Patriots 37-16. Per il suo successo nell'aver condotto i Jets ai playoff, Mangini ricevette il soprannome di \"Mangenius\" e recit\u00f2 un cameo nella serie \"I Soprano\".\nDopo il successo di Mangini nella sua prima stagione, New York covava la speranza di ulteriori miglioramenti. Dopo la sconfitta nella prima giornata contro New England, i Jets accusarono i Patriots di videoregistrare i loro segnali. Il commissioner Roger Goodell mult\u00f2 i Patriots e Bill Belichick, togliendo a New England la scelta del primo giro nel Draft NFL 2008. Dopo una difficile partenza con un record di 1-7, i Jets spostarono in panchina Pennington in favore della riserva Kellen Clemens. La squadra vinse solamente tre partite nel resto della stagione e concluse con un bilancio di 4-12. I Jets furono ancora oscurati dai Giants che vinsero il loro terzo Super Bowl superando i precedentemente imbattuti Patriots.\nDopo la stagione 2007, il quarterback dei Green Bay Packers Brett Favre si era ritirato. Nei mesi seguenti espresse il suo desiderio di fare ritorno ma scopr\u00ec che i Packers avevano ormai affidato il ruolo di titolare ad Aaron Rodgers. Le susseguenti voci di uno scambio furono la storia principale prima dell'inizio della stagione e i Jets finirono per vincere l'asta e aggiudicarsi le prestazioni di Favre. Con l'arrivo di Favre, i Jets svincolarono Pennington, che firm\u00f2 con i Dolphins. Malgrado un buon inizio, i Jets si sfaldarono a dicembre dopo che Favre si lacer\u00f2 la cuffia del rotatore \u2014 lanci\u00f2 cinque intercetti nell'arco di tre gare. L'ultima gara della stagione fu in casa contro i Dolphins, guidati da Pennington. Miami vinse e conquist\u00f2 la division, lasciando i Jets su un record di 9-7 Jets fuori dai playoff.\nIl 29 dicembre 2008, Mangini fu licenziato dopo tre stagioni in cui ebbe un record complessivo di 23-25. Favre si ritir\u00f2 di nuovo brevemente dal football l'11 febbraio 2009. Mangini, dal canto suo, fu assunto dai Cleveland Browns come capo-allenatore.\nL'era di Rex Ryan.\nDopo l'addio di Mangini, New York cerc\u00f2 di convincere l'ex allenatore dei Pittsburgh Steelers Bill Cowher a uscire dal pensionamento, suggerendo che Cowher potesse avere anche il completo contro delle operazioni del football. Questi tuttavia rifiut\u00f2 l'offerta. Il 20 gennaio 2009, i Jets offrirono il ruolo al coordinatore dei Baltimore Ravens Rex Ryan, che accett\u00f2. Tannenbaum il giorno del draft organizz\u00f2 uno scambio di scelte con Cleveland che consent\u00ec a New York di salire alla quinta posizione e scegliere il pubblicizzato quarterback da USC Mark Sanchez.\nNew York vinse le prime tre gare del , compresa la prima vittoria casalinga sui Patriots dal 2000 ma ne perse sei delle successive sette. La squadra recuper\u00f2 portandosi su un record di 7-6 ma poi perse con gli Atlanta Falcons il 20 dicembre, una sconfitta che fece affermare a Ryan che i Jets \"erano ovviamente fuori dai playoff\". La settimana successiva New York affront\u00f2 gli Indianapolis Colts, che avevano vinto tutte le 14 gare sino a quel momento disputate. I Colts tolsero molti titolari nel secondo tempo quando si trovavano in vantaggio per 15-0; i Jets per\u00f2 rimontarono e vinsero la sfida. Ai biancoverdi serviva una vittoria nell'ultima gara della stagione, cosa che avvenne contro i Bengals (che si erano gi\u00e0 assicurati un posto nei playoff e fecero giocare pochi titolari) nell'ultima gara di sempre al Giants Stadium.\nLa settimana successiva, la squadra se la vide di nuovo contro i Bengals nei playoff, questa volta al Paul Brown Stadium, e si assicur\u00f2 una vittoria per 24-14. Questa qualific\u00f2 i Jets per giocare contro i Chargers, che venivano da undici vittorie consecutive, a San Diego nel divisional round. Le solide prestazioni di Sanchez, del running back Shonn Greene e della difesa dei Jets consentirono alla squadra di uscire vincitrice per 17-14. New York si scontr\u00f2 di nuovo coi Colts, in possesso del miglior record della conference, nella finale della AFC e, dopo breve tempo, si port\u00f2 in vantaggio per 17-6. Nel secondo tempo la squadra ebbe poca fortuna e i Colts andarono al Super Bowl con la vittoria per 30-17.\nI Jets avevano sperato di trasferirsi in quello che avrebbe dovuto chiamarsi West Side Stadium, a Manhattan, dopo la fine dei loro 25 anni di affitto del Giants Stadium. Nel 2005, divenne chiaro che la autorit\u00e0 di New York non avrebbero permesso la costruzione dello stadio. Dopo questo fallimento, i Jets e i Giants entrarono in una joint venture per costruire uno stadio da 1,6 miliardi di dollari accanto al Giants Stadium, che fu demolito dopo la sua costruzione. La nuova casa dei Jets, il MetLife Stadium, fu aperta al pubblico nell'aprile 2010. La costruzione dello stadio impieg\u00f2 34 mesi ed ebbe una capacit\u00e0 di 82.500 posti. I Jets ospitarono i Giants nella prima gara di pre-stagione il 16 agosto 2010.\nLa prima gara casalinga nel nuovo stadio si tenne il 13 settembre 2010 e fu un Monday Night Football in diretta nazionale. New York fu superata dai Ravens per 10-9, ma in seguito si port\u00f2 su un record di 9-2, alla pari in testa alla division con i Patriots (che in precedenza avevano battuto New York) prima di una gara del Monday Night a Foxboro contro New England. Vi erano grandi aspettative per una vittoria dei Jets ma questi furono sconfitti sonoramente per 45-3. Il club si riprese e si qualific\u00f2 ai playoff con l'ultimo posto disponibile nel tabellone della AFC. Nel turno delle wild card, batt\u00e9 Indianapolis, 17-16, qualificandosi per una rivincita contro New England. I Jets sorpresero i Patriots, 28-21, arrivando di nuovo alla finale della AFC, questa volta contro Pittsburgh. New York pass\u00f2 in svantaggio per 24-0 e tent\u00f2 di rimontare nel secondo tempo, ma furono gli Steelers ad avere la meglio per 24-19. Nel , Ryan promise un'apparizione al Super Bowl. I Jets affrontarono i Giants nella penultima gara della stagione, con entrambe le franchigie che si giocavano un posto nei playoff. I Jets furono sconfitti dai rivali cittadini e la settimana successiva dai Dolphins, terminando con un record di 8-8 e rimanendo fuori dai playoff, mentre i Giants iniziarono una striscia vincente che culmin\u00f2 nella vittoria del Super Bowl XLVI, di nuovo contro i Patriots.\nSanchez nel 2011 non gioc\u00f2 bene come nelle due precedenti stagioni. Nel marzo 2012, il quarterback dei Colts Peyton Manning firm\u00f2 con Denver, rendendo l'altro quarterback Tim Tebow cedibile. Tebow aveva attratto una considerevole quantit\u00e0 di attenzione pubblica nel 2011 guidando i Broncos a un'insperata qualificazione ai playoff. Il 21 marzo 2012, i Jets acquisirono Tebow dai Broncos in uno scambio che coinvolse basse scelte del draft. Malgrado una controversia su chi dovesse essere il titolare che dur\u00f2 per tutta la stagione e un cattivo di Sanchez, Tebow fu utilizzato sporadicamente. Il terzo quarterback Greg McElroy part\u00ec come titolare a fine anno ma non gioc\u00f2 bene e i Jets scesero a un record di 6-10, la prima stagione con un bilancio negativo dell'era Ryan. Il 31 dicembre 2012, i Jets licenziarono Tannenbaum ma annunciarono altres\u00ec che Ryan sarebbe rimasto come loro capo-allenatore. I Jets ufficializzarono la firma del vicepresidente delle operazioni del football Seahawks John Idzik come general manager il 18 gennaio 2013. Il 29 aprile, poco dopo avere scelto il quarterback da West Virginia Geno Smith nel secondo giro del Draft NFL 2013, Tebow fu svincolato.\nLa controversia su chi dovesse essere il quarterback titolare tra Smith e Sanchez si spense quando il secondo si infortun\u00f2 nella pre-stagione ; la conseguente operazione chirurgica lo tenne fuori gioco per il resto della stagione. I Jets furono inconsistenti sotto la guida di Smith, terminando con un record di 8-8, anche se eliminarono i Dolphins dalla corsa ai playoff nell'ultima gara della stagione. Al termine della partita, Johnson annunci\u00f2 che Ryan avrebbe fatto ritorno per la stagione . Il contratto di Rex sarebbe dovuto scadere dopo il 2014 ma gli venne rinnovato con un'estensione pluriennale il 16 gennaio di quell'anno. Il 21 marzo 2014, i Jets svincolarono Mark Sanchez e contemporaneamente si assicurarono il quarterback Michael Vick con un contratto annuale del valore di 5 milioni di dollari. Nel , i Jets conclusero con un record di 4\u201312, ultimi nel gioco sui passaggi fino alla vittoria nella gara finale contro i Dolphins. Sia Idzik che Ryan furono licenziati il 29 dicembre 2014, il giorno dopo il termine della stagione.\nL'era di Todd Bowles.\nIl 13 gennaio 2015, i Jets annunciarono l'assunzione di Mike Maccagnan, direttore degli osservatori degli Houston Texans, come general manager. Il giorno successivo, il coordinatore difensivo degli Arizona Cardinals Todd Bowles fu nominato nuovo capo-allenatore.\nTra i nuovi arrivi, vi furono un nuovo quarterback, il veterano Ryan Fitzpatrick, il ricevitore All-Pro Brandon Marshall e il ritorno di Darrelle Revis. Durante una lite con un compagno di squadra avvenuta nello spogliatoio, Geno Smith si ruppe la mandibola, venendo cos\u00ec costretto a cedere il posto da titolare a Fitzpatrick per le prime partite. Grazie alle sue buone prestazioni, tuttavia, Fitzpatrick rimase il partente per tutta la stagione. Con una serie di cinque vittorie consecutive, di cui un paio ottenute nei tempi supplementari, i Jets si portarono su un record di 10-5, avendo la possibilit\u00e0 di assicurarsi l'accesso ai playoff battendo nell'ultima partita i Buffalo Bills, la nuova squadra di Rex Ryan, gi\u00e0 matematicamente eliminata dalla corsa alla \"post-season\". I Jets invece persero la partita 22-17, commettendo diversi errori tra cui un punt svirgolato e un intercetto subito nella \"red zone\". La contemporanea vittoria degli Steelers sui Browns pose fine alla loro stagione. Fitzpatrick chiuse l'annata stabilendo un nuovo record stagionale di franchigia con 31 passaggi da touchdown, mentre Marshall stabil\u00ec quelli per ricezioni e touchdown ricevuti (14, leader della lega a pari merito).\nLa stagione 2016 part\u00ec con alte aspettative ma una rissa nello spogliatoio nella settimana 3, giocate incosistenti di parte di Fitzpatrick e degli altri due quarterback che partirono come titolari durante l'anno e infortuni a giocatori chiave portarono a un record di 5\u201311. Vi furono speculazioni sui possibili licenziamenti di Bowles e Maccagnan ma i Jets confermarono la loro permanenza dopo la vittoria contro i Bills nell'ultimo turno. Nel 2017, i Jets erano attesi ad essere una delle peggiori squadre della lega ma superarono leggermente tali aspettative terminando con un record di 5\u201311, con il veterano Josh McCown che fu il quarterback titolare per la maggior parte dell'annata.\nIn possesso della terza scelta assoluta nel Draft NFL 2018, i Jets chiamarono il quarterback Sam Darnold da USC.\nIl giornalista sportivo Eskenazi, nella sua storia dei Jets, scrisse:"}
{"id": "4877379", "revid": "1573940", "url": "https://it.wikipedia.org/wiki?curid=4877379", "title": "Eptesicus furinalis", "text": "Eptesicus furinalis () \u00e8 un pipistrello della famiglia dei Vespertilionidi diffuso in America centrale e meridionale.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 48 e 64\u00a0mm, la lunghezza dell'avambraccio tra 37 e 41\u00a0mm, la lunghezza della coda tra 29 e 43\u00a0mm, la lunghezza del piede tra 7 e 9\u00a0mm, la lunghezza delle orecchie tra 11 e 15\u00a0mm e un peso fino a 8\u00a0g.\nAspetto.\nLa pelliccia \u00e8 corta. Le parti dorsali sono nerastre o marroni scure con le punte dei peli talvolta giallastre, mentre le parti ventrali sono grigio-giallastre. La base dei peli \u00e8 ovunque nerastra. Il muso \u00e8 largo, con due masse ghiandolari sui lati. Gli occhi sono piccoli. Le orecchie sono triangolari, ben separate e marroni scure. Il trago \u00e8 lungo circa la met\u00e0 del padiglione auricolare ed appuntito. Le membrane alari sono nere o marroni scure e attaccate posteriormente alla base delle dita dei piedi. La punta della lunga coda si estende leggermente oltre l'ampio uropatagio. Il calcar \u00e8 carenato. Il cariotipo \u00e8 2n=50 FNa=48.\nBiologia.\nComportamento.\nSi rifugia in grotte, fabbricati e cavit\u00e0 degli alberi dove forma colonie numerose fino a 100.000 individui. Durante i periodi riproduttivi i maschi formano harem. L'attivit\u00e0 predatoria inizia appena dopo il tramonto.\nAlimentazione.\nSi nutre di insetti.\nRiproduzione.\nDanno alla luce due piccoli alla volta alla fine di maggio e talvolta uno soltanto nuovamente tra luglio e agosto.\nDistribuzione e habitat.\nQuesta specie \u00e8 diffusa nel Continente americano, dagli stati messicani di San Luis Potos\u00ed e Chiapas fino all'Argentina settentrionale.\nVive nelle foreste decidue e sempreverdi fino a 1.800 metri di altitudine.\nTassonomia.\nSono state riconosciute 4 sottospecie:\nStato di conservazione.\nLa IUCN Red List, considerato il vasto areale, la popolazione presumibilmente numerosa, la presenza in diverse aree protette e la tolleranza alle modifiche ambientali, classifica \"E.furinalis\" come specie a rischio minimo (LC)."}
{"id": "4877383", "revid": "339392", "url": "https://it.wikipedia.org/wiki?curid=4877383", "title": "Aeroporto di Gedda-King Abdulaziz", "text": ""}
{"id": "4877385", "revid": "1573940", "url": "https://it.wikipedia.org/wiki?curid=4877385", "title": "Eptesicus hottentotus", "text": "Eptesicus hottentotus () \u00e8 un pipistrello della famiglia dei Vespertilionidi diffuso in Africa orientale e meridionale.\nDescrizione.\nDimensioni.\nPipistrello di medie dimensioni, con la lunghezza totale tra 100 e 135\u00a0mm, la lunghezza dell'avambraccio tra 45 e 54\u00a0mm, la lunghezza della coda tra 38 e 58\u00a0mm, la lunghezza del piede tra 9 e 11\u00a0mm, la lunghezza delle orecchie tra 14 e 20\u00a0mm e un peso fino a 24,5\u00a0g.\nAspetto.\nLa pelliccia \u00e8 lunga, liscia, soffice e densa. Le parti dorsali variano dal marrone chiaro al nerastro con la base dei peli scura, mentre le parti ventrali sono pi\u00f9 chiare, spesso con dei riflessi color crema e con la base dei peli nerastra. Il muso \u00e8 largo, con due masse ghiandolari sui lati. Gli occhi sono piccoli. Le orecchie sono corte, triangolari, con l'estremit\u00e0 smussata e nerastre. Il trago \u00e8 corto, largo alla base e l'estremit\u00e0 arrotondata. Le membrane alari sono marroni o bruno-nerastre. La punta della lunga coda si estende leggermente oltre l'ampio uropatagio. Il calcar \u00e8 carenato. Il cariotipo \u00e8 2n=50 FNa=48.\nEcolocazione.\nEmette ultrasuoni sotto forma di impulsi di breve durata, a banda larga con frequenza di picco a 28-32 kHz ed una forte componente armonica.\nBiologia.\nComportamento.\nSi rifugia singolarmente o in piccoli gruppi di 3-4 individui in grotte, miniere abbandonate, cavit\u00e0 rocciose all'entrata di vecchie miniere e sui muri esterni di fabbricati.\nAlimentazione.\nSi nutre di insetti catturati su spazi aperti, in particolare su specchi d'acqua.\nRiproduzione.\nFemmine gravide o in allattamento sono state osservate a met\u00e0 novembre nello Zimbabwe.\nDistribuzione e habitat.\nQuesta specie \u00e8 diffusa nell'Africa orientale dal Kenya attraverso tutta l'Africa meridionale.\nVive in savane alberate, foreste ripariali, foreste paludose, fattorie e boschi di miombo.\nTassonomia.\nSono state riconosciute 3 sottospecie:\nStato di conservazione.\nLa IUCN Red List, considerato il vasto areale, la popolazione presumibilmente numerosa e la presenza in diverse aree protette, classifica \"E.hottentotus\" come specie a rischio minimo (LC)."}
{"id": "4877386", "revid": "287204", "url": "https://it.wikipedia.org/wiki?curid=4877386", "title": "Automotrici SNCB AM 54/55/56", "text": "Le automotrici SNCB AM 54/55/56 sono un gruppo di rotabili a trazione elettrica concepito per favorire il programma di elettrificazione della rete ferroviaria del Belgio nel secondo dopoguerra.\nRealizzate in tre diverse serie e in parte utilizzate per un inusitato servizio postale, tali unit\u00e0 furono via via accantonate negli anni novanta; una parte di esse furono acquistate da alcune imprese ferroviarie italiane che, con alcune trasformazioni e passaggi di mano, le immatricolarono nei loro parchi.\nLa carriera in Belgio.\nLa massiccia immissione in servizio di materiale leggero decisa dalle SNCB port\u00f2 alla realizzazione di alcune centinaia di unit\u00e0 binate realizzate mediante automotrici monocabina accoppiate, i cui prototipi costituirono i gruppi AM 51 e AM 53.\nAM 54.\nIl primo gruppo di \"automotrici classiche\", come questi rotabili sarebbero stati in seguito chiamati, fu realizzato in 79 unit\u00e0 costruite nel 1954 sulla scorta dei risultati ottenuti dai citati prototipi. Adatte a servire stazioni dotate di marciapiedi bassi, le AM 54 erano, a differenza della serie successiva, destinate ai servizi locali e disponevano pertanto di una sistemazione interna che contava 171 posti a sedere.\nInizialmente numerate da 228.050-128, le AM 54 furono riclassificate unicamente come 050-128 nel gennaio 1971. Un mese pi\u00f9 tardi l'elettromotrice 062 fu distrutta da un incendio a Qu\u00e9vy e la 050 fu dunque rinumerata 062, cos\u00ec che il numero 050 venne attribuito all'elettromotrice 501, prima unit\u00e0 del gruppo AM51.\nNel 1958 la 055, coinvolta in un incidente a Fexhe-le-Haut-Clocher, fu ricostruita con l'elemento ABD della 526 (gruppo AM 55), cos\u00ec che il numero di posti a sedere dovette essere ridotto a 121.\nL'elettromotrice 106 fu modificata per poter essere utilizzata come veicolo di prova per il sistema di segnalamento TBL2: il 1\u00ba agosto 1995 venne trasferita dal dipartimento materiale rotabile a quello di gestione della rete ricevendo, oltre agli equipaggiamenti TBL2 e i sistemi di misura, una livrea particolare con iscrizioni arancio e rosa.\nNel 1988, quindici unit\u00e0 furono trasformate nelle elettromotrici postali APT54, per rimpiazzare le vecchie APT35 che risultavano sempre meno affidabili; a partire dalla fine degli anni novanta tali elettromotrici ricevettero una caratteristica livrea rossa con fasce bianche.\nNell'arco di 40 anni le AM 54 hanno percorso la maggior parte delle linee elettrificate belghe svolgendo modesti ma preziosi servizi regionali, iniziando a lasciare i binari a partire dalla fine degli anni ottanta; gli ultimi esemplari circolarono fino al 1995 (con l'eccezione delle automotrici postali, in servizio fino al 2004). Numerose unit\u00e0 furono rivendute in Italia, grazie al comune sistema di elettrificazione in corrente continua a 3.000 V. La numero 082 \u00e8 stata acquistata e preservata dall'associazione Patrimoine Ferroviaire et Touristique (PFT) di Bruxelles.\nAM 55.\nAllo scopo di svolgere servizi diretti, oltre alle AM 54 la SNCB ordin\u00f2 38 elettromotrici AM 55, anch'esse derivate dal prototipo AM 51. Tali unit\u00e0 vennero numerate 228.502-539, consecutivamente al prototipo 228.501; si distinguevano per la presenza di porte pi\u00f9 strette e un allestimento interno differente. Nel tali unit\u00e0 furono in seguito rinumerate da 502 a 539.\nGrazie alla possibilit\u00e0 di servire stazioni e fermate dotate di marciapiedi bassi, le AM 55 svolsero anch'esse servizio sull'intera rete belga fino alla fine degli anni ottanta, quando iniziarono ad essere progressivamente accantonate. Le ultime unit\u00e0 furono ritirate dal servizio nel 1993. Nessun esemplare \u00e8 stato conservato nel suo paese d'origine nonostante alcune di esse siano state cedute all'estero.\nAM 56.\nFra il 1954 e il 1958, la SNCB procedette all'elettrificazione dell'asse Bruxelles-Namur-Lussemburgo, costituito dalle linee 161 e 162. Per assicurare il servizio locale su tale direttrice, 22 nuove elettromotrici furono acquistate dagli Ateliers M\u00e9tallurgiques de Nivelles (in seguito diventati La Brugeoise et Nivelles). Le nuove elettromotrici vennero numerate di seguito alle AM 54 ossia 228.129-150.\nDal punto di vista tecnico, le AM 56 erano molto simili alle precedenti essendo anch'esse derivate dalle AM 51; il loro aspetto risultava tuttavia differente a causa delle fiancate in acciaio Inox realizzate con lamiera ondulata, che non richiedeva verniciatura, costruite secondo il metodo sviluppato dall'americana Budd, da cui il soprannome affibbiato a questi rotabili.\nLe AM56 circolarono principalmente sul citato asse Bruxelles-Lussemburgo, pur servendo regolarmente anche altre relazioni. Nonostante gli interventi di ammodernamento subiti negli anni novanta, le stesse vennero accantonate il 30 giugno 1999 sparendo completamente entro l'anno dai binari belgi. La maggior parte di esse fu venduta a imprese italiane (Sangritana e SATTI) senza che alcuna unit\u00e0 venisse preservata.\nUnit\u00e0 trasferite in Italia.\nElettromotrici ATCM/FER/TPER.\nNel 1992 l'allora ATCM acquist\u00f2, per il servizio sulla propria linea sociale Modena-Sassuolo, i convogli ex AM 54 056, 064 e 072, pi\u00f9 il 101 da cui recuperare parti di ricambio e che in seguito venne demolito. La revisione, avvenuta in parte presso le officine di Costamasnaga e in parte presso quelle sociali, vide il parziale risanamento della cassa e la parziale ricostruzione degli equipaggiamenti elettrici, con adozione di nuovi pantografi. I convogli, immessi in servizio nel 1993, furono immatricolati come ALe 228.056, 064 e 072, riprendendo la numerazione d'origine.\nUna quarta unit\u00e0, la ex AM 55 505, giunse a Modena nel medesimo anno. Nel 2006 la livrea di tali treni, inizialmente basata su uno schema bianco/grigio con fascia blu, fu trasformata nella sgargiante ed effimera veste sociale color giallo canarino.\nPur non trasferite mai in Italia, nella disponibilit\u00e0 di ATCM furono assegnate altres\u00ec le AM 54 062, 075 e la AM 55 517.\nElettromotrici SATTI/GTT e TFT.\nSempre nel 1992 anche la SATTI acquist\u00f2 3 esemplari del gruppo AM 54 (unit\u00e0 058, 061 e 099) e uno del gruppo AM 55 (unit\u00e0 529). Dopo un'approfondita revisione con risanamento delle casse e degli interni, lo spostamento a sinistra del banco di guida, la sostituzione dei cristalli frontali e la sostituzione della fanaleria e numerose altre modifiche, tali treni entrarono in servizio a partire dal 1994.\nNel 1996 si aggiunsero le unit\u00e0 AM 54 073, 078, 083 e 098, cui fecero seguito nel 1998 tre unit\u00e0 del gruppo AM 56, numerate 133, 145 e 148. La numerazione assegnata a tali rotabili fu dapprima nella forma ALe+Le 054.001-008 e ALe+Le 056.009-011, che riportava un errore concettuale (il prefisso \"Le\" secondo le consuetudini italiane \u00e8 riferito a unit\u00e0 rimorchiate mentre in questo caso trattavasi di complessi binati); successivamente la stessa venne mutata in Ale 054 01-08 M1+M2 e Ale 056 09-11 M1+M2. La livrea adottata riprendeva lo schema bianco-blu-giallo tipico dei mezzi di tale gestore, divenuto Gruppo Torinese Trasporti (GTT) a partire dal 2003.\nLa societ\u00e0 Trasporto Ferroviario Toscano (TFT) acquist\u00f2 nel 1998 le AM 56 142, 144 e 149 che, previo risanamento degli interni e parziali modifiche alla fanaleria e agli equipaggiamenti elettrici, entrarono in servizio a partire dall'anno successivo con una numerazione anch'essa basata sull'errato uso dei prefissi \"ALe+Le\" seguiti dal progressivo numerico originale. La livrea inox venne completata con una banda verde all'altezza dei finestrini e la colorazione in blu delle porte di accesso ai vestiboli. A tali complessi si aggiunsero, nel 2000, le AM 56 137 e 143. Un'ulteriore unit\u00e0, la 138, dopo l'acquisizione venne danneggiata da un incendio e accantonata ad Arezzo.\nNel 2004 tre esemplari provenienti dal gruppo delle AM 54 trasformate in convogli postali raggiunsero anch'essi il parco TFT. Si trattava delle unit\u00e0 961, 965 e 969 (rispettivamente ex 080, 117 e 091). Destinati ad una profonda trasformazione per renderle simili alle motrici analoghe a quelle gi\u00e0 in servizio in Toscana, a causa del fallimento dell'impresa incaricata di tale opera esse poterono raggiungere i binari sociali TFT solo nel 2009 con la classificazione Ale+Le 054 961, 965 e 969. In quel periodo fu inaugurata la nuova livrea sociale basata su fasce ondulate blu-azzurre e, al binato 969 fu assegnato il soprannome di \"Leprina\". Peculiarit\u00e0 di questa seconda serie di convogli \u00e8 che, a causa della necessit\u00e0 di contenere i costi di trasformazione, le unit\u00e0 961 e 965 possiedono una sola cabina di guida risultando dunque monodirezionali.\nIn occasione dell'arrivo sui binari torinesi di alcuni convogli Coradia Meridian di nuova costruzione, nel 2013 4 unit\u00e0 GTT ALe 056 furono accantonate, mentre le unit\u00e0 ALe 54 02, 03 e 07 vennero cedute alla TFT, che contestualmente accanton\u00f2 4 unit\u00e0 ex AM 56 mentre le ALe 54 04 e la ALe 56 10 passarono a TPER.\nElettromotrici ATC/FER/TPER.\nNel periodo 1996-1997 l'ATC di Bologna, allora concessionaria della ferrovia Casalecchio-Vignola, acquist\u00f2 le unit\u00e0 077, 095 e 107, la prima e terza delle quali furono revisionate con soppressione degli intercomunicanti frontali. Dotati di una vistosa livrea argento/blu/rossa completata dalla scritta \"Suburbana\", tali convogli furono immatricolati come ALe 054 201+202 e 203+204. Nel 2009 tali treni passarono alle Ferrovie Emilia Romagna (FER) in conseguenza della cessione del ramo d'azienda ferroviario di ATC confluendo poi, nel 2012, nel parco TPER.\nNella disponibilit\u00e0 di ATC ma anch'esse non trasferite in Italia come le gi\u00e0 citate unit\u00e0 ATCM furono assegnate altres\u00ec le AM 54 057, 092, 104 e 108.\nElettromotrici Sangritana (FAS).\nUn ulteriore nutrito quantitativo di elettromotrici giunte in Italia nel 1998 fu acquistato dalla Ferrovia Adriatico Sangritana (FAS). Tali unit\u00e0 appartenevano tutte al gruppo AM 56 e solo 5 di esse, in considerazione della scarsa disponibilit\u00e0 di fondi, vennero effettivamente allestite per il servizio sulla rete abruzzese. La trasformazione subita risult\u00f2 molto approfondita, comprendendo fra l'altro un completo rifacimento delle testate e un periodo di test per la loro immatricolazione che si protrasse per diversi anni. Immatricolate nella serie ALe 056 401+402 - 409+410 (rispettivamente ricavate dalle ex AM 56 150, 140, 146, 136 e 129), a queste elettromotrici \u00e8 stato in loco affibbiato il soprannome di \"Orsetti\".\nLe restanti unit\u00e0 (AM 56 130-132, 134-135, 139, 141 e 147) rimasero accantonate in Emilia, a cura di un'officina presente lungo la ferrovia Ferrara-Codigoro.\nCaratteristiche tecniche.\nLe unit\u00e0 del gruppo AM 54 erano costituite da coppie di elettromotrici permanentemente accoppiate e dotate entrambe di carrelli motorizzati in un asse, una delle quali mista di prima e seconda classe (classificazione AB) dotata di pantografi e l'altra, di sola seconda classe, in cui trovavano alloggiamento il motocompressore e un bagagliaio di estremit\u00e0 (classificazione BD). Nel gruppo AM 55 era presente un elemento di sola seconda classe (classificazione AB) mentre l'unit\u00e0 con bagagliaio era mista di prima e seconda classe (classificazione ABD). Le unit\u00e0 AM 56 ricalcavano sostanzialmente lo schema delle AM 54.\nOrdinate dalle SNCB alle principali industrie nazionali (La Brugeoise et Nivelles, Ragheno, Germain, Familleureux, Ateliers de la Dyle, AFB, Haine-Saint-Pierre), le AM 54/55/56 montavano tutte equipaggiamenti di trazione ACEC-SEM. Caratterizzate dal rodiggio (A1)'(1A)'+(A1)'(1A)', erano dotate di motori a corrente continua con eccitazione serie combinabili in serie e parallelo per una potenza oraria di 735\u00a0kW (620\u00a0kW di potenza continuativa). Alimentate a 3000 V c.c. le unit\u00e0 raggiungevano la velocit\u00e0 massima di 130\u00a0km/h.\nCiascun treno, equipaggiato con ganci Henricot semiautomatici, era lungo 45.280\u00a0mm ai respingenti, con una larghezza di 2.990\u00a0mm e un'altezza pari a 1.230\u00a0mm dal piano del ferro; l'interperno fra i carrelli misurava 15.450\u00a0mm e i carrelli, dal passo di 2.500\u00a0mm montavano ruote del diametro di 1.000\u00a0mm."}
{"id": "4877389", "revid": "1226", "url": "https://it.wikipedia.org/wiki?curid=4877389", "title": "Laggi\u00f9 nelle Terrefonde", "text": ""}
{"id": "4877396", "revid": "339392", "url": "https://it.wikipedia.org/wiki?curid=4877396", "title": "Aeroporto di Dammam-King Fahd", "text": ""}
{"id": "4877401", "revid": "22475", "url": "https://it.wikipedia.org/wiki?curid=4877401", "title": "Eptesicus nasutus", "text": "Il serotino di persia (Eptesicus nasutus ) \u00e8 un pipistrello della famiglia dei Vespertilionidi diffuso nel Medio oriente.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 48 e 70\u00a0mm, la lunghezza dell'avambraccio tra 35,4 e 36,9\u00a0mm, la lunghezza della coda tra 38 e 46\u00a0mm, la lunghezza del piede tra 7 e 8\u00a0mm, la lunghezza delle orecchie tra 12,5 e 14\u00a0mm e un peso fino a 14\u00a0g.\nAspetto.\nLa pelliccia \u00e8 corta e densa. Le parti dorsali sono giallo-brunastre, mentre le parti ventrali sono pi\u00f9 chiare. Il muso \u00e8 conico, con il labbro superiore che si estende ben oltre quello inferiore e con le narici che si aprono lateralmente. La testa \u00e8 appiattita. Le orecchie sono piccole, triangolari e con l'estremit\u00e0 arrotondata. Il trago \u00e8 lungo circa la met\u00e0 del padiglione auricolare, con il bordo anteriore leggermente concavo, quello posteriore convesso e con un lobo alla base e l'estremit\u00e0 appuntita. Le membrane alari sono nerastre. La punta della lunga coda si estende leggermente oltre l'ampio uropatagio. Il calcar \u00e8 corto, delicato e con un picco lobo terminale.\nBiologia.\nComportamento.\nSi rifugia in piccoli gruppi all'interno di grotte vicino al mare, crepe nei muri e tra le rovine di edifici abbandonati.\nAlimentazione.\nSi nutre di insetti.\nDistribuzione e habitat.\nQuesta specie \u00e8 diffusa nella Penisola arabica meridionale ed orientale, Iran meridionale fino al Pakistan centrale e l'Afghanistan orientale.\nVive in ambienti semi-aridi e dune in prossimit\u00e0 del mare. Nel Pakistan \u00e8 stato osservato fino a 860 metri di altitudine.\nTassonomia.\nSono state riconosciute 4 sottospecie:\nStato di conservazione.\nLa IUCN Red List, considerato il vasto areale e la tolleranza ad alcune modifiche ambientali, classifica \"E.nasutus\" come specie a rischio minimo (LC)."}
{"id": "4877403", "revid": "339392", "url": "https://it.wikipedia.org/wiki?curid=4877403", "title": "Aeroporto Internazionale di Riyad-King Khalid", "text": ""}
{"id": "4877405", "revid": "1573940", "url": "https://it.wikipedia.org/wiki?curid=4877405", "title": "Eptesicus tatei", "text": "Eptesicus tatei () \u00e8 un pipistrello della famiglia dei Vespertilionidi endemico dell'India.\nDescrizione.\nDimensioni.\nPipistrello di piccole dimensioni, con la lunghezza della testa e del corpo di 48,5\u00a0mm, la lunghezza dell'avambraccio di 43,4\u00a0mm, la lunghezza della coda di 45,9\u00a0mm, la lunghezza delle orecchie di 15,3\u00a0mm.\nAspetto.\nLa pelliccia \u00e8 lunga e densa. Il colore generale del corpo \u00e8 nerastro. Il muso \u00e8 largo, con due masse ghiandolari sui lati. Gli occhi sono piccoli. Le orecchie sono ovali, ben separate tra loro e con una concavit\u00e0 sotto l'estremit\u00e0 arrotondata. Il trago \u00e8 corto, arrotondato e con un piccolo lobo rotondo alla base del margine posteriore. Le ali sono attaccate posteriormente alla base delle dita dei piedi. La punta della lunga coda si estende leggermente oltre l'ampio uropatagio.\nBiologia.\nAlimentazione.\nSi nutre di insetti.\nDistribuzione e habitat.\nQuesta specie \u00e8 conosciuta soltanto da tre individui catturati a Darjeeling, nello stato indiano del West Bengal prima del 1863.\nVive nelle foreste montane.\nStato di conservazione.\nLa IUCN Red List, considerata la mancanza di informazioni recenti sull'areale, i requisiti ecologici, le minacce e lo stato di conservazione, classifica \"E.tatei\" come specie con dati insufficienti (DD)."}
{"id": "4877406", "revid": "22475", "url": "https://it.wikipedia.org/wiki?curid=4877406", "title": "Harpiocephalus harpia", "text": "Harpiocephalus harpia () \u00e8 un pipistrello della famiglia dei Vespertilionidi diffuso nel Subcontinente indiano e nell'Ecozona orientale.\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 60 e 75\u00a0mm, la lunghezza dell'avambraccio tra 44,1 e 50,1\u00a0mm, la lunghezza della coda tra 40 e 50\u00a0mm, la lunghezza del piede tra 10 e 14\u00a0mm, la lunghezza delle orecchie tra 15 e 18\u00a0mm e un peso fino a 23\u00a0g.\nAspetto.\nLa pelliccia \u00e8 lunga, densa, soffice e si estende sulle zampe, i piedi e sulle ali fino all'altezza dei gomiti e delle ginocchia. Le parti dorsali sono bruno-arancioni con la base dei peli grigio scura, mentre le parti ventrali sono marroni chiare. Il muso \u00e8 corto, conico, ricoperto di peli, con le narici tubulari e protuberanti. Gli occhi sono molto piccoli. Le orecchie sono arrotondate e ben separate tra loro. Il trago \u00e8 lungo, con un profondo incavo alla base posteriore. Le ali sono attaccate posteriormente alla base delle dita dei piedi. La coda \u00e8 lunga ed inclusa completamente nell'ampio uropatagio, il quale \u00e8 densamente ricoperto di peli. Il cariotipo \u00e8 2n=44 FN=52.\nBiologia.\nComportamento.\nSi rifugia molto probabilmente tra il denso fogliame.\nAlimentazione.\nSi nutre di coleotteri.\nDistribuzione e habitat.\nQuesta specie \u00e8 diffusa nell'Asia meridionale, dall'India, Cina meridionale attraverso l'Indocina fino alle Filippine, Lombok e Ambon nelle Isole Molucche.\nVive nelle foreste primarie e secondarie sia di pianura che montane tra 300 e 2.480 metri di altitudine.\nTassonomia.\nSono state riconosciute 4 sottospecie:\nStato di conservazione.\nLa IUCN Red List, considerato il vasto areale e la popolazione presumibilmente numerosa, classifica \"H.harpia\" come specie a rischio minimo (LC)."}
{"id": "4877409", "revid": "1573940", "url": "https://it.wikipedia.org/wiki?curid=4877409", "title": "Harpiocephalus mordax", "text": "Harpiocephalus mordax () \u00e8 un pipistrello della famiglia dei Vespertilionidi diffuso nell'Ecozona orientale.\nDescrizione.\nDimensioni.\nPipistrello di medie dimensioni, con la lunghezza della testa e del corpo di 57,6\u00a0mm, la lunghezza dell'avambraccio tra 50,8 e 53,8\u00a0mm, la lunghezza della coda tra 48,8 e 50\u00a0mm, la lunghezza del piede tra 9,2 e 11,4\u00a0mm, la lunghezza delle orecchie tra 17,4 e 18,2\u00a0mm e un peso fino a 23,8\u00a0g.\nAspetto.\nLa pelliccia \u00e8 lunga, densa, soffice e si estende sulle zampe, i piedi e sulle ali fino all'altezza dei gomiti e delle ginocchia. Le parti dorsali sono grigio-brunastre con la base dei peli grigia e le punte rossastre, mentre le parti ventrali sono giallo-brunastre con la base dei peli pi\u00f9 scura. Il muso \u00e8 corto, conico, con le narici tubulari e protuberanti. Gli occhi sono molto piccoli. Le orecchie sono arrotondate e ben separate tra loro. Il trago \u00e8 lungo, con un profondo incavo alla base posteriore. Le ali sono attaccate posteriormente alla base delle dita dei piedi. La coda \u00e8 lunga ed inclusa completamente nell'ampio uropatagio, il quale \u00e8 densamente ricoperto di peli.\nBiologia.\nAlimentazione.\nSi nutre di insetti.\nDistribuzione e habitat.\nQuesta specie \u00e8 diffusa in maniera discontinua nel Myanmar centrale, Thailandia occidentale, Laos e Vietnam centro-settentrionali, Penisola Malese, Borneo settentrionale. Probabilmente \u00e8 presente anche nell'India orientale, dallo stato del Sikkim al Mizoram.\nVive nelle foreste mature.\nStato di conservazione.\nLa IUCN Red List, considerata la mancanza di informazioni sufficienti sull'areale, i requisiti ecologici, le minacce e lo stato di conservazione, classifica \"H.mordax\" come specie con dati insufficienti (DD)."}
{"id": "4877410", "revid": "1573940", "url": "https://it.wikipedia.org/wiki?curid=4877410", "title": "Hipposideros armiger", "text": "L'ipposidero dell'Himalaya (Hipposideros armiger ) \u00e8 un pipistrello della famiglia degli Ipposideridi diffuso nel Subcontinente indiano e nell'Ecozona orientale.\nDescrizione.\nDimensioni.\nPipistrello di grandi dimensioni, con la lunghezza della testa e del corpo tra 80 e 110\u00a0mm, la lunghezza dell'avambraccio tra 82 e 103\u00a0mm, la lunghezza della coda tra 48 e 70\u00a0mm, la lunghezza del piede tra 13 e 17\u00a0mm, la lunghezza delle orecchie tra 25 e 35\u00a0mm e un peso fino a 67\u00a0g.\nAspetto.\nLa pelliccia \u00e8 lunga e soffice. Le parti dorsali sono bruno-grigiastre scure, mentre le parti ventrali sono talvolta pi\u00f9 chiare. Le orecchie sono grandi, larghe e con una concavit\u00e0 sul bordo posteriore appena sotto la punta arrotondata. La foglia nasale presenta una porzione anteriore priva di un incavo centrale e con quattro fogliette supplementari su ogni lato, delle quali la pi\u00f9 esterna \u00e8 distintamente pi\u00f9 piccola delle altre, un setto nasale non eccessivamente rigonfio, una porzione intermedia con una protuberanza centrale ben sviluppata, ricoperta di numerose vibrisse e con la superficie superiore ondulata, una porzione posteriore con tre setti che la dividono in quattro celle indistinte. Vicino ad ogni occhio \u00e8 presente una grossa massa carnosa. Nei maschi \u00e8 inoltre presente una fossetta frontale dalla quale fuoriesce un ciuffo di peli nerastri. Le membrane alari sono marroni scure o nerastre. La coda \u00e8 lunga e si estende leggermente oltre l'ampio uropatagio. Il primo premolare superiore \u00e8 piccolo, talvolta assente e situato fuori la linea alveolare. \nEcolocazione.\nEmette ultrasuoni ad alto ciclo di lavoro sotto forma di impulsi di breve durata a frequenza costante compresa tra 67,4 e 69,4 kHz in Cina e 74,1 kHz in India.\nBiologia.\nComportamento.\nSi rifugia in grandi colonie all'interno di grotte solitamente insieme ad altri pipistrelli, in particolare del genere \"Rhinolophus\". Si trova anche nei fabbricati. L'attivit\u00e0 predatoria inizia al tramonto.\nAlimentazione.\nSi nutre di grossi insetti come coleotteri, lepidotteri, imenotteri e ditteri. Utilizza la tecnica dell'appostamento su di un tronco dell'albero, dove scansiona l'ambiente circostante attraverso gli ultrasuoni alla ricerca delle prede, che dopo essere state catturate in volo, tra la vegetazione o al suolo, vengono divorate nuovamente sul posatoio.\nRiproduzione.\nSi riproduce una volta l'anno, solitamente alla fine dell'estate. Danno alla luce due piccoli alla volta.\nDistribuzione e habitat.\nQuesta specie \u00e8 diffusa nel Subcontinente indiano, nella Cina meridionale ed Indocina.\nVive nelle foreste, foreste montane, boschi di bamb\u00f9 e in giardini e parchi cittadini principalmente tra 1.000 e 2.031 metri di altitudine, ma talvolta anche a quote pi\u00f9 basse.\nTassonomia.\nSono state riconosciute 4 sottospecie:\nStato di conservazione.\nLa IUCN Red List, considerato il vasto areale, la popolazione presumibilmente numerosa e la presenza in diverse aree protette, classifica \"H.armiger\" come specie a rischio minimo (LC)."}
{"id": "4877412", "revid": "1573940", "url": "https://it.wikipedia.org/wiki?curid=4877412", "title": "Hipposideros calcaratus", "text": "Hipposideros calcaratus () \u00e8 un pipistrello della famiglia degli Ipposideridi diffuso nell'Ecozona australasiana.\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 49,4 e 70\u00a0mm, la lunghezza dell'avambraccio tra 46,2 e 55,8\u00a0mm, la lunghezza della coda tra 31 e 44\u00a0mm, la lunghezza del piede tra 7,9 e 12\u00a0mm, la lunghezza delle orecchie tra 16,5 e 25\u00a0mm e un peso fino a 11,5\u00a0g.\nAspetto.\nLa pelliccia \u00e8 lunga e setosa. Le parti dorsali sono marroni scure con la base dei peli pi\u00f9 chiara, mentre le parti ventrali sono bianco-grigiastre. Le orecchie sono larghe e triangolari, con una leggera concavit\u00e0 sul margine posteriore appena sotto la punta. L'antitrago ha una distinta piega interna. La foglia nasale presenta una porzione anteriore priva di fogliette laterali supplementari, un setto nasale non rigonfio, una porzione posteriore semplice e con un solo setto indistinto. Una sacca frontale \u00e8 presente in entrambi i sessi. Le membrane alari sono bruno-nerastre. La coda \u00e8 lunga e si estende leggermente oltre l'ampio uropatagio. Il primo premolare superiore \u00e8 piccolo e situato lungo la linea alveolare. \nEcolocazione.\nEmette ultrasuoni ad alto ciclo di lavoro sotto forma di impulsi a frequenza costante di 125-130 kHz.\nBiologia.\nComportamento.\nSi rifugia in colonie numerose fino a diverse migliaia di individui all'interno di grotte e gallerie.\nAlimentazione.\nSi nutre di insetti.\nRiproduzione.\nDanno alla luce un piccolo due volte l'anno tra maggio e giugno e tra ottobre e novembre.\nDistribuzione e habitat.\nQuesta specie \u00e8 diffusa in Nuova Guinea, in alcune isole vicine e nelle Isole Salomone.\nVive nelle foreste fino a 600 metri di altitudine.\nTassonomia.\nSono state riconosciute 2 sottospecie:\nStato di conservazione.\nLa IUCN Red List, considerato il vasto areale e la popolazione presumibilmente numerosa, classifica \"H.calcaratus\" come specie a rischio minimo (LC)."}
{"id": "4877413", "revid": "181699", "url": "https://it.wikipedia.org/wiki?curid=4877413", "title": "Hipposideros cervinus", "text": "Hipposideros cervinus () \u00e8 un pipistrello della famiglia degli Ipposideridi diffuso nell'Ecozona orientale e in quella australasiana.\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 41 e 58\u00a0mm, la lunghezza dell'avambraccio tra 44 e 50,7\u00a0mm, la lunghezza della coda tra 24,1 e 33\u00a0mm, la lunghezza del piede tra 7 e 9,5\u00a0mm, la lunghezza delle orecchie tra 11 e 17\u00a0mm e un peso fino a 12\u00a0g.\nAspetto.\nLe parti dorsali sono marroni con la base dei peli giallo-brunastra, mentre le parti ventrali sono pi\u00f9 chiare. \u00c8 presente una fase interamente arancione. Le orecchie sono larghe e triangolari, con l'estremit\u00e0 appuntita piegata verso l'esterno ed un antitrago ben sviluppato. La foglia nasale presenta una porzione anteriore piccola, con due fogliette supplementari su ogni lato, un setto nasale non rigonfio ma con due alette intorno alle narici ben sviluppate, una porzione posteriore con il margine superiore semi-circolare e con tre setti che la dividono in quattro celle. La sacca frontale \u00e8 ben sviluppata nei maschi e pi\u00f9 indistinta nelle femmine. La coda \u00e8 lunga e si estende leggermente oltre l'ampio uropatagio. Il primo premolare superiore \u00e8 piccolo e situato fuori la linea alveolare. \nEcolocazione.\nEmette ultrasuoni ad alto ciclo di lavoro sotto forma di impulsi a frequenza costante di 110-124\u00a0kHz nel Borneo, 137-141\u00a0kHz a Sulawesi e 136-138\u00a0kHz in Nuova Guinea.\nBiologia.\nComportamento.\nSi rifugia in gruppi numerosi all'interno di grotte, gallerie e cavit\u00e0 degli alberi. Sono state colonie di 60.000 individui in una grotta della Nuova Guinea ed una fino a 300.000 nel Borneo. L'attivit\u00e0 predatoria inizia al tramonto. Il suo volo \u00e8 lento e pu\u00f2 rimanere sospeso in aria. Gli individui pi\u00f9 piccoli e le femmine sessualmente inattive entrano in uno stato di torpore durante i periodi pi\u00f9 freddi.\nAlimentazione.\nSi nutre di insetti come piccoli coleotteri e falene catturati tra la boscaglia lungo i corsi d'acqua o sopra specchi d'acqua a circa 3 metri dal suolo.\nRiproduzione.\nDanno alla luce un piccolo due volte l'anno a marzo e settembre.\nDistribuzione e habitat.\nQuesta specie \u00e8 diffusa in Malaysia, Indonesia, Filippine, Papua Nuova Guinea, Australia.\nVive nelle foreste pluviali primarie e secondarie, boschi di eucalipto, giardini, piantagioni ed aree urbane fino a 1.000 metri di altitudine.\nTassonomia.\nSono state riconosciute 4 sottospecie:\nStato di conservazione.\nLa IUCN Red List, considerato il vasto areale, la tolleranza alle modifiche ambientali e la popolazione presumibilmente numerosa, classifica \"H.cervinus\" come specie a rischio minimo (LC)."}
{"id": "4877417", "revid": "22475", "url": "https://it.wikipedia.org/wiki?curid=4877417", "title": "Hipposideros cineraceus", "text": "Hipposideros cineraceus () \u00e8 un pipistrello della famiglia degli Ipposideridi diffuso nell'Ecozona orientale.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 33 e 42\u00a0mm, la lunghezza dell'avambraccio tra 33 e 36,3\u00a0mm, la lunghezza della coda tra 22 e 30\u00a0mm, la lunghezza del piede tra 6 e 7\u00a0mm, la lunghezza delle orecchie tra 18,5 e 21\u00a0mm e un peso fino a 5,5\u00a0g.\nAspetto.\nLe parti dorsali variano dal bruno-giallastro al bruno-grigiastro, mentre le parti ventrali variano dal marrone chiaro al bianco-giallastro. Le orecchie sono grandi e arrotondate. La foglia nasale presenta una porzione anteriore semplice, un setto nasale vistosamente rigonfio e diviso in due lobi, una porzione intermedia con quattro masse ghiandolari scure e una porzione posteriore con tre setti che la dividono in quattro celle indistinte. Le membrane alari sono marroni. La coda \u00e8 lunga e si estende leggermente oltre l'ampio uropatagio. \nEcolocazione.\nEmette ultrasuoni ad alto ciclo di lavoro sotto forma di impulsi a frequenza costante di 137-138 kHz.\nBiologia.\nComportamento.\nSi rifugia all'interno di grotte o cavit\u00e0 degli alberi dove forma colonie fino a diverse centinaia di individui, frequentemente insieme a \"Hipposideros ater\".\nAlimentazione.\nSi nutre di insetti.\nRiproduzione.\nDanno alla luce un piccolo alla volta dopo una gestazione di 180 giorni.\nDistribuzione e habitat.\nQuesta specie \u00e8 diffusa nell Pakistan nord-orientale, stati indiani dell'Assam, Arunachal Pradesh, Haryana, Meghalaya, Mizoram, Tamil Nadu, Uttaranchal e West Bengal; Nepal, Myanmar, Laos, Thailandia, Vietnam, Penisola malese, Sumatra e Borneo settentrionale e centro-meridionale.\nVive nelle foreste fino a 1.480 metri di altitudine.\nStato di conservazione.\nLa IUCN Red List, considerato il vasto areale, la popolazione presumibilmente numerosa e la presenza in diverse aree protette, classifica \"H.cineraceus\" come specie a rischio minimo (LC)."}
{"id": "4877419", "revid": "1573940", "url": "https://it.wikipedia.org/wiki?curid=4877419", "title": "Hipposideros curtus", "text": "Hipposideros curtus () \u00e8 un pipistrello della famiglia degli Ipposideridi diffuso nell'Africa centrale.\nDescrizione.\nDimensioni.\nPipistrello di piccole dimensioni, con la lunghezza totale tra 69 e 75\u00a0mm, la lunghezza dell'avambraccio tra 42 e 47\u00a0mm, la lunghezza della coda tra 18 e 23\u00a0mm, la lunghezza del piede tra 7 e 8\u00a0mm, la lunghezza delle orecchie tra 15 e 22\u00a0mm e un peso fino a 7,1\u00a0g.\nAspetto.\nLa pelliccia \u00e8 lunga, setosa e lanuginosa. Le parti dorsali sono bruno-grigiastre con la porzione centrale dei peli giallo-brunastra, mentre le parti ventrali sono leggermente chiare. Le orecchie sono grandi, rotonde e con una concavit\u00e0 sul bordo posteriore appena sotto l'estremit\u00e0 smussata. L'antitrago \u00e8 ben sviluppato. La foglia nasale presenta una porzione anteriore larga, che copre interamente il muso e con due fogliette supplementari su ogni lato, un setto nasale ingrandito e di forma discoidale, una porzione posteriore con il margine superiore semi-circolare e con tre setti che la dividono in quattro celle. \u00c8 presente in entrambi i sessi una sacca frontale. Le membrane alari sono bruno-nerastre. La coda \u00e8 lunga e si estende leggermente oltre l'ampio uropatagio. Il primo premolare superiore \u00e8 piccolo e situato leggermente fuori la linea alveolare.\nBiologia.\nComportamento.\nSi rifugia nelle grotte e tra gli ammassi rocciosi in piccoli gruppi.\nAlimentazione.\nSi nutre di insetti.\nDistribuzione e habitat.\nQuesta specie \u00e8 diffusa nel Camerun, Rio Muni e sull'isola di Bioko.\nVive nelle foreste pluviali di pianura fino a 500 metri di altitudine.\nStato di conservazione.\nLa IUCN Red List, considerato l'areale limitato e seriamente frammentato e il continuo declino nella qualit\u00e0 ed estensione del proprio habitat, classifica \"H.curtus\" come specie vulnerabile (VU)."}
{"id": "4877420", "revid": "1573940", "url": "https://it.wikipedia.org/wiki?curid=4877420", "title": "Hipposideros demissus", "text": "Hipposideros demissus () \u00e8 un pipistrello della famiglia degli Ipposideridi endemico dell'isola di Makira, nelle Isole Salomone.\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 64,8 e 70,3\u00a0mm, la lunghezza dell'avambraccio tra 64 e 67,6\u00a0mm, la lunghezza della coda tra 34,1 e 42,6\u00a0mm, la lunghezza delle orecchie tra 20,6 e 24,5\u00a0mm e un peso fino a 27\u00a0g.\nAspetto.\nLe parti dorsali sono marroni scure, con la porzione centrale dei peli biancastra, mentre le parti ventrali sono bruno-grigiastre. Una striscia biancastra poco distinta si estende lungo i fianchi all'attaccatura delle ali. Le orecchie sono grandi, triangolari e con una concavit\u00e0 sul bordo posteriore appena sotto l'estremit\u00e0 appuntita. La foglia nasale presenta una porzione anteriore con tre fogliette supplementari su ogni lato, un setto nasale non rigonfio e con due alette intorno alle narici, una porzione intermedia con una piccola proiezione centrale, una porzione posteriore con il margine superiore semi-circolare e provvista di tre setti che la dividono in quattro celle. La coda \u00e8 lunga e si estende leggermente oltre l'ampio uropatagio.\nBiologia.\nComportamento.\nSi rifugia in grandi colonie all'interno di grotte. Forma grandi vivai. \nAlimentazione.\nSi nutre di insetti.\nDistribuzione e habitat.\nQuesta specie \u00e8 conosciuta soltanto in 5 localit\u00e0 sull'isola di Makira, nelle Isole Salomone.\nStato di conservazione.\nLa IUCN Red List, considerato l'areale limitato a una sola isola soggetta a catastrofi naturali come i Cicloni tropicali, classifica \"H.demissus\" come specie vulnerabile (VU)."}
{"id": "4877422", "revid": "1573940", "url": "https://it.wikipedia.org/wiki?curid=4877422", "title": "Hipposideros dinops", "text": "Hipposideros dinops () \u00e8 un pipistrello della famiglia degli Ipposideridi diffuso nelle Isole Salomone.\nDescrizione.\nDimensioni.\nPipistrello di grandi dimensioni, con la lunghezza della testa e del corpo tra 88 e 105\u00a0mm, la lunghezza dell'avambraccio tra 86,1 e 98,9\u00a0mm, la lunghezza della coda tra 54 e 63\u00a0mm, la lunghezza delle orecchie tra 31 e 35\u00a0mm e un peso fino a 78\u00a0g.\nAspetto.\nLe parti dorsali sono interamente bianche o con delle chiazze marroni chiare mentre le parti ventrali sono giallo-brunastre o bruno-rossastre chiare. Le orecchie sono grandi, triangolari e con una concavit\u00e0 sul bordo posteriore appena sotto l'estremit\u00e0 appuntita. La foglia nasale presenta una porzione anteriore con tre fogliette supplementari su ogni lato, un setto nasale non rigonfio e con due alette intorno alle narici, una porzione intermedia con una piccola proiezione centrale, una porzione posteriore con il margine superiore semi-circolare e provvista di tre setti che la dividono in quattro celle. Le membrane alari sono bruno-nerastre. La coda \u00e8 lunga e si estende leggermente oltre l'ampio uropatagio.\nBiologia.\nComportamento.\nSi rifugia singolarmente o in gruppi fino a 12 individui all'interno delle grotte.\nAlimentazione.\nSi nutre di insetti.\nDistribuzione e habitat.\nQuesta specie \u00e8 diffusa sulle isole di Bougainville, Guadalcanal, Malaita, Nuova Georgia, San Jorge e Santa Isabel, nelle Isole Salomone.\nVive fino a 400 metri di altitudine.\nStato di conservazione.\nLa IUCN Red List, considerata l'assenza di informazioni recenti sullo stato della popolazione e le eventuali minacce, classifica \"H.dinops\" come specie con dati insufficienti (DD)."}
{"id": "4877424", "revid": "1573940", "url": "https://it.wikipedia.org/wiki?curid=4877424", "title": "Hipposideros doriae", "text": "Hipposideros doriae () \u00e8 un pipistrello della famiglia degli Ipposideridi diffuso nell'Ecozona orientale.\nDescrizione.\nDimensioni.\nPipistrello di piccole dimensioni, con la lunghezza dell'avambraccio tra 34 e 37\u00a0mm e un peso fino a 6\u00a0g.\nAspetto.\nLe parti dorsali variano dal bruno-grigiastro scuro al marrone, mentre le parti ventrali sono pi\u00f9 chiare. Le orecchie sono larghe, arrotondate e con la punta smussata. La foglia nasale presenta una porzione anteriore stretta e con un incavo centrale alla base, un setto nasale rigonfio, con due alette laterali che non coprono le narici, una porzione posteriore elevata, con il margine superiore semi-circolare e priva di setti longitudinali. \u00c8 presente una sacca frontale in entrambi i sessi. Le membrane alari sono marroni. La coda \u00e8 lunga e si estende leggermente oltre l'ampio uropatagio. \nEcolocazione.\nEmette ultrasuoni ad alto ciclo di lavoro sotto forma di impulsi a frequenza costante di 195-200 kHz.\nBiologia.\nAlimentazione.\nSi nutre di insetti.\nDistribuzione e habitat.\nQuesta specie \u00e8 diffusa nella Penisola malese, Sumatra e Borneo.\nVive nelle foreste primarie fino a 1.500 metri di altitudine.\nStato di conservazione.\nLa IUCN Red List, considerato che si tratta di una specie rara e localizzata soltanto all'interno di macchie di foresta intatta e non \u00e8 noto il declino alla quale \u00e8 soggetta, classifica \"H.doriae\" come specie prossima alla minaccia (NT)."}
{"id": "4877426", "revid": "633073", "url": "https://it.wikipedia.org/wiki?curid=4877426", "title": "Hipposideros galeritus", "text": "Hipposideros galeritus () \u00e8 un pipistrello della famiglia degli Ipposideridi diffuso nell'Ecozona orientale.\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 45 e 59,5\u00a0mm, la lunghezza dell'avambraccio tra 45 e 51,3\u00a0mm, la lunghezza della coda tra 29,5 e 37\u00a0mm, la lunghezza del piede tra 4,9 e 8\u00a0mm, la lunghezza delle orecchie tra 14,5 e 17\u00a0mm e un peso fino a 8,6\u00a0g.\nAspetto.\nLe parti dorsali sono bruno-grigiastro chiaro, talvolta con dei riflessi rossastri e la base dei peli pi\u00f9 chiara, mentre le parti ventrali sono pi\u00f9 chiare. Le orecchie sono relativamente corte, larghe alla base e triangolari verso l'estremit\u00e0. La foglia nasale presenta una porzione anteriore piccola, con due fogliette supplementari su ogni lato, un setto nasale non rigonfio ma con due alette intorno alle narici ben sviluppate, una porzione posteriore con il margine superiore semi-circolare e con tre setti che la dividono in quattro celle. La sacca frontale \u00e8 ben sviluppata nei maschi e pi\u00f9 indistinta nelle femmine. La coda \u00e8 lunga e si estende leggermente oltre l'ampio uropatagio. \nEcolocazione.\nEmette ultrasuoni ad alto ciclo di lavoro sotto forma di impulsi a frequenza costante di 109-117 kHz.\nBiologia.\nComportamento.\nSi rifugia in piccoli gruppi all'interno di grotte.\nAlimentazione.\nSi nutre di insetti.\nRiproduzione.\nFemmine che allattavano sono state catturate a novembre sull'isola di Sanana.\nDistribuzione e habitat.\nQuesta specie \u00e8 diffusa nel Subcontinente indiano, in Indocina e nelle isole di Sumatra, Bangka, Giava e Borneo. \u00c8 stata osservata anche sulle isole di Sanana e Sulawesi.\nVive nelle foreste pluviali o in zone secondarie pi\u00f9 aride fino a 1.100 metri di altitudine.\nTassonomia.\nSono state riconosciute 4 sottospecie:\nStato di conservazione.\nLa IUCN Red List, considerato il vasto areale, la popolazione presumibilmente numerosa, la presenza in diverse aree protette e la tolleranza alle modifiche ambientali, classifica \"H.galeritus\" come specie a rischio minimo (LC)."}
{"id": "4877429", "revid": "755885", "url": "https://it.wikipedia.org/wiki?curid=4877429", "title": "Up Tight! (Gene Ammons)", "text": "Up Tight! \u00e8 un album di Gene Ammons, pubblicato dalla Prestige Records nel 1961. I brani furono registrati al Van Gelder Studio di Englewood Cliffs, New Jersey (Stati Uniti) nelle date indicate nella lista tracce."}
{"id": "4877431", "revid": "1573940", "url": "https://it.wikipedia.org/wiki?curid=4877431", "title": "Hipposideros khaokhouayensis", "text": "Hipposideros khaokhouayensis () \u00e8 un pipistrello della famiglia degli Ipposideridi endemico del Laos.\nDescrizione.\nDimensioni.\nPipistrello di piccole dimensioni, con la lunghezza dell'avambraccio tra 46 e 49\u00a0mm, la lunghezza della coda tra 37 e 37,5\u00a0mm, la lunghezza delle orecchie tra 24 e 26\u00a0mm e un peso fino a 9,6\u00a0g.\nAspetto.\nLa pelliccia \u00e8 lunga. Le parti dorsali sono marroni, con la base dei peli bianca, mentre le parti ventrali sono pi\u00f9 chiare. Sui lati del collo sono presenti delle bande di peli pi\u00f9 scuri. Le orecchie sono marroni, larghe, lunghe e con l'estremit\u00e0 smussata. La foglia nasale presenta una porzione anteriore larga, con un profondo e stretto incavo al centro del bordo inferiore e una foglietta supplementare rudimentale su ogni lato, un setto nasale largo di forma discoidale, una porzione intermedia con due escrescenze ciascuna fornita di una vibrissa, una porzione posteriore con tre setti verticali che la dividono in quattro celle. Nei maschi \u00e8 presente una sacca frontale da dove fuoriesce un ciuffo di peli scuri e rigidi. La coda \u00e8 lunga e inclusa completamente nell'ampio uropatagio. \nEcolocazione.\nEmette ultrasuoni ad alto ciclo di lavoro sotto forma di impulsi a frequenza costante di 69-71 kHz.\nBiologia.\nAlimentazione.\nSi nutre di insetti.\nRiproduzione.\nDue femmine gravide sono state catturate in giugno.\nDistribuzione e habitat.\nQuesta specie \u00e8 conosciuta soltanto in due localit\u00e0 nel nord del Laos.\nVive nelle foreste sempreverdi all'interno di regioni con ammassi calcarei tra 180 e 400 metri di altitudine.\nStato di conservazione.\nLa IUCN Red List, considerato l'areale limitato e il declino nell'estensione e nella qualit\u00e0 del proprio habitat, classifica \"H.khaokhouayensis\" come specie vulnerabile (VU)."}
{"id": "4877435", "revid": "1573940", "url": "https://it.wikipedia.org/wiki?curid=4877435", "title": "Hipposideros larvatus", "text": "Hipposideros larvatus () \u00e8 un pipistrello della famiglia degli Ipposideridi diffuso nel Subcontinente indiano e nell'Ecozona orientale.\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 74 e 78\u00a0mm, la lunghezza dell'avambraccio tra 61,2 e 64,8\u00a0mm, la lunghezza della coda tra 37 e 44\u00a0mm, la lunghezza delle orecchie tra 23 e 26\u00a0mm e un peso fino a 20\u00a0g.\nAspetto.\nLe parti dorsali variano dal bruno-grigiastro scuro al bruno-rossastro, mentre le parti ventrali sono pi\u00f9 chiare. Le orecchie sono marroni, grandi, larghe, triangolari e con una concavit\u00e0 sul bordo posteriore appena sotto la punta. La foglia nasale presenta una porzione anteriore con un piccolo incavo centrale alla base e tre fogliette supplementari sui lati, un setto nasale leggermente rigonfio e con delle alette intorno alle narici ben sviluppate, una porzione posteriore di dimensioni moderate, con il margine superiore semi-circolare e tre setti verticali che la dividono in quattro celle. Una sacca frontale \u00e8 presente in entrambi i sessi. Le membrane alari sono marroni. La coda \u00e8 lunga e si estende leggermente oltre l'ampio uropatagio. \nEcolocazione.\nEmette ultrasuoni ad alto ciclo di lavoro sotto forma di impulsi a frequenza costante di 94-101 kHz.\nBiologia.\nComportamento.\nSi rifugia in colonie numerose all'interno di grotte, gallerie minerarie o templi.\nAlimentazione.\nSi nutre di insetti.\nDistribuzione e habitat.\nQuesta specie \u00e8 diffusa dall'India orientale, attraverso la Cina meridionale e l'Indocina fino alle isole di Bali e del Borneo.\nVive nelle foreste secondarie, aree agricole e in zone sia aride che umide fino a 1.000 metri di altitudine.\nTassonomia.\nSono state riconosciute 5 sottospecie:\nStato di conservazione.\nLa IUCN Red List, considerato il vasto areale, la popolazione presumibilmente numerosa, la presenza in diverse aree protette e la tolleranza alle modifiche ambientali, classifica \"H.larvatus\" come specie a rischio minimo (LC)."}
{"id": "4877436", "revid": "1573940", "url": "https://it.wikipedia.org/wiki?curid=4877436", "title": "Hipposideros lekaguli", "text": "Hipposideros lekaguli () \u00e8 un pipistrello della famiglia degli Ipposideridi diffuso nell'Ecozona orientale.\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 66 e 79\u00a0mm, la lunghezza dell'avambraccio tra 64 e 79\u00a0mm, la lunghezza della coda tra 40 e 54\u00a0mm, la lunghezza del piede di 12\u00a0mm, la lunghezza delle orecchie tra 26 e 33\u00a0mm e un peso fino a 21\u00a0g.\nAspetto.\nLe parti dorsali variano dal grigiastro chiaro al bianco-brunastro con la groppa pi\u00f9 brunastra, mentre le parti ventrali sono bianco-crema sporco. Le orecchie sono grandi, larghe e triangolari, con una frangia di peli sul margine interno. La foglia nasale presenta una porzione anteriore grande, che copre completamente il muso e con tre fogliette laterali supplementari, un setto nasale bulboso, una porzione intermedia rigonfia, ispessita e con una protuberanza centrale grande e triangolare, una porzione posteriore sorretta posteriormente da due setti e con tre grossi lobi, dei quali quelli pi\u00f9 esterni grandi ed allungati. La coda \u00e8 lunga e si estende leggermente oltre l'ampio uropatagio.\nBiologia.\nComportamento.\nSi rifugia probabilmente all'interno di grotte calcaree.\nAlimentazione.\nSi nutre di insetti.\nRiproduzione.\nFemmine gravide sono state catturate in Thailandia nel mese di marzo.\nDistribuzione e habitat.\nQuesta specie \u00e8 diffusa nella Thailandia meridionale e peninsulare, nella parte settentrionale della Penisola malese e nelle isole filippine di Luzon e Mindoro.\nVive nelle foreste secondarie, in zone agricole e piantagioni di caff\u00e8 e canna da zucchero fino a 400 metri di altitudine.\nStato di conservazione.\nLa IUCN Red List, considerato il declino della popolazione stimato in non pi\u00f9 del 30% negli ultimi 10 anni a causa della distruzione e degrado del proprio habitat, classifica \"H.lekaguli\" come specie prossima alla minaccia (NT)."}
{"id": "4877438", "revid": "1573940", "url": "https://it.wikipedia.org/wiki?curid=4877438", "title": "Hipposideros lylei", "text": "Hipposideros lylei () \u00e8 un pipistrello della famiglia degli Ipposideridi diffuso nell'Ecozona orientale.\nDescrizione.\nDimensioni.\nPipistrello di grandi dimensioni, con la lunghezza della testa e del corpo tra 72 e 95\u00a0mm, la lunghezza dell'avambraccio tra 78 e 84\u00a0mm, la lunghezza della coda tra 48 e 55\u00a0mm, la lunghezza del piede tra 16 e 21\u00a0mm, la lunghezza delle orecchie di 30\u00a0mm e un peso fino a 32\u00a0g.\nAspetto.\nIl colore generale del corpo varia dal grigio chiaro al marrone chiaro. Le orecchie sono grandi, larghe e con una leggera concavit\u00e0 sul bordo posteriore appena sotto la punta smussata. La foglia nasale presenta una porzione anteriore grande, che copre completamente il muso, con un incavo centrale sul bordo inferiore e con due fogliette laterali supplementari su ogni lato dove \u00e8 presente una profonda rientranza, un setto nasale non rigonfio ma con le alette intorno alle narici ben sviluppate, una porzione intermedia con una protuberanza centrale, una porzione posteriore triangolare supportata da un setto verticale al centro e due pi\u00f9 distinti ai lati. Nei maschi \u00e8 presente un grosso scudo carnoso dietro di essa, con un profondo incavo superiore all'altezza di una sacca frontale da dove fuoriesce un ciuffo di peli, sostituito da una cresta pi\u00f9 bassa nelle femmine e negli esemplari pi\u00f9 giovani. La coda \u00e8 lunga e si estende leggermente oltre l'ampio uropatagio.\nBiologia.\nComportamento.\nSi rifugia in gruppi fino a 50 individui all'interno di grotte.\nAlimentazione.\nSi nutre di insetti.\nRiproduzione.\nIl picco delle nascite nel Vietnam avviene alla fine di aprile.\nDistribuzione e habitat.\nQuesta specie \u00e8 diffusa nella provincia cinese dello Yunnan, Myanmar orientale, Thailandia; Vietnam e Laos settentrionali e nella Penisola malese.\nVive nelle foreste decidue e sempreverdi, in aree agricole e in altre zone disturbate.\nStato di conservazione.\nLa IUCN Red List, considerata la tolleranza a diversi tipi di habitat e la popolazione presumibilmente numerosa, classifica \"H.lylei\" come specie a rischio minimo (LC)."}
{"id": "4877439", "revid": "1573940", "url": "https://it.wikipedia.org/wiki?curid=4877439", "title": "Hipposideros madurae", "text": "Hipposideros madurae () \u00e8 un pipistrello della famiglia degli Ipposideridi endemico dell'Indonesia.\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 52,19 e 58,9\u00a0mm, la lunghezza dell'avambraccio tra 53,13 e 57,93\u00a0mm, la lunghezza della coda tra 23,55 e 30,91\u00a0mm, la lunghezza delle orecchie tra 19,61 e 21,23\u00a0mm.\nAspetto.\nLe parti dorsali sono fulve o rossastre con la base dei peli color crema, mentre le parti ventrali sono grigiastre. Le orecchie sono grandi, larghe, triangolari e con una concavit\u00e0 sul bordo posteriore appena sotto la punta. La foglia nasale presenta una porzione anteriore con un piccolo incavo centrale alla base e tre fogliette supplementari sui lati, un setto nasale leggermente rigonfio e con delle pieghe intorno alle narici ben sviluppate, una porzione posteriore di dimensioni moderate, con il margine superiore semicircolare e tre setti che la dividono in quattro celle. Una sacca frontale \u00e8 presente in entrambi i sessi. Le membrane alari sono bruno-nerastre. La coda \u00e8 lunga e si estende leggermente oltre l'ampio uropatagio. \nEcolocazione.\nEmette ultrasuoni ad alto ciclo di lavoro sotto forma di impulsi a frequenza costante di 110-115 kHz.\nBiologia.\nComportamento.\nSi rifugia in piccole colonie all'interno di grotte calcaree.\nAlimentazione.\nSi nutre di insetti.\nDistribuzione e habitat.\nQuesta specie \u00e8 diffusa nella parte centrale di Giava e sulla vicina isola di Madura.\nVive nelle foreste sotto i 1.000 metri di altitudine.\nTassonomia.\nSono state riconosciute 2 sottospecie:\nStato di conservazione.\nLa IUCN Red List, considerato il vasto areale, l'abbondanza e la protezione alla quale sono soggette le grotte sull'isola di Giava, classifica \"H.madurae\" come specie a rischio minimo (LC)."}
{"id": "4877441", "revid": "1573940", "url": "https://it.wikipedia.org/wiki?curid=4877441", "title": "Hipposideros maggietaylorae", "text": "Hipposideros maggietaylorae () \u00e8 un pipistrello della famiglia degli Ipposideridi diffuso in Nuova Guinea.\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 57 e 80\u00a0mm, la lunghezza dell'avambraccio tra 50,4 e 67,2\u00a0mm, la lunghezza della coda tra 30 e 44\u00a0mm, la lunghezza del piede tra 9 e 17\u00a0mm, la lunghezza delle orecchie tra 13,5 e 22\u00a0mm e un peso fino a 26\u00a0g.\nAspetto.\nLa pelliccia \u00e8 lunga e lanosa. Le parti dorsali sono bruno-grigiastre scure, mentre le parti ventrali sono bianco-grigiastre. \u00c8 presente una fase interamente arancione. Le orecchie sono relativamente corte, rotonde e con l'estremit\u00e0 leggermente appuntita. La foglia nasale presenta una porzione anteriore piccola, larga e priva di foglie supplementari, una porzione posteriore con il margine superiore semi-circolare e con tre setti longitudinali che la dividono in quattro celle. Le membrane alari sono bruno-grigiastre. La coda \u00e8 lunga e si estende leggermente oltre l'ampio uropatagio. \nEcolocazione.\nEmette ultrasuoni ad alto ciclo di lavoro sotto forma di impulsi a frequenza costante di 121-123 kHz.\nBiologia.\nComportamento.\nSi rifugia in gruppi fino a 50 individui all'interno di grotte, miniere, gallerie e talvolta nelle cavit\u00e0 degli alberi.\nAlimentazione.\nSi nutre di insetti catturati in volo tra la densa vegetazione.\nDistribuzione e habitat.\nQuesta specie \u00e8 diffusa in Nuova Guinea e nell'Arcipelago delle Bismarck.\nVive nelle foreste umide tropicali primarie e secondarie, nelle foreste di Sclerofille e in giardini rurali fino a 380 metri di altitudine.\nTassonomia.\nSono state riconosciute 2 sottospecie:\nStato di conservazione.\nLa IUCN Red List, considerato il vasto areale, la tolleranza a diversi tipi di habitat e la popolazione presumibilmente numerosa, classifica \"H.maggietaylorae\" come specie a rischio minimo (LC)."}
{"id": "4877442", "revid": "22475", "url": "https://it.wikipedia.org/wiki?curid=4877442", "title": "Hipposideros muscinus", "text": "Hipposideros muscinus () \u00e8 un pipistrello della famiglia degli Ipposideridi diffuso in Nuova Guinea.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 44 e 58\u00a0mm, la lunghezza dell'avambraccio tra 42 e 48\u00a0mm, la lunghezza della coda tra 15 e 29\u00a0mm, la lunghezza del piede tra 7,4 e 11\u00a0mm, la lunghezza delle orecchie tra 15,7 e 21\u00a0mm.\nAspetto.\nIl colore generale del corpo \u00e8 brunastro. Le orecchie sono molto lunghe, strette e con una concavit\u00e0 sul margine posteriore appena sotto la punta. La foglia nasale presenta una porzione anteriore corta e larga con due fogliette supplementari su ogni lato, un setto nasale leggermente rigonfio, una porzione posteriore molto alta, con il margine superiore piatto e con tre setti longitudinali che la dividono in quattro celle superficiali. La coda \u00e8 lunga e si estende leggermente oltre l'ampio uropatagio.\nBiologia.\nComportamento.\nSi rifugia in piccoli gruppi nelle cavit\u00e0 degli alberi.\nAlimentazione.\nSi nutre di insetti.\nDistribuzione e habitat.\nQuesta specie \u00e8 diffusa in Nuova Guinea.\nVive nelle foreste tropicali fino a 1.500 metri di altitudine.\nStato di conservazione.\nLa IUCN Red List, considerata l'assenza di informazioni sull'areale, lo stato della popolazione e i requisiti ecologici, classifica \"H.muscinus\" come specie con dati insufficienti (DD)."}
{"id": "4877444", "revid": "767487", "url": "https://it.wikipedia.org/wiki?curid=4877444", "title": "Kenneth Asamoah", "text": "Carriera.\nClub.\nDopo gli esordi nella massima serie ghanese con l'Asante Kotoko, nella stagione 2008-2009 ha segnato 2 gol in 20 partite nel Jagodina, squadra della massima serie serba; \u00e8 rimasto nel club anche nella stagione successiva, nella quale ha disputato 3 partite senza segnare nessuna rete. In seguito ha giocato per due anni consecutivi in Tanzania nello Young Africans e per un anno nel Vaslui, squadra della massima serie rumena, con cui non \u00e8 mai sceso in campo in partite ufficiali. Dal 2013 gioca nel Medeama, squadra della massima serie ghanese, con cui ha anche giocato 2 partite nella CAF Champions League.\nNazionale.\nConta 2 presenze con la Nazionale ghanese."}
{"id": "4877445", "revid": "1573940", "url": "https://it.wikipedia.org/wiki?curid=4877445", "title": "Hipposideros papua", "text": "Hipposideros papua () \u00e8 un pipistrello della famiglia degli Ipposideridi diffuso in Nuova Guinea e nelle Isole Molucche.\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 49,9 e 55,8\u00a0mm, la lunghezza dell'avambraccio tra 49,5 e 52,7\u00a0mm, la lunghezza della coda tra 23,6 e 34,8\u00a0mm, la lunghezza delle orecchie tra 16,9 e 17,5\u00a0mm e un peso fino a 11\u00a0g.\nAspetto.\nLe parti dorsali sono marroni scure, mentre le parti ventrali sono pi\u00f9 chiare. Le orecchie sono lunghe, larghe, triangolari, con una concavit\u00e0 sul bordo posteriore appena sotto l'estremit\u00e0 appuntita e ricoperte internamente di peli nella parte inferiore La foglia nasale presenta una porzione anteriore grande e larga, con tre fogliette supplementari su ogni lato, un setto nasale non rigonfio ma con due alette intorno alle narici ben sviluppate, una porzione posteriore molto alta, con il margine superiore semi-circolare e con tre setti longitudinali che la dividono in quattro celle superficiali. La coda \u00e8 lunga e si estende leggermente oltre l'ampio uropatagio. Il primo premolare superiore \u00e8 piccolo e situato leggermente fuori la linea alveolare.\nEcolocazione.\nEmette ultrasuoni ad alto ciclo di lavoro sotto forma di impulsi a frequenza costante di 123-124 kHz.\nBiologia.\nComportamento.\nSi rifugia in piccoli gruppi all'interno di grotte.\nAlimentazione.\nSi nutre di insetti.\nRiproduzione.\nFemmine gravide sono state catturate nei primi di ottobre.\nDistribuzione e habitat.\nQuesta specie \u00e8 diffusa nella parte occidentale della Nuova Guinea e sulle isole di Bacan, Biak-Supiori, Gebe, Halmahera e Numfor.\nVive nelle foreste primarie umide tropicali fino a 300 metri di altitudine.\nStato di conservazione.\nLa IUCN Red List, considerato il vasto areale e l'abbondanza, classifica \"H.papua\" come specie a rischio minimo (LC)."}
{"id": "4877446", "revid": "729019", "url": "https://it.wikipedia.org/wiki?curid=4877446", "title": "Rete tranviaria di Valenciennes (1881-1966)", "text": "La rete tranviaria di Valenciennes era una estesa rete di linee tranviarie a servizio dell'area di Valenciennes in funzione dal 1881 al 1966. Nel 2006, a Valenciennes, dopo 40 anni \u00e8 stata costruita una nuova rete tranviaria.\nStoria.\nLa citt\u00e0 di Valenciennes (che all'inizio degli anni ottanta del XIX secolo contava circa 30.000 abitanti) e il suo circondario si dotarono di un'importante rete tranviaria a scartamento metrico, in seguito all'iniziativa della Soci\u00e9t\u00e9 des Tramways de Valenciennes \u00e0 Anzin et extensions, creata nel 1880, e poi della Soci\u00e9t\u00e9 des Chemins de Fer Economiques du Nord (CEN), nata nel 1884 per iniziativa di \u00c9douard Louis Joseph Empainen; la rete fu esercita con trazione a vapore fino al 1913 e a trazione elettrica poi.\nPremesse: il progetto Th\u00e9rin.\nIl primo progetto di una tranvia a trazione ippica per trasporto di viaggiatori e merci, nonch\u00e9 di carbone, approntato da Adolphe Th\u00e9rin, un architetto di Saint-Omer, fu approvato con decreto 30 giugno 1877 e per la durata di 40 anni, per l'esercizio di due linee (secondo la toponimia dell'epoca): \nTuttavia il signor Th\u00e9rin non realizz\u00f2 gli studi previsti dalla concessione e l'amministrazione minacciava di privarlo dei suoi diritti; cedette quindi tutto al signor D'Agiout, che agiva per conto di una International ch\u00e8que banck. Questi cre\u00f2 la Soci\u00e9t\u00e9 des Tramways de Valenciennes \u00e0 Anzin et extensions. Il Consiglio comunale in seguito approv\u00f2 la cessione mediante un accordo datato 13 marzo 1880.\nLa Soci\u00e9t\u00e9 des Tramways de Valenciennes \u00e0 Anzin et extensions, il cui amministratore delegato era \u00c9douard Louis Joseph Empain, era una societ\u00e0 di diritto belga, con sede sociale a Bruxelles ottenne, il 19 dicembre 1882, una nuova concessione fino al 1\u00ba luglio 1932, che modificava e completava quella del 1877.\nLe linee previste dalla concessione del 1882 comprendevano le modifiche seguenti rispetto alla concessione del 1877:\nLa societ\u00e0 gestiva in via provvisoria le linee seguenti (gi\u00e0 prima della regolarizzazione amministrativa dei propri diritti in base alla concessione del 1882) dalle seguenti date:\nNel 1883 dette linee furono prolungate:\nUna nuova linea venne aperta il 2 agosto:\nLa lunghezza totale della rete gestita dalla la compagnia era di 22,5\u00a0km.\nIl fatto che la societ\u00e0 delle tranvie fosse una societ\u00e0 di diritto belga ma concessionaria di linee tranviarie francesi poneva diverse problematiche, pertanto, nel 1884, si ricostitu\u00ec come societ\u00e0 francese e prese il nome di Soci\u00e9t\u00e9 anonyme des Chemins de fer \u00e9conomiques du Nord.\nNasce la Soci\u00e9t\u00e9 des Chemins de fer \u00e9conomiques du Nord.\nLa Soci\u00e9t\u00e9 des Chemins de fer \u00e9conomiques du Nord (CEN) quindi prese a gestire due delle primitive linee dei tram di Valenciennes restando tuttavia parte del gruppo Empain. \nLa societ\u00e0 in seguito si estese alla gestione di altre reti di ferrovie secondarie a scartamento metrico disciplinate dalle disposizioni relative alle strade ferrate locali nei dipartimenti dell'Is\u00e8re, di Pas-de-Calais e della Savoia nonch\u00e9 di due linee nel dipartimento del Nord:\nQueste ultime non facevano strettamente parte della rete tranviaria di Valenciennes in quanto Armentieres \u00e8 a ovest di Lilla. Scomparvero ambedue negli anni trenta.\nLa rete si estende.\nCon un decreto del 7 novembre 1885, la CEN ottenne la concessione di quattro nuove linee fino al 1\u00ba luglio del 1932: \nLa linea venne poi prolungata in base al decreto del 3 aprile 1901 fino alla stazione di Lourches:\nUn decreto del 21 giugno 1887 dichiarava di pubblica utilit\u00e0 il prolungamento di 393\u00a0m di detta linea a Valenciennes, dalla Chemin de Valenciennes \u00e0 Saint-Saulve (presso la Porte de Mons) fino all'incrocio tra le vie Capelle e W\u00e9di\u00e8re.\nCon un decreto del 1890, la CEN venne autorizzata dal governo francese a gestire il prolungamento della linea in Belgio da Qui\u00e9vrain a Roisin, nell'ambito di una convenzione con la SNCV.\nIl decreto del 10 giugno 1892 si dichiarava di pubblica utilit\u00e0 una biforcazione della linea concessa nel 1877, da Vieux-Cond\u00e9 verso Bon-Secours (frontiera belga) e verso Hergnies.\nLa societ\u00e0 realizz\u00f2 le seguenti estensioni:\nL'estensione Blanc Misseron-fronti\u00e8re venne costruita dalla CEN e la sezione belga dalla Soci\u00e9t\u00e9 nationale des chemins de fer vicinaux (SNCV) ma la gestione fu tutta a carico della CEN.\nL'estensione della rete tranviaria vapore ebbe termine nel 1902 con 58,5\u00a0km di linee.\nL'elettrificazione della rete prevista dal 1904 venne progettata nel 1911. Nel 1914 ebbe inizio la circolazione dei tram elettrici a corrente continua a 600 volt il cui nuovo deposito fu realizzato in boulevard Harpignies. Le rete trasportava al tempo circa 3 milioni di viaggiatori annui.\nLa prima guerra mondiale ebbe come conseguenza estesi danneggiamenti della rete che da poco aveva iniziata l'elettrificazione. Nel 1918, dopo l'armistizio, il Consiglio generale del dipartimento del Nord prendeva atto delle estese distruzioni subite dalle opere d'arte e dalla centrale elettrica dei tram e della necessit\u00e0 di urgenti provvedimenti per ripristinare il servizio della rete.\nIl periodo tra le due guerre.\nDal 1919 al 1923 furono intrapresi importanti lavori di ricostruzione della rete. La linea di Cond\u00e9 venne elettrificata nel 1923.\nInoltre vennero messe in servizio due nuove linee:\nNel 1931 il bilancio complessivo dei viaggiatori trasportati sui 65\u00a0km di linee raggiunse i 14 milioni di unit\u00e0.\nDal 1932 tuttavia, inizi\u00f2 a manifestarsi la concorrenza sempre pi\u00f9 forte degli autobus: l'impresa Finand organizz\u00f2 la gestione di quattro linee e la CEN di due.\nIl secondo periodo bellico.\nDurante la seconda guerra mondiale la requisizione di una parte importante del personale e le restrizioni di energia e materiali portarono alla riduzione dei servizi offerti. Nonostante 27 bombardamenti che distrussero i due terzi del materiale rotabile la rete per\u00f2 non si arrest\u00f2 mai del tutto. Con riparazioni di fortuna, in seguito alla Liberazione, il servizio era comunque ripreso ai livelli di prima.\nDopoguerra e fine della rete.\nNel 1950 la rete era costituita di 60\u00a0km di linee a doppio binario e era allo studio una nuova linea di 4\u00a0km tra Aulnoy-lez-Valenciennes e Valenciennes per collegare i nuovi quartieri sorti dopo la ricostruzione post-bellica. Ma nell'ottobre del 1961 iniziava la riconversione progressiva in linee di autobus con la nascita della linea su gomma Saint-Waast-La Briquette.\nIl 3 luglio 1966 il tram soprannominato dai suoi oppositori \"pericolo giallo\" effettu\u00f2 l'ultimo viaggio a Valenciennes cedendo il passo agli autobus e all'automobile.\nL'aumento del traffico e la saturazione delle strade a partire dagli anni novanta del XX secolo ha fatto riemergere la necessit\u00e0 di una rete di trasporti efficiente e a grande capacit\u00e0. Una nuova linea tranviaria moderna ha iniziato il suo servizio nel 2006.\nIncidenti di rilievo.\nIl 16 luglio 1882 alle 18:30 in seguito al deragliamento a Escautpont di un treno trainato da una locomotiva a vapore tipo Tubize. Il treno era affollato di molti degli spettatori che avevano assistito alle corse di cavalli all'ippodromo di Vicq. L'incidente avvenne a causa dell'eccessiva velocit\u00e0 che il macchinista aveva impresso al convoglio per affrontare la salita e della poca affidabilit\u00e0 del mezzo. Dopo il deragliamento la locomotiva percorse fuori dai binari 5 o 6 metri fermandosi infine contro un albero. Il vapore fuoriuscito dalla caldaia della locomotiva ustion\u00f2 i viaggiatori che occupavano la vettura. Venti persone rimasero ferite, delle quali alcune morirono.\nInfrastrutture.\nLe linee.\nNel 1888 la rete aveva un'estensione di 50\u00a0km ed era costituita dalle seguenti linee: \nAl suo apogeo la rete raggiunse l'estensione di 126\u00a0km ed era composta delle seguenti linee:\nLa strada ferrata.\nSpesso la strada ferrata venne impiantata a fianco della sede stradale A. Sampit\u00e9, nel 1888, riferisce che a Valenciennes la via ferrata era posta sulla carreggiata in maniera tale da lasciare solo un minimo passaggio di 2,60\u00a0m tra la sagoma del tram e il bordo del marciapiede. Inoltre, la linea era generalmente situata a fianco delle strade a Cambrai, Lilla, Bruxelles e Mons a 80\u00a0cm dal marciapiede. Nello stesso anno solo il tratto tra Valenciennes a Croce d'Anzin era a doppio binario mentre il resto era tutto a binario unico e gli incroci avvenivano nei raddoppi ma pi\u00f9 spesso nelle stazioni.\nLe rotaie in origine era del peso di 18\u00a0kg/m in ferro o in acciaio, ma in seguito vennero rimpiazzate da quelle di tipo Broca da 49\u00a0kg/m e tipo Vignoles da 30\u00a0kg/m saldate a partire dal 1947.\nIn origine la linea aveva una pendenza massima del 30 per mille con un massimo del 34 per mille sulle rampe della Croce d'Anzin. Le curve, nell'attraversamento urbano di Valenciennes e di Cond\u00e9, erano state previste di 30\u201325\u00a0m di raggio. Nelle tratte interurbane erano di raggio tra 50 e 100 m.\nVi erano molti attraversamenti di linee ferroviarie, di cui 6 in cavalcavia, 5 mediante incrocio a raso e due in sottopasso.\nLa stazione centrale di Valenciennes.\nLa stazione centrale della rete era sita in place du March\u00e9-aux-herbes (piazza del Mercato delle Erbe). Nel 1950 essa sosteneva un traffico giornaliero di 20.000 viaggiatori. Nel 1955 venne trasferita in place du Hainaut. Nel 1950, le sette linee erano servite da una coppia di tram ogni ora con rinforzo nelle ore di punta. Treni speciali circolavano di notte per assicurare il trasporto dei minori. Al tempo le tariffe chilometriche erano di 2,25 vecchi franchi in II classe e 2,65 in I.\nAlimentazione elettrica.\nL'alimentazione elettrica della rete era fornita da cinque sottostazioni elettriche site a Valenciennes, Vicoigne, Fresnes, Denain e Quarouble; esse convertivano la corrente alternata della rete di distribuzione a 10\u00a0kV in corrente continua a 600\u00a0V mediante gruppi di conversione rotanti o raddrizzatori a vapore di mercurio.\nSicurezza della circolazione.\nLa sicurezza della circolazione era demandata in origine al rispetto assoluto della tabella di marcia dei treni che non poteva essere modificata se non con un ordine scritto del capostazione di Valenciennes o su ordine verbale di uno dei tre controllori capi del movimento. Gli incroci avvenivano di massima nelle stazioni ed erano stabiliti in maniera tale da permettere la circolazione di un tram ogni mezz'ora quando le distanze lo consentivano mentre la frequenza corrente era di uno ogni ora. Non c'era alcuna comunicazione telefonica o telegrafica in funzione.\nServizio.\nTraffico.\nLa rete trasport\u00f2 nel 1880, in media, 38.000 viaggiatori per linea, la meno frequentata, per Qui\u00e9vrain, aveva in media 28.000 viaggiatori mentre la pi\u00f9 frequentata, quella verso Raismes, giungeva a 45.000 unit\u00e0.\nNel 1888 furono trasportati 1.522.480 viaggiatori.\nTra 1946 e 1948 furono 23 milioni per anno.\nStazioni.\nAll'inizio del servizio con trazione a vapore la compagnia non ritenne utile costruire strutture a servizio dei viaggiatori: nella maggior parte dei casi le sale d'attesa erano locali privati con ristorazione rimunerati a contratto per la gestione di colli e servizi ma soprattutto mediante le consumazioni effettuate dai viaggiatori nell'attesa del tram.\nServizio a vapore.\nI convogli tranviari a vapore erano costituiti abitualmente di una locomotiva, due carrozze e a volte un furgone. La potenza delle locomotive permetteva comunque il traino di 6 vetture per treno. La velocit\u00e0 era limitata a 15\u00a0km/h in campagna, a 10\u00a0km/h nei sobborghi e a 6\u00a0km/h in citt\u00e0. In base alle linee effettuate ogni corsa prevedeva da 54 a 74 minuti.\nMateriale rotabile.\nMateriale rotabile a vapore.\nIl parco trazione a vapore era costituito da 19 locomotive tipo 0-3-0T, fornite tra 1881 e 1884 dalla fabbrica belga Soci\u00e9t\u00e9 Anonyme la M\u00e9tallurgique e costruite nella sua filiale di Blanc-Misseron. \nNel 1895, Blanc-Misseron forn\u00ec la ventesima unit\u00e0 che port\u00f2 il numero 14. La percorrenza giornaliera di ciascuna locomotiva era, nel 1888, di circa 150\u00a0km.\nLe locomotive bicabina avevano una larghezza di circa 1,90\u00a0m, una lunghezza di 5,40\u00a0m e una massa di 12,5\u00a0t in assetto di servizio. Il diametro delle ruote era di 90\u00a0cm ed erano tutte munite di freno. Nel 1901, in seguito all'applicazione di un freno continuo automatico a vuoto tipo Smith-Hardy, la velocit\u00e0 dei convogli venne autorizzata a 25\u00a0km/h in luogo dei precedenti 20\u00a0km/h massimi.\nLa livrea delle locomotive e delle rimorchiate era verde con filetti gialli.\nIl combustibile veniva fornito dalla Compagnie des mines d'Anzin dalle zone limitrofe. Il consumo di carbone per macchina era di 4\u20135\u00a0kg/km pi\u00f9 circa 48\u00a0kg per l'accensione della locomotiva.\nIl parco vetture della compagnia, al 1888, era costituito da 15 carrozze di I classe, 4 miste e 20 di II classe, oltre che di due cari. Nel 1901 il materiale rimorchiato era arrivato alla cifra di 75 carrozze a due assi con rimorchi a piattaforma aperta.\nLa compagnia espletava anche un certo traffico merci.\nLe officine di Raismes si occupavano delle riparazioni e delle manutenzione.\nMateriale rotabile elettrico.\nIl Consiglio d'amministrazione delle CEN decise che il materiale da acquisire per la propria rete fosse il pi\u00f9 possibile simile ai tram elettrici di Ostenda della Soci\u00e9t\u00e9 nationale des chemins de fer vicinaux (SNCV). \nDato che l'industria francese non era in grado di garantire il rispetto dei termini di consegna desiderati dalla societ\u00e0 ci si rivolse all'industria belga; queste erano a due cabine di guida, a piattaforme chiuse di estremit\u00e0 e potevano trasportare 60 passeggeri. Ne vennero fornite 38 unit\u00e0 costruite a Brugeoise e Nivelles tra il 1913 e la fine di febbraio 1914; furono numerate dal n. 1 al n. 38..\nLe motrici avevano le seguenti caratteristiche:\nA partire dal 1933 furono ammodernati con:\nUn secondo ordine venne fatto alla Schneider Electric, per le unit\u00e0 41-47, nel 1933.\nSi aggiungevano alla dotazione: \nI convogli erano abitualmente composti da una motrice e due rimorchi. La prima classe venne mantenuta fino al 1956.\nMateriale preservato.\nRimorchiate.\nDel 1912 a piattaforme aperte:\nDel 1912 trasformate con piattaforme chiuse:"}
{"id": "4877447", "revid": "1573940", "url": "https://it.wikipedia.org/wiki?curid=4877447", "title": "Hipposideros pelingensis", "text": "Hipposideros pelingensis () \u00e8 un pipistrello della famiglia degli Ipposideridi diffuso a Sulawesi ed alcune isole vicine.\nDescrizione.\nDimensioni.\nPipistrello di grandi dimensioni, con la lunghezza dell'avambraccio tra 93,4 e 96,9\u00a0mm e la lunghezza della tibia tra 39,9 e 40,9\u00a0mm.\nAspetto.\nIl colore generale del corpo \u00e8 marrone chiaro, con delle strisce indistinte giallo-brunastre chiare lungo i fianchi all'attaccatura delle ali. Le orecchie sono grandi, triangolari e con una concavit\u00e0 sul bordo posteriore appena sotto l'estremit\u00e0 appuntita. La foglia nasale presenta una porzione anteriore con tre fogliette supplementari su ogni lato, un setto nasale non rigonfio e con due alette intorno alle narici, una porzione intermedia con una piccola proiezione centrale, una porzione posteriore con il margine superiore semi-circolare e provvista di tre setti che la dividono in quattro celle. La coda \u00e8 lunga e si estende leggermente oltre l'ampio uropatagio. \nEcolocazione.\nEmette ultrasuoni ad alto ciclo di lavoro sotto forma di impulsi a frequenza costante di 52-57 kHz.\nBiologia.\nComportamento.\nSi rifugia in colonie numerose tra qualche centinaio a qualche migliaio di individui all'interno di grotte carsiche.\nAlimentazione.\nSi nutre di insetti catturati frequentemente su terreni coltivati.\nDistribuzione e habitat.\nQuesta specie \u00e8 diffusa a Sulawesi e sulle isole vicine di Peleng, Buton, Kabaena, Wanglwangi, Kaledupa e Tomea.\nVive fino a 1.000 metri di altitudine.\nStato di conservazione.\nLa IUCN Red List, sebbene sia localmente comune, la possibilit\u00e0 che il disturbo recato dall'uomo provochi un significativo declino nella popolazione nel prossimo futuro, classifica \"H.pelingensis\" come specie prossima alla minaccia (NT)."}
{"id": "4877448", "revid": "716642", "url": "https://it.wikipedia.org/wiki?curid=4877448", "title": "Kennet Asamoah", "text": ""}
{"id": "4877449", "revid": "1573940", "url": "https://it.wikipedia.org/wiki?curid=4877449", "title": "Hipposideros ridleyi", "text": "Hipposideros ridleyi () \u00e8 un pipistrello della famiglia degli Ipposideridi diffuso nell'Ecozona orientale.\nDescrizione.\nDimensioni.\nPipistrello di medie dimensioni, con la lunghezza dell'avambraccio tra 47 e 51\u00a0mm, la lunghezza della coda tra 25 e 29\u00a0mm, la lunghezza delle orecchie tra 25 e 30\u00a0mm e un peso fino a 12\u00a0g.\nAspetto.\nIl colore generale del corpo \u00e8 marrone scuro. Le orecchie sono molto grandi, larghe, triangolari, con la punta smussata e una piega ben sviluppata sul lobo antitragale. La foglia nasale presenta una porzione anteriore larga, che copre interamente il muso e priva di fogliette supplementari, un setto nasale largo, di forma discoidale e che copre parzialmente le narici, una porzione intermedia ben sviluppata e con una protuberanza centrale, una porzione posteriore elevata, con il margine superiore semi-circolare e provvista di tre setti verticali che la dividono in quattro profonde celle. Nei maschi \u00e8 presente una sacca golare. La coda \u00e8 lunga e si estende leggermente oltre l'ampio uropatagio. Il primo premolare superiore \u00e8 piccolo e situato lungo la linea alveolare. \nEcolocazione.\nEmette ultrasuoni ad alto ciclo di lavoro sotto forma di impulsi a frequenza costante di 65-67 kHz.\nBiologia.\nComportamento.\nSi rifugia in piccoli gruppi fino a 15 esemplari, formati da alcuni maschi, una o due femmine con i loro piccoli, nei canali d'irrigazione, in tronchi abbattuti o nelle cavit\u00e0 degli alberi.\nAlimentazione.\nSi nutre di insetti.\nRiproduzione.\nIn Thailandia gli accoppiamenti avvengono a fine febbraio, mentre femmine che allattavano sono state osservate in aprile e maggio nella Penisola malese ed a luglio nel Borneo.\nDistribuzione e habitat.\nQuesta specie \u00e8 diffusa nell'estrema parte meridionale della Thailandia peninsulare, nella Penisola malese e nel Borneo settentrionale e sud-occidentale.\nVive nelle foreste di Dipterocarpi fino a 100 metri di altitudine.\nStato di conservazione.\nLa IUCN Red List, considerato il declino della popolazione stimato in non pi\u00f9 del 30% negli ultimi 10 anni a causa della distruzione e degrado del proprio habitat, classifica \"H.ridleyi\" come specie vulnerabile (VU)."}
{"id": "4877450", "revid": "1573940", "url": "https://it.wikipedia.org/wiki?curid=4877450", "title": "Hipposideros rotalis", "text": "Hipposideros rotalis () \u00e8 un pipistrello della famiglia degli Ipposideridi endemico del Laos.\nDescrizione.\nDimensioni.\nPipistrello di piccole dimensioni, con la lunghezza dell'avambraccio tra 45 e 49\u00a0mm, la lunghezza della coda tra 32 e 39\u00a0mm, la lunghezza delle orecchie tra 24 e 27\u00a0mm e un peso fino a 11\u00a0g.\nAspetto.\nLe parti dorsali sono brunastre con la base dei peli bianca, mentre le parti ventrali sono pi\u00f9 chiare. Le orecchie sono molto grandi, large e con una concavit\u00e0 sul bordo posteriore appena sotto l'estremit\u00e0 appuntita. La foglia nasale presenta una porzione anteriore grande e larga che copre interamente il muso, con un provondo incavo al centro del bordo inferiore e priva di fogliette supplementari, un setto nasale ingrandito e di forma discoidale, che copre completamente le narici, una porzione intermedia ben sviluppata e rigonfia, una porzione posteriore con il margine superiore semi-circolare e tre setti verticali che la dividono in quattro celle. La coda \u00e8 lunga e si estende leggermente oltre l'ampio uropatagio. \nEcolocazione.\nEmette ultrasuoni ad alto ciclo di lavoro sotto forma di impulsi a frequenza costante di 68,5-71,5 kHz.\nBiologia.\nComportamento.\nSi rifugia probabilmente all'interno di grotte calcaree.\nAlimentazione.\nSi nutre di insetti.\nRiproduzione.\nUna femmina gravida \u00e8 stata catturata in aprile.\nDistribuzione e habitat.\nQuesta specie \u00e8 conosciuta soltanto nella parte centrale del Laos.\nVive nelle foreste sempreverdi e miste a foreste secche di Dipterocarpi fino a 500 metri di altitudine.\nStato di conservazione.\nLa IUCN Red List, considerato il vasto areale e la popolazione presumibilmente numerosa, sebbene ci siano ancora poche informazioni, classifica \"H.rotalis\" come specie a rischio minimo (LC)."}
{"id": "4877451", "revid": "1573940", "url": "https://it.wikipedia.org/wiki?curid=4877451", "title": "Hipposideros scutinares", "text": "Hipposideros scutinares () \u00e8 un pipistrello della famiglia degli Ipposideridi diffuso in Indocina.\nDescrizione.\nDimensioni.\nPipistrello di grandi dimensioni, con la lunghezza dell'avambraccio tra 78 e 83\u00a0mm, la lunghezza della coda tra 50 e 59\u00a0mm, la lunghezza delle orecchie tra 28 e 30\u00a0mm e un peso fino a 42\u00a0g.\nAspetto.\nLe parti dorsali sono brunastre, con la base dei peli dall'arancione al marrone e la porzione centrale giallo-brunastra, mentre le parti ventrali sono giallo-brunastre con la base dei peli rosso-brunastra. Le orecchie sono grandi, larghe, con una concavit\u00e0 sul bordo posteriore appena sotto l'estremit\u00e0 smussata e ricoperte di peli alla base. La foglia nasale presenta una porzione anteriore con un incavo al centro del bordo inferiore e due fogliette supplementari su ogni lato, una porzione posteriore bassa con un grosso scudo carnoso dietro di essa provvisto di un profondo incavo al centro, pi\u00f9 sviluppato nei maschi e meno nelle femmine e negli esemplari pi\u00f9 giovani. \u00c8 presente una sacca frontale. La coda \u00e8 lunga e si estende leggermente oltre l'ampio uropatagio. \nEcolocazione.\nEmette ultrasuoni ad alto ciclo di lavoro sotto forma di impulsi a frequenza costante di 63,6 kHz.\nBiologia.\nComportamento.\nSi rifugia all'interno di grotte calcaree.\nAlimentazione.\nSi nutre di insetti.\nDistribuzione e habitat.\nQuesta specie \u00e8 diffusa nel Vietnam e nel Laos centrali.\nVive nelle foreste sempreverdi a circa 160 metri di altitudine.\nStato di conservazione.\nLa IUCN Red List, considerato che la popolazione potrebbe essere costituita da meno di 10.000 individui e che potrebbe essere soggetta ad un declino di circa il 10% nei prossimi 10 anni, classifica \"H.scutinares\" come specie vulnerabile (VU)."}
{"id": "4877453", "revid": "1573940", "url": "https://it.wikipedia.org/wiki?curid=4877453", "title": "Hipposideros semoni", "text": "Hipposideros semoni () \u00e8 un pipistrello della famiglia degli Ipposideridi diffuso in Australia e Nuova Guinea.\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 48 e 54\u00a0mm, la lunghezza dell'avambraccio tra 44,1 e 51,8\u00a0mm, la lunghezza della coda tra 19,4 e 31\u00a0mm, la lunghezza del piede tra 7 e 12\u00a0mm, la lunghezza delle orecchie tra 16,2 e 22\u00a0mm e un peso fino a 8,7\u00a0g.\nAspetto.\nLa pelliccia \u00e8 lunga. Le parti dorsali sono bruno-grigiastre chiare, mentre le parti ventrali sono pi\u00f9 chiare. \u00c8 presente una peluria marrone chiara o biancastra sulle membrane alari lungo i fianchi. Le orecchie sono molto lunghe, strette e con una concavit\u00e0 molto accentuata sul bordo posteriore appena sotto l'estremit\u00e0 appuntita. La foglia nasale presenta una porzione anteriore larga, con due fogliette supplementari su ogni lato, un setto nasale leggermente rigonfio e con due alette ben sviluppate intorno alle narici, una porzione intermedia piatta e con una proiezione rotonda, una porzione posteriore alta, con il margine superiore semi-circolare, con tre setti longitudinali che la dividono in quattro celle e con una proiezione verticale in alto. Le membrane alari sono nerastre. La coda \u00e8 lunga e si estende leggermente oltre l'ampio uropatagio.\nBiologia.\nComportamento.\nSi rifugia solitariamente in grotte, miniere, crepacci, cavit\u00e0 degli alberi ed edifici. Il volo \u00e8 lento ed altamente manovrato.\nAlimentazione.\nSi nutre di insetti catturati a meno di due metri dal suolo.\nRiproduzione.\nDanno alla luce un piccolo alla volta nel mese di novembre.\nDistribuzione e habitat.\nQuesta specie \u00e8 diffusa in Nuova Guinea e nella Penisola di Capo York.\nVive nelle foreste pluviali e in savane alberate tra 200 e 1.400 metri di altitudine.\nStato di conservazione.\nLa IUCN Red List, nonostante la popolazione australiana sia in declino e la mancanza di informazioni globali sullo stato della popolazione e l'effettivo areale, classifica \"H.semoni\" come specie con dati insufficienti (DD)."}
{"id": "4877456", "revid": "93556", "url": "https://it.wikipedia.org/wiki?curid=4877456", "title": "Mario Marina", "text": "Fu deputato nell'assemblea costituente per il Fronte dell'Uomo Qualunque. Torn\u00f2 in parlamento nella II legislatura al Senato, dopo essere passato nelle file del Movimento Sociale italiano."}
{"id": "4877458", "revid": "1573940", "url": "https://it.wikipedia.org/wiki?curid=4877458", "title": "Hipposideros sorenseni", "text": "Hipposideros sorenseni () \u00e8 un pipistrello della famiglia degli Ipposideridi endemico dell'isola di Giava.\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 50,16 e 60\u00a0mm, la lunghezza dell'avambraccio tra 55,41 e 60,22\u00a0mm, la lunghezza della coda tra 30,7 e 36,2\u00a0mm, la lunghezza delle orecchie tra 20,16 e 22,78\u00a0mm.\nAspetto.\nLe parti dorsali sono fulve o rossastre con la base dei peli color crema, mentre le parti ventrali sono grigiastre. Le orecchie sono grandi, larghe, triangolari e con una concavit\u00e0 sul bordo posteriore appena sotto la punta. La foglia nasale presenta una porzione anteriore con un piccolo incavo centrale alla base e tre fogliette supplementari sui lati, un setto nasale leggermente rigonfio e con delle pieghe intorno alle narici ben sviluppate, una porzione posteriore di dimensioni moderate, con il margine superiore semicircolare e tre setti che la dividono in quattro celle. Una sacca frontale \u00e8 presente in entrambi i sessi. Le membrane alari sono bruno-nerastre. La coda \u00e8 lunga e si estende leggermente oltre l'ampio uropatagio.\nBiologia.\nComportamento.\nSi rifugia in grandi colonie all'interno di grotte calcaree.\nAlimentazione.\nSi nutre di insetti.\nDistribuzione e habitat.\nQuesta specie \u00e8 conosciuta soltanto in una localit\u00e0 della parte centro-occidentale di Giava.\nVive nelle risaie e piantagioni fino a 1.000 metri di altitudine.\nStato di conservazione.\nLa IUCN Red List, considerato che \u00e8 presente soltanto in una localit\u00e0 dove \u00e8 abbondante e protetto, classifica \"H.sorenseni\" come specie vulnerabile (VU)."}
{"id": "4877460", "revid": "1573940", "url": "https://it.wikipedia.org/wiki?curid=4877460", "title": "Hipposideros speoris", "text": "Hipposideros speoris () \u00e8 un pipistrello della famiglia degli Ipposideridi diffuso nel Subcontinente indiano.\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 46 e 62\u00a0mm, la lunghezza dell'avambraccio tra 45,6 e 54\u00a0mm, la lunghezza della coda tra 20 e 29\u00a0mm, la lunghezza del piede tra 7 e 11\u00a0mm, la lunghezza delle orecchie tra 12,5 e 19\u00a0mm.\nAspetto.\nLe parti dorsali sono marroni con la base dei peli bianca, mentre le parti ventrali sono pi\u00f9 chiare. Alcuni individui sono completamente grigi. Le orecchie sono grandi, larghe, triangolari e con una concavit\u00e0 sul bordo posteriore appena sotto la punta. La foglia nasale presenta una porzione anteriore con un incavo centrale sul bordo inferiore poco profondo e con tre fogliette supplementari su ogni lato, un setto nasale largo e con delle alette intorno alle narici ben sviluppate, una porzione intermedia leggermente concava sul bordo superiore, una porzione posteriore con il margine superiore semi-circolare e con tre setti longitudinali che la dividono in quattro celle. Una sacca frontale \u00e8 presente nei maschi, sostituita da un ciuffo di peli nelle femmine. La coda \u00e8 lunga e si estende leggermente oltre l'ampio uropatagio. Il primo premolare superiore \u00e8 piccolo e situato fuori la linea alveolare.\nBiologia.\nComportamento.\nSi rifugia in colonie fino a diverse centinaia di individui all'interno di grotte, cantine, vecchie fortezze, palazzi, sotto i ponti, in edifici abbandonati, templi e gallerie. L'attivit\u00e0 predatoria inizia una decina di minuti dopo il tramonto. Il suo volo \u00e8 lento e basso.\nAlimentazione.\nSi nutre di insetti come coleotteri, ditteri e zanzare catturati in prossimit\u00e0 del suolo.\nRiproduzione.\nDanno alla luce un piccolo alla volta l'anno dopo una gestazione di 135-140 giorni.\nDistribuzione e habitat.\nQuesta specie \u00e8 diffusa negli stati indiani dell'Andhra Pradesh, Gujarat, Karnataka, Kerala, Maharashtra, Orissa, Tamil Nadu, Uttarakhand e nello Sri Lanka. Recentemente \u00e8 stato registrato anche presso Pyay, Myanmar\nVive in diversi tipi di habitat, dalle pianure aride alle foreste collinari fino a 1.385 metri di altitudine.\nStato di conservazione.\nLa IUCN Red List, considerato il vasto areale, la tolleranza a diversi tipi di habitat e la popolazione presumibilmente numerosa, classifica \"H.speoris\" come specie a rischio minimo (LC)."}
{"id": "4877461", "revid": "1573940", "url": "https://it.wikipedia.org/wiki?curid=4877461", "title": "Hipposideros stenotis", "text": "Hipposideros stenotis () \u00e8 un pipistrello della famiglia degli Ipposideridi endemico dell'Australia.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 40 e 46\u00a0mm, la lunghezza dell'avambraccio tra 42 e 46\u00a0mm, la lunghezza delle orecchie tra 17 e 21\u00a0mm e un peso fino a 6,4\u00a0g.\nAspetto.\nLe parti dorsali sono marroni, mentre le parti ventrali sono leggermente pi\u00f9 chiare. Le orecchie sono molto lunghe, strette, ricoperte di peli alla base e con una concavit\u00e0 molto accentuata sul bordo posteriore appena sotto l'estremit\u00e0 appuntita. La foglia nasale presenta una porzione anteriore con un incavo al centro del bordo inferiore e due fogliette supplementari su ogni lato, un setto nasale stretto, una porzione intermedia con una grossa protuberanza al centro, una porzione posteriore elevata, con il margine superiore semi-circolare sormontato da una proiezione verticale e con tre setti longitudinali che la dividono in quattro celle. La coda \u00e8 lunga e si estende leggermente oltre l'ampio uropatagio. \nEcolocazione.\nEmette ultrasuoni ad alto ciclo di lavoro sotto forma di impulsi a frequenza costante di 102-106 kHz.\nBiologia.\nComportamento.\nSi rifugia singolarmente o in coppia all'interno di grotte superficiali, tra ammassi rocciosi e miniere abbandonate.\nAlimentazione.\nSi nutre di insetti catturati nella bassa vegetazione.\nRiproduzione.\nDanno alla luce un piccolo tra ottobre e gennaio.\nDistribuzione e habitat.\nQuesta specie \u00e8 diffusa nella parte settentrionale degli stati australiani dell'Australia occidentale e del Territorio del Nord, nella parte nord-occidentale del Queensland e su alcune isole costiere, incluse le Boulanger, Bathurst, Bongaree e Koolan.\nVive nelle foreste pluviali, nei boschi di eucalipto e nelle macchie di spinifex.\nStato di conservazione.\nLa IUCN Red List, considerato il vasto areale e sebbene sia stato raccolto poche volte, classifica \"H.stenotis\" come specie a rischio minimo (LC)."}
{"id": "4877462", "revid": "1573940", "url": "https://it.wikipedia.org/wiki?curid=4877462", "title": "Hipposideros sumbae", "text": "Hipposideros sumbae () \u00e8 un pipistrello della famiglia degli Ipposideridi endemico dell'Indonesia\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 47,67 e 58,97\u00a0mm, la lunghezza dell'avambraccio tra 49,86 e 57,05\u00a0mm, la lunghezza della coda tra 245 e 32,55\u00a0mm, la lunghezza delle orecchie tra 19,11 e 23,77\u00a0mm.\nAspetto.\nLe parti dorsali sono fulve o rossastre con la base dei peli color crema, la groppa \u00e8 bruno-nerastre, mentre le parti ventrali sono grigiastre. Le orecchie sono grandi, larghe, triangolari e con una concavit\u00e0 sul bordo posteriore appena sotto la punta. La foglia nasale presenta una porzione anteriore con un piccolo incavo centrale alla base e tre fogliette supplementari sui lati, un setto nasale leggermente rigonfio e con delle pieghe intorno alle narici ben sviluppate, una porzione posteriore di dimensioni moderate, con il margine superiore semicircolare e tre setti che la dividono in quattro celle. Una sacca frontale \u00e8 presente in entrambi i sessi. Le membrane alari sono bruno-nerastre. La coda \u00e8 lunga e si estende leggermente oltre l'ampio uropatagio. \nEcolocazione.\nEmette ultrasuoni ad alto ciclo di lavoro sotto forma di impulsi di breve durata a frequenza costante di 103-106 kHz.\nBiologia.\nComportamento.\nSi rifugia in grandi colonie all'interno di grotte e sotto i tetti delle case. \nAlimentazione.\nSi nutre di insetti. Non \u00e8 dipendente da fonti d'acqua.\nDistribuzione e habitat.\nQuesta specie \u00e8 diffusa sulle isole indonesiane di Nusa Tenggara da Sumba a Flores.\nVive fino a 1.000 metri di altitudine.\nTassonomia.\nSono state riconosciute 4 sottospecie:\nStato di conservazione.\nLa IUCN Red List, considerato il vasto areale e l'abbondanza, classifica \"H.sumbae\" come specie a rischio minimo (LC)."}
{"id": "4877463", "revid": "22475", "url": "https://it.wikipedia.org/wiki?curid=4877463", "title": "Hipposideros turpis", "text": "Hipposideros turpis () \u00e8 un pipistrello della famiglia degli Ipposideridi diffuso nell'Ecozona orientale e in Giappone.\nDescrizione.\nDimensioni.\nPipistrello di grandi dimensioni, con la lunghezza della testa e del corpo tra 66 e 88\u00a0mm, la lunghezza dell'avambraccio tra 66 e 81\u00a0mm, la lunghezza della coda tra 44 e 59\u00a0mm, la lunghezza del piede tra 13 e 18\u00a0mm, la lunghezza delle orecchie tra 26 e 34\u00a0mm e un peso fino a 34\u00a0g.\nAspetto.\nLe parti dorsali variano dal bruno-rossastro scuro al giallo dorato con la base dei peli pi\u00f9 chiara, mentre le parti ventrali sono pi\u00f9 chiare. Le orecchie sono grandi, larghe e con una concavit\u00e0 sul bordo posteriore appena sotto la punta arrotondata. La foglia nasale presenta una porzione anteriore priva di un incavo centrale e con tre fogliette supplementari su ogni lato, delle quali la pi\u00f9 esterna \u00e8 distintamente pi\u00f9 piccola delle altre, un setto nasale non eccessivamente rigonfio, una porzione intermedia con un processo centrale ben sviluppato, ricoperta di numerose vibrisse e con la superficie superiore ondulata, una porzione posteriore con tre setti che la dividono in quattro celle indistinte. Dietro la foglia nasale sopra ogni occhio \u00e8 presente una grossa massa carnosa. Nei maschi \u00e8 inoltre presente una fossetta frontale dalla quale fuoriesce un ciuffo di peli nerastri. La coda \u00e8 lunga e si estende leggermente oltre l'ampio uropatagio. Il primo premolare superiore \u00e8 piccolo e situato fuori la linea alveolare.\nBiologia.\nComportamento.\nSi rifugia in colonie fino a 1.000 individui all'interno di grotte, particolarmente carsiche in Indocina.\nAlimentazione.\nSi nutre di insetti.\nDistribuzione e habitat.\nQuesta specie \u00e8 diffusa in maniera discontinua nella Thailandia peninsulare, Vietnam settentrionale e nelle Isole Ryukyu. Probabilmente \u00e8 presente anche nella provincia cinese meridionale dello Yunnan.\nVive nelle foreste secondarie.\nTassonomia.\nSono state riconosciute 4 sottospecie:\nStato di conservazione.\nLa IUCN Red List, considerato l'areale limitato e seriamente frammentato e il declino nell'estensione e nella qualit\u00e0 del proprio habitat, classifica \"H.turpis\" come specie prossima alla minaccia (NT)."}
{"id": "4877464", "revid": "1573940", "url": "https://it.wikipedia.org/wiki?curid=4877464", "title": "Hipposideros wollastoni", "text": "Hipposideros wollastoni () \u00e8 un pipistrello della famiglia degli Ipposideridi endemico della Nuova Guinea.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 40,8 e 45,3\u00a0mm, la lunghezza dell'avambraccio tra 40,4 e 52\u00a0mm, la lunghezza della coda tra 23,3 e 31\u00a0mm, la lunghezza del piede tra 7 e 8,1\u00a0mm, la lunghezza delle orecchie tra 14,3 e 20\u00a0mm e un peso fino a 8\u00a0g.\nAspetto.\nLa pelliccia \u00e8 lunga e setosa. Le parti dorsali variano dal bruno-grigiastro al nerastro, mentre le parti ventrali sono bruno-grigiastre chiare. Le orecchie sono lunghe, strette e con una concavit\u00e0 sul bordo posteriore appena sotto l'estremit\u00e0 appuntita. La foglia nasale presenta una porzione anteriore larga, con due fogliette supplementari su ogni lato, una porzione posteriore alta, con il margine superiore semi-circolare e con una foglietta supplementare dietro di essa, caratteristica unica nel genere. Le membrane alari sono marroni scure. La coda \u00e8 lunga e si estende leggermente oltre l'ampio uropatagio.\nBiologia.\nComportamento.\nSi rifugia all'interno di grotte umide o con presenza di acqua.\nAlimentazione.\nSi nutre di insetti.\nDistribuzione e habitat.\nQuesta specie \u00e8 conosciuta soltanto in Nuova Guinea.\nVive nelle foreste tra 30 e 1.600 metri di altitudine. Sopra i 1.400 metri \u00e8 presente prevalentemente in querceti.\nTassonomia.\nSono state riconosciute 3 sottospecie:\nStato di conservazione.\nLa IUCN Red List, considerato il vasto areale e la tolleranza a diversi tipi di habitat, classifica \"H.wollastoni\" come specie a rischio minimo (LC)."}
{"id": "4877465", "revid": "716642", "url": "https://it.wikipedia.org/wiki?curid=4877465", "title": "Emile Paul Tendeng", "text": "Caratteristiche tecniche.\nPu\u00f2 giocare come esterno destro di centrocampo o come seconda punta; in patria ha ricevuto il soprannome \"Zola\".\nCarriera.\nClub.\nFino al 2013 ha giocato nella massima serie senegalese nel Casa Sports Football Club, con cui ha anche vinto un campionato ed una coppa nazionale ed ha giocato una partita nella CAF Champions League. In seguito \u00e8 passato al Vaslui, con cui ha giocato 6 partite, 2 delle quali da titolare, senza segnare nella massima serie rumena; a fine stagione \u00e8 poi tornato al Casa Sport. Nel febbraio 2016 ha firmato un contratto biennale con la squadra finlandese dell'Ilves.\nNazionale.\nNel 2011 ha giocato 5 partite nel Campionato africano Under-23, al termine del quale la sua Nazionale ha ottenuto la qualificazione per i Giochi Olimpici di Londra 2012; nello stesso anno ha anche giocato una partita con l'Under-20 contro i pari et\u00e0 dell'Egitto. In seguito ha anche giocato una partita amichevole con la Nazionale maggiore senegalese."}
{"id": "4877475", "revid": "1573940", "url": "https://it.wikipedia.org/wiki?curid=4877475", "title": "Lonchophylla peracchii", "text": "Lonchophylla peracchii () \u00e8 un pipistrello della famiglia dei Fillostomidi endemico del Brasile.\nDescrizione.\nDimensioni.\nPipistrello di piccole dimensioni, con la lunghezza dell'avambraccio tra 34,5 e 36,9\u00a0mm.\nAspetto.\nLa pelliccia \u00e8 lunga e setosa. Le parti dorsali sono brunastre, mentre le parti ventrali sono pi\u00f9 chiare. Il muso \u00e8 lungo, con il labbro inferiore attraversato da un profondo solco longitudinale contornato da due cuscinetti carnosi e che si estende ben oltre quello superiore. La foglia nasale \u00e8 lanceolata, ben sviluppata e con la porzione anteriore saldata al labbro superiore. Le orecchie sono corte, triangolari, strette in punta e ben separate tra loro. Il trago \u00e8 corto, spatolato e con l'estremit\u00e0 arrotondata. Le membrane alari sono marroni e attaccate posteriormente sulle caviglie. La coda \u00e8 corta e fuoriesce con l'estremit\u00e0 dalla superficie dorsale delluropatagio. Il calcar \u00e8 pi\u00f9 corto del piede.\nBiologia.\nAlimentazione.\nSi nutre di nettare e polline.\nRiproduzione.\nFemmine in uno stato avanzato di gravidanza sono state catturate nel mese di dicembre nello stato di Rio de Janeiro.\nDistribuzione e habitat.\nQuesta specie \u00e8 conosciuta soltanto negli stati brasiliani sud-orientali di San Paolo, Esp\u00edrito Santo, Rio de Janeiro e Bahia.\nVive nelle foreste atlantiche.\nStato di conservazione.\nQuesta specie, essendo stata scoperta solo recentemente, non \u00e8 stata sottoposta ancora a nessun criterio di conservazione."}
{"id": "4877476", "revid": "118881232", "url": "https://it.wikipedia.org/wiki?curid=4877476", "title": "I fuorusciti di Firenze", "text": "I fuorusciti di Firenze \u00e8 un'opera in due atti di Ferdinando Pa\u00ebr, su libretto di Angelo Anelli. La prima rappresentazione ebbe luogo il 27 novembre 1802 all'Hoftheater di Dresda.\nTrama.\nLa scena \u00e8 in una foresta nelle montagne toscane, e in un antico castello.\nIl bandito Uberto tiene prigioniera Isabella, e suo marito Edoardo tenta invano di salvarla. Alla fine si scopre che Isabella \u00e8 la figlia di Uberto."}
{"id": "4877477", "revid": "1573940", "url": "https://it.wikipedia.org/wiki?curid=4877477", "title": "Rhinolophus kahuzi", "text": "Rhinolophus kahuzi () \u00e8 un pipistrello della famiglia dei Rinolofidi endemico della Repubblica Democratica del Congo.\nDescrizione.\nDimensioni.\nPipistrello di piccole dimensioni, con la lunghezza della testa e del corpo di 57\u00a0mm, la lunghezza dell'avambraccio di 54,5\u00a0mm, la lunghezza della coda di 24,1\u00a0mm, la lunghezza delle orecchie di 34,5\u00a0mm e un peso fino a 13\u00a0g.\nAspetto.\nLa pelliccia \u00e8 lunga e alquanto lanosa. Le parti dorsali sono bruno-grigiastre scure, mentre le parti ventrali sono leggermente pi\u00f9 chiare e grigiastre. Le orecchie sono grandi, con circa 11 pieghe cutanee nella parte interna del padiglione auricolare. La foglia nasale presenta una lancetta triangolare con la punta stretta, un processo connettivo poco sviluppato e una sella con l'estremit\u00e0 larga ed arrotondata. La porzione anteriore presenta un profondo incavo centrale alla base inferiore, una foglietta supplementare poco sviluppata dietro di essa ed \u00e8 densamente ricoperta di peli. Le membrane alari sono bruno-grigiastre scure. La coda \u00e8 lunga ed inclusa completamente nell'ampio uropatagio.\nBiologia.\nAlimentazione.\nSi nutre di insetti.\nDistribuzione e habitat.\nQuesta specie \u00e8 conosciuta soltanto attraverso un maschio sub-adulto catturato nel 2007 sul Monte Kahuzi, nella Repubblica Democratica del Congo orientale.\nVive nelle foreste miste di \"Afrocarpus\" e \"Nuxia\" a circa 2.600 metri di altitudine.\nStato di conservazione.\nQuesta specie, essendo stata scoperta solo recentemente, non \u00e8 stata sottoposta ancora a nessun criterio di conservazione."}
{"id": "4877478", "revid": "111373", "url": "https://it.wikipedia.org/wiki?curid=4877478", "title": "Automotrice FER ALe 054", "text": ""}
{"id": "4877479", "revid": "111373", "url": "https://it.wikipedia.org/wiki?curid=4877479", "title": "Automotrice FER ALe 228", "text": ""}
{"id": "4877481", "revid": "1573940", "url": "https://it.wikipedia.org/wiki?curid=4877481", "title": "Rhinolophus willardi", "text": "Rhinolophus willardi () \u00e8 un pipistrello della famiglia dei Rinolofidi endemico della Repubblica Democratica del Congo.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 61 e 73\u00a0mm, la lunghezza dell'avambraccio tra 49,7 e 51,5\u00a0mm, la lunghezza della coda tra 22 e 26\u00a0mm, la lunghezza delle orecchie tra 24,2 e 29\u00a0mm e un peso fino a 16\u00a0g.\nAspetto.\nLa pelliccia \u00e8 lunga e lanosa. Le parti dorsali sono bruno-grigiastre, mentre le parti ventrali sono pi\u00f9 grigiastre e brillanti. Le orecchie sono grandi, con circa 12 pieghe cutanee nella parte interna del padiglione auricolare. La foglia nasale presenta \u00e8 grigio scura, \u00e8 densamente ricoperta di peli ed ha un processo connettivo poco sviluppato. La porzione anteriore presenta un incavo al centro del bordo inferiore ed una foglietta supplementare dietro di essa. Le membrane alari sono bruno-grigiastre scure. La coda \u00e8 lunga ed inclusa completamente nell'ampio uropatagio.\nDistribuzione e habitat.\nQuesta specie \u00e8 diffusa sulle sponde occidentali del Lago Tanganika, nella Repubblica Democratica del Congo orientale.\nVive nelle foreste a circa 1.880 metri di altitudine.\nStato di conservazione.\nQuesta specie, essendo stata scoperta solo recentemente, non \u00e8 stata sottoposta ancora a nessun criterio di conservazione."}
{"id": "4877482", "revid": "1573940", "url": "https://it.wikipedia.org/wiki?curid=4877482", "title": "Saccolaimus peli", "text": "Saccolaimus peli () \u00e8 un pipistrello della famiglia degli Emballonuridi diffuso nell'Africa subsahariana.\nDescrizione.\nDimensioni.\nPipistrello di grandi dimensioni, con la lunghezza totale tra 132 e 165\u00a0mm, la lunghezza dell'avambraccio tra 87 e 95\u00a0mm, la lunghezza della coda tra 26 e 42\u00a0mm, la lunghezza del piede tra 21 e 27\u00a0mm, la lunghezza delle orecchie tra 22 e 27\u00a0mm e un peso fino a 114\u00a0g.\nAspetto.\nLa pelliccia \u00e8 corta, densa e setosa. Le parti dorsali sono solitamente nerastre, alcuni individui sono bruno-rossastri oppure brizzolati, mentre le parti ventrali sono alquanto pi\u00f9 chiare. La testa \u00e8 relativamente piatta e triangolare, il muso \u00e8 conico, ricoperto di minuscoli peli, con una prominente sacca golare con l'apertura anteriore e una ghiandola sottocutanea nei maschi, mentre nelle femmine \u00e8 ridotta ad una piega rudimentale. Gli occhi sono relativamente grandi. Le orecchie sono relativamente corte, triangolari, carnose, con la punta rivolta all'indietro, il bordo anteriore quasi diritto e quello posteriore convesso. Il trago \u00e8 corto, largo, spatolato e con un evidente incavo alla base posteriore. L'antitrago \u00e8 grande, lungo, arrotondato e si estende fino all'angolo posteriore della bocca. Le membrane alari sono nere, lunghe, strette ed ispessite. Sono privi delle sacche alari davanti al gomito. La coda \u00e8 lunga e fuoriesce dall'uropatagio a circa met\u00e0 della sua lunghezza. Il calcar \u00e8 lungo. \nEcolocazione.\nEmette ultrasuoni sotto forma di impulsi multi-armonici a frequenza quasi costante. I suoni a frequenze pi\u00f9 basse sono udibili anche dall'uomo e possono essere confusi con richiami sociali.\nBiologia.\nComportamento.\nSi rifugia nelle cavit\u00e0 di grossi alberi o tra le fronde di palme del genere \"Borassus\". I maschi tendono a rimanere solitari. \nAlimentazione.\nSi nutre di insetti catturati in spazi aperti a circa 5-15 metri dal suolo. Solitamente preda in gruppi di 2-4 individui.\nRiproduzione.\nDanno alla luce un piccolo alla volta probabilmente due volte l'anno. Femmine gravide sono state osservate a giugno, luglio e dicembre.\nDistribuzione e habitat.\nQuesta specie \u00e8 diffusa in Guinea meridionale, Liberia, Costa d'Avorio, Ghana e Nigeria meridionali, Rio Muni, Bioko, Camerun occidentale, Gabon settentrionale, Congo nord-occidentale, Repubblica Democratica del Congo, Uganda e Kenya occidentali, Angola centro-orientale.\nVive nelle foreste tropicali, foreste di palude, mangrovie, foreste montane e talvolta in boschi di miombo.\nStato di conservazione.\nLa IUCN Red List, considerato il vasto areale e la popolazione presumibilmente numerosa, classifica \"S.peli\" come specie a rischio minimo (LC)."}
{"id": "4877484", "revid": "1573940", "url": "https://it.wikipedia.org/wiki?curid=4877484", "title": "Saccopteryx antioquensis", "text": "Saccopteryx antioquensis () \u00e8 un pipistrello della famiglia degli Emballonuridi endemico della Colombia.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 40 e 44\u00a0mm, la lunghezza dell'avambraccio tra 36,2 e 38\u00a0mm, la lunghezza della coda tra 10 e 12\u00a0mm, la lunghezza del piede tra 7 e 8\u00a0mm, la lunghezza delle orecchie tra 11 e 13\u00a0mm e un peso fino a 5\u00a0g.\nAspetto.\nLa pelliccia \u00e8 lunga, densa e lanosa. Le parti dorsali sono nerastre, marroni o bruno-fulve, senza alcuna striscia dorsale, mentre le parti ventrali sono pi\u00f9 chiare con la base dei peli scura. Il muso \u00e8 appuntito, con il labbro superiore che si estende leggermente oltre quello inferiore, le narici sono ravvicinate, si aprono frontalmente e sono separate da un solco verticale. Gli occhi sono relativamente grandi. Le orecchie sono corte, strette, ben separate tra loro, arrotondate, rivolte all'indietro e con una concavit\u00e0 sul bordo esterno appena sotto l'estremit\u00e0 arrotondata. Il trago \u00e8 stretto, diritto, con l'estremit\u00e0 arrotondata e un piccolo lobo triangolare alla base posteriore. Le ali sono nerastre ed attaccate posteriormente alla base dei metatarsi. \u00c8 presente una sacca ghiandolare tra l'avambraccio \u00e8 il primo metacarpo con l'apertura anteriore, ben sviluppata nei maschi, pi\u00f9 rudimentale nelle femmine. La coda \u00e8 lunga e fuoriesce dall'uropatagio, il quale \u00e8 ricoperto di peli nella parte iniziale, a circa met\u00e0 della sua lunghezza. Il calcar \u00e8 lungo.\nBiologia.\nComportamento.\nGli unici esemplari conosciuti sono stati catturati su di una parete all'interno di una chiesa.\nAlimentazione.\nSi nutre di insetti.\nDistribuzione e habitat.\nQuesta specie \u00e8 conosciuta soltanto nel distretto di Antioquia, nella parte nord-orientale della Colombia.\nVive nelle foreste umide tropicali tra 650 e 1.200 metri di altitudine.\nStato di conservazione.\nLa IUCN Red List, considerato che ci sono ancora poche informazioni circa il suo areale, lo stato della popolazione, le minacce e i requisiti ecologici, classifica \"S.antioquensis\" come specie con dati insufficienti (DD)."}
{"id": "4877485", "revid": "1573940", "url": "https://it.wikipedia.org/wiki?curid=4877485", "title": "Saccopteryx gymnura", "text": "Saccopteryx gymnura () \u00e8 un pipistrello della famiglia degli Emballonuridi diffuso nell'America meridionale.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 39 e 41\u00a0mm, la lunghezza dell'avambraccio tra 34 e 35,3\u00a0mm, la lunghezza della coda tra 9 e 14,5\u00a0mm, la lunghezza del piede tra 5,5 e 6\u00a0mm, la lunghezza delle orecchie tra 11,5 e 13\u00a0mm e un peso fino a 3,5\u00a0g.\nAspetto.\nLa pelliccia \u00e8 soffice, densa e si estende sulle membrane alari fino all'altezza dei gomiti e delle ginocchia. Le parti dorsali sono marroni scure con due strisce dorsali pi\u00f9 chiare poco visibili e spesso assenti che si estendono dalle spalle fino alla groppa, mentre le parti ventrali sono leggermente pi\u00f9 chiare. Il muso \u00e8 appuntito, con il labbro superiore che si estende leggermente oltre quello inferiore, le narici sono ravvicinate, si aprono frontalmente e sono separate da un solco verticale. Gli occhi sono relativamente grandi. Le orecchie sono corte, strette, ben separate tra loro, arrotondate, rivolte all'indietro e con una concavit\u00e0 sul bordo esterno appena sotto l'estremit\u00e0 arrotondata. Il trago \u00e8 stretto, diritto e con l'estremit\u00e0 arrotondata. Le membrane alari sono nerastre e attaccate posteriormente alla base dei metatarsi. \u00c8 presente una sacca ghiandolare tra l'avambraccio \u00e8 il primo metacarpo con l'apertura anteriore, ben sviluppata nei maschi, pi\u00f9 rudimentale nelle femmine. La coda \u00e8 lunga e fuoriesce dall'uropatagio a circa met\u00e0 della sua lunghezza. Il calcar \u00e8 lungo.\nBiologia.\nAlimentazione.\nSi nutre di insetti volanti.\nRiproduzione.\nUna femmina gravida con un embrione \u00e8 stata catturata nel mese di luglio in Guyana.\nDistribuzione e habitat.\nQuesta specie \u00e8 diffusa in Guyana, Suriname, Guyana francese e nello stato brasiliano settentrionale di Par\u00e1.\nVive nelle foreste tropicali umide.\nStato di conservazione.\nLa IUCN Red List, poich\u00e9 non \u00e8 noto se il suo areale sia continuo o frammentato, classifica \"S.gymnura\" come specie con dati insufficienti (DD)."}
{"id": "4877487", "revid": "1573940", "url": "https://it.wikipedia.org/wiki?curid=4877487", "title": "Saccopteryx leptura", "text": "Saccopteryx leptura () \u00e8 un pipistrello della famiglia degli Emballonuridi diffuso nel Continente americano.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 38 e 51\u00a0mm, la lunghezza dell'avambraccio tra 37 e 43\u00a0mm, la lunghezza della coda tra 9 e 19\u00a0mm, la lunghezza del piede tra 6 e 10\u00a0mm, la lunghezza delle orecchie tra 12 e 15\u00a0mm e un peso fino a 6\u00a0g.\nAspetto.\nLa pelliccia \u00e8 soffice, densa e si estende sulle membrane alari fino all'altezza dei gomiti e delle ginocchia. Le parti dorsali sono marroni scure, con due strisce biancastre che si estendono dalle spalle fino alla groppa, mentre le parti ventrali sono leggermente pi\u00f9 chiare. Il muso \u00e8 appuntito, con il labbro superiore che si estende leggermente oltre quello inferiore, le narici sono ravvicinate, si aprono frontalmente e sono separate da un solco verticale. Gli occhi sono relativamente grandi. Le orecchie sono corte, strette, ben separate tra loro, arrotondate, rivolte all'indietro e con una concavit\u00e0 sul bordo esterno appena sotto l'estremit\u00e0 arrotondata. Il trago \u00e8 stretto, diritto, con l'estremit\u00e0 arrotondata e un piccolo lobo triangolare alla base posteriore. Le membrane alari sono bruno-nerastre e attaccate posteriormente sulle caviglie. \u00c8 presente una sacca ghiandolare tra l'avambraccio \u00e8 il primo metacarpo con l'apertura anteriore, ben sviluppata nei maschi, pi\u00f9 rudimentale nelle femmine. La coda \u00e8 lunga e fuoriesce dall'uropatagio a circa met\u00e0 della sua lunghezza. Il calcar \u00e8 lungo. Il cariotipo \u00e8 2n=38 FNa=38.\nEcolocazione.\nEmette ultrasuoni sotto forma di impulsi a frequenza di 45\u201395\u00a0kHz con massima energia a 55\u201360\u00a0kHz.\nBiologia.\nComportamento.\nSi rifugia in gruppi di 1-9 individui, solitamente un paio di adulti con i loro piccoli, nelle cavit\u00e0 degli alberi e tra le giunzioni di grossi rami con i tronchi. Ogni gruppo difende il proprio territorio di caccia dai vicini. L'attivit\u00e0 predatoria inizia presto la sera ed avviene sotto la volta forestale, per spostarsi successivamente sopra di essa al giungere del buio.\nAlimentazione.\nSi nutre di insetti, incluse le falene.\nRiproduzione.\nFemmine gravide sono state catturate in Per\u00f9 a ottobre e dicembre. Danno alla luce un piccolo alla volta al culmine della stagione delle piogge e successivamente tra ottobre e novembre.\nDistribuzione e habitat.\nQuesta specie \u00e8 diffusa nello stato messicano del Chiapas, Belize, Guatemala, Honduras, El Salvador, Nicaragua, Costa Rica, Panama, Colombia, Venezuela, Guyana, Suriname, Guyana francese; Ecuador e Per\u00f9 orientali, Brasile, Bolivia settentrionale e sulle isole di Margarita e Trinidad.\nVive nelle foreste sempreverdi e decidue fino a 500 metri di altitudine.\nStato di conservazione.\nLa IUCN Red List, considerato il vasto areale, la tolleranza a diversi tipi di habitat e la popolazione presumibilmente numerosa, classifica \"S.leptura\" come specie a rischio minimo (LC)."}
{"id": "4877488", "revid": "1573940", "url": "https://it.wikipedia.org/wiki?curid=4877488", "title": "Taphozous hildegardeae", "text": "Taphozous hildegardeae () \u00e8 un pipistrello della famiglia degli Emballonuridi diffuso nell'Africa orientale.\nDescrizione.\nDimensioni.\nPipistrello di medie dimensioni, con la lunghezza totale tra 101 e 113\u00a0mm, la lunghezza dell'avambraccio tra 63 e 68\u00a0mm, la lunghezza della coda tra 20 e 29\u00a0mm, la lunghezza del piede tra 11 e 14\u00a0mm, la lunghezza delle orecchie tra 18 e 22\u00a0mm e un peso fino a 27\u00a0g.\nAspetto.\nLa pelliccia \u00e8 corta e densa. Le parti dorsali sono bruno-grigiastre con la base dei peli bianca, mentre le parti ventrali sono bianche. La testa \u00e8 relativamente piatta e triangolare, il muso \u00e8 conico, privo di peli, con una profonda depressione tra gli occhi e con una sacca golare ricoperta di peli nerastri, ben sviluppata nei maschi e rudimentale nelle femmine. Sul labbro inferiore \u00e8 presente un solco longitudinale superficiale. Gli occhi sono relativamente grandi. Le orecchie sono triangolari con la punta smussata, rivolte all'indietro, separate tra loro, con diverse pieghe sulla superficie interna del padiglione auricolare e delle papille lungo il bordo posteriore inferiore. Il trago \u00e8 corto, largo, con l'estremit\u00e0 ampia e un piccolo lobo alla base posteriore, mentre l'antitrago \u00e8 grande, lungo e si estende fino all'angolo posteriore della bocca. Le membrane alari sono lunghe, strette, chiare e con una colorazione brunastra vicino al corpo. Una sacca ghiandolare \u00e8 presente in entrambi i sessi tra l'avambraccio e il primo metacarpo. La coda \u00e8 lunga e fuoriesce dall'uropatagio a circa met\u00e0 della sua lunghezza. Il calcar \u00e8 lungo.\nBiologia.\nComportamento.\nSi rifugia all'interno di grotte dove forma colonie numerose di 100-2.000 individui di entrambi i sessi. Il volo \u00e8 rapido ed agile, ma poco manovrato.\nAlimentazione.\nSi nutre di insetti, particolarmente lepidotteri e ortotteri, catturati sopra la volta forestale o in spazi aperti.\nRiproduzione.\nDanno alla luce un piccolo alla volta alla fine di dicembre, dopo una gestazione di 140 giorni.\nDistribuzione e habitat.\nQuesta specie \u00e8 diffusa nel Kenya sud-orientale e nella Tanzania nord-orientale. Probabilmente \u00e8 presente anche a Zanzibar.\nVive nelle foreste costiere.\nStato di conservazione.\nLa IUCN Red List, considerato l'areale limitato e seriamente frammentato, il declino nell'estensione e nella qualit\u00e0 dell'habitat forestale, classifica \"T.hildegardeae\" come specie vulnerabile (VU)."}
{"id": "4877489", "revid": "1573940", "url": "https://it.wikipedia.org/wiki?curid=4877489", "title": "Taphozous nudiventris", "text": "Il pipistrello delle tombe dal ventre nudo (Taphozous nudiventris ) \u00e8 un pipistrello della famiglia degli Emballonuridi diffuso in Africa e nel Medio Oriente.\nDescrizione.\nDimensioni.\nPipistrello di grandi dimensioni, con la lunghezza totale tra 110 e 132\u00a0mm, la lunghezza dell'avambraccio tra 67 e 79\u00a0mm, la lunghezza della coda tra 20 e 37\u00a0mm, la lunghezza del piede tra 11 e 18\u00a0mm, la lunghezza delle orecchie tra 16 e 25\u00a0mm e un peso fino a 40\u00a0g.\nAspetto.\nLa pelliccia \u00e8 corta e liscia, la groppa e il basso ventre sono interamente privi di peli. Le parti dorsali sono bruno-rossastre scure, bruno-grigiastre o marroni scure, con la base grigio chiara o giallastra, mentre le parti ventrali sono pi\u00f9 chiare. La testa \u00e8 relativamente piatta e triangolare, il muso \u00e8 conico, privo di peli e con una sacca golare ben sviluppata nei maschi e ridotta ad una piega rudimentale nelle femmine. Sul labbro inferiore \u00e8 presente un solco longitudinale superficiale. Gli occhi sono relativamente grandi. Le orecchie sono triangolari con la punta smussata, rivolte all'indietro, separate tra loro, con diverse pieghe sulla superficie interna del padiglione auricolare. Il trago \u00e8 corto, largo e con l'estremit\u00e0 leggermente arrotondata, mentre l'antitrago \u00e8 lungo, semi-circolare e si estende quasi fino all'angolo posteriore della bocca. Le membrane alari sono lunghe, strette e marroni scure. Una sacca ghiandolare poco sviluppata \u00e8 presente tra l'avambraccio e il primo metacarpo. La coda \u00e8 lunga e fuoriesce dall'uropatagio a circa met\u00e0 della sua lunghezza. Il calcar \u00e8 lungo. Il cariotipo \u00e8 2n=42 FNa=64.\nEcolocazione.\nEmette ultrasuoni sotto forma di impulsi a frequenza quasi costante di 21-25 kHz e con la presenza di due rilevanti armoniche.\nBiologia.\nComportamento.\nSi rifugia in colonie fino a 2.000 individui nelle strette fessure rocciose, grotte, colline argillose, pozzi, vecchie rovine, moschee e templi dell'antico Egitto, incluso Karnak. Forma vivai di circa 200-1000 femmine. L'attivit\u00e0 predatoria inizia 15 minuti dopo il tramonto. Abile volatore, pu\u00f2 coprire distanze notevoli per cacciare. Durante i periodi pi\u00f9 freddi alcune popolazioni entrano in ibernazione, altre migrano in zone pi\u00f9 temperate ed altre ancora accumulano grasso corporeo.\nAlimentazione.\nSi nutre di insetti come coleotteri, falene, cavallette, blatte, grilli e formiche volanti catturati ad oltre 100 metri di quota sopra spazi aperti. Diventa particolarmente abbondante nei periodi in quale le falene invadono i campi di cotone in Palestina durante i mesi di luglio ed agosto.\nRiproduzione.\nDanno alla luce un piccolo alla volta tra met\u00e0 aprile e fine maggio. Dopo essersi accoppiati tra settembre ed ottobre, le femmine trattengono lo sperma e ritardano la fertilizzazione durante il periodo invernale.\nDistribuzione e habitat.\nQuesta specie \u00e8 diffusa in maniera discontinua nell'Africa settentrionale, nel Medio Oriente, nella Penisola arabica e nel Subcontinente indiano. \u00c8 stato osservato anche nella Birmania centrale.\nVive nelle savane alberate, boscaglie, arbusteti, ambienti semi-desertici, foreste tropicali e sempreverdi umide. Si trova in prossimit\u00e0 di grosse fonti d'acqua.\nTassonomia.\nSono state riconosciute 5 sottospecie:\nStato di conservazione.\nLa IUCN Red List, considerato il vasto areale, la tolleranza alle modifiche ambientali e la popolazione presumibilmente numerosa, classifica \"T.nudiventris\" come specie a rischio minimo (LC)."}
{"id": "4877490", "revid": "1573940", "url": "https://it.wikipedia.org/wiki?curid=4877490", "title": "Taphozous perforatus", "text": "Il pipistrello delle tombe egiziano (Taphozous perforatus ) \u00e8 un pipistrello della famiglia degli Emballonuridi diffuso in Africa, Medio oriente e Subcontinente indiano.\nDescrizione.\nDimensioni.\nPipistrello di medie dimensioni, con la lunghezza totale tra 90 e 112\u00a0mm, la lunghezza dell'avambraccio tra 56 e 67\u00a0mm, la lunghezza della coda tra 19 e 32\u00a0mm, la lunghezza del piede tra 10 e 14\u00a0mm, la lunghezza delle orecchie tra 15 e 21\u00a0mm e un peso fino a 39\u00a0g.\nAspetto.\nLa pelliccia \u00e8 corta, soffice, fine e setosa. Le parti dorsali sono marroni scure, bruno seppia o bruno-grigiastre, con la base dei peli bianca, mentre le parti ventrali sono grigio chiare, bruno-grigiastre chiare o scure. La testa \u00e8 relativamente piatta e triangolare, il muso \u00e8 conico, con una profonda depressione tra gli occhi, privo di peli e con una chiazza di lunghi peli scuri sul mento. \u00c8 privo di sacca golare. Sul labbro inferiore \u00e8 presente un solco longitudinale superficiale. Gli occhi sono relativamente grandi. Le orecchie sono triangolari con la punta smussata, rivolte all'indietro, separate tra loro, con diverse pieghe sulla superficie interna del padiglione auricolare. Il trago \u00e8 corto, largo e con l'estremit\u00e0 leggermente arrotondata, mentre l'antitrago \u00e8 lungo, semi-circolare e si estende quasi fino all'angolo posteriore della bocca. Le membrane alari sono lunghe, strette e bianche o marroni chiare e sono attaccate posteriormente sulla tibia, sopra le caviglie. Una sacca ghiandolare \u00e8 presente tra l'avambraccio e il primo metacarpo. La coda \u00e8 lunga e fuoriesce dall'uropatagio a circa met\u00e0 della sua lunghezza. Il calcar \u00e8 lungo.\nEcolocazione.\nEmette ultrasuoni a ciclo di lavoro basso sotto forma di impulsi di breve durata a frequenze tra 35,4 e 27,3 kHz, con massima energia a 31 kHz. \nBiologia.\nComportamento.\nSi rifugia in gruppi fino a 200 individui all'interno di grotte, fessure rocciose e crepe di vecchi edifici, incluse le piramidi egizie, tombe ed altri monumenti antichi. Spesso si trova molto vicino al suolo.\nAlimentazione.\nSi nutre di falene, termiti, coleotteri e meno frequentemente di grilli, scarabei, formiche e mosche.\nRiproduzione.\nDanno alla luce un piccolo alla volta l'anno. Femmine gravide sono state osservate in aprile in Nigeria e a novembre in Zimbabwe, il che fa supporre che ci siano due cicli riproduttivi differenti legati alla latitudine.\nDistribuzione e habitat.\nQuesta specie \u00e8 diffusa in maniera discontinua in Africa occidentale, nord-orientale ed orientale fino al Botswana, nel vicino oriente, nella Penisola arabica e nel Subcontinente indiano.\nVive nelle savane alberate, boschi di Miombo, foreste paludose e nelle piane alluvionali lungo le sponde del Nilo fino a 200 metri di altitudine.\nTassonomia.\nSono state riconosciute 4 sottospecie:\nStato di conservazione.\nLa IUCN Red List, considerato il vasto areale e la popolazione presumibilmente numerosa, classifica \"T.perforatus\" come specie a rischio minimo (LC)."}
{"id": "4877491", "revid": "339392", "url": "https://it.wikipedia.org/wiki?curid=4877491", "title": "L'indice", "text": ""}
{"id": "4877493", "revid": "339392", "url": "https://it.wikipedia.org/wiki?curid=4877493", "title": "L'Indice", "text": ""}
{"id": "4877494", "revid": "339392", "url": "https://it.wikipedia.org/wiki?curid=4877494", "title": "L'indice dei libri", "text": ""}
{"id": "4877497", "revid": "633073", "url": "https://it.wikipedia.org/wiki?curid=4877497", "title": "Taphozous hildegardae", "text": ""}
{"id": "4877499", "revid": "729019", "url": "https://it.wikipedia.org/wiki?curid=4877499", "title": "100 mm M1944", "text": "Il 100 mm cannone campale M1944 (BS-3) (in russo: \"100-\u043c\u043c \u043f\u043e\u043b\u0435\u0432\u0430\u044f \u043f\u0443\u0448\u043a\u0430 \u043e\u0431\u0440\u0430\u0437\u0446\u0430 1944 \u0433. (\u0411\u0421-3)\") era un cannone campale ed anticarro sovietico, sviluppato alla fine della seconda guerra mondiale.\nStoria.\nIl \"BS-3\" fu sviluppato dall'OKB di V.G. Grabin a partire dal cannone navale B-34. L'arma venne assegnata alle brigate di artiglieria leggera delle armate corazzate, che schieravano 48 ZiS-3 e 20 \"BS-3\". Alcuni cannoni furono assegnati anche all'artiglieria di corpo d'armata.\nQuesta potente arma fu impiegata con successo contro i carri armati pesanti coevi, come i Tiger I, i Panzer V Panther e Tiger II. Fu anche usato come cannone campale: anche se era meno potente del 122 mm M1931/37 (A-19) e sparava un proietto pi\u00f9 leggero, rispetto a questo era pi\u00f9 mobile ed aveva una maggiore cadenza di tiro.\nIl cannone rimase in servizio come cannone controcarro nell'Armata rossa fino agli anni cinquanta, venendo poi rimpiazzato dal 100 mm T-12 e dall'85 mm D-48. Passati in riserva, sono stati impiegati ruoli statici di seconda linea: gli ultimi 12 \"BS-3\", in carico alla 18\u00aa Divisione mitragliatrici-artiglieria nelle isole Kurili, sono ancora in servizio in funzione anti-sbarco ed anti-nave. Il cannone fu venduto a molti paesi dell'orbita sovietica ed in alcuni di essi \u00e8 ancora in servizio. Il traino veniva effettuato con i trattori d'artiglieria AT-P e MT-LB."}
{"id": "4877508", "revid": "64437906", "url": "https://it.wikipedia.org/wiki?curid=4877508", "title": "Indice dei Libri Proibiti", "text": ""}
{"id": "4877510", "revid": "633073", "url": "https://it.wikipedia.org/wiki?curid=4877510", "title": "Hipposideros khaokhoayensis", "text": ""}
{"id": "4877516", "revid": "247222", "url": "https://it.wikipedia.org/wiki?curid=4877516", "title": "Boss Soul!", "text": "Boss Soul! \u00e8 un album di Gene Ammons, pubblicato dalla Prestige Records nel 1967. I brani dell'album furono registrati al Van Gelder Studio di Englewood Cliffs, New Jersey (Stati Uniti) nelle date indicate nella lista tracce."}
{"id": "4877518", "revid": "1543377", "url": "https://it.wikipedia.org/wiki?curid=4877518", "title": "Pattinaggio di velocit\u00e0 ai III Giochi olimpici invernali - 5000 m maschile", "text": "La competizione dei 5000 metri di pattinaggio di velocit\u00e0 dei III Giochi olimpici invernali si \u00e8 svolta il giorno 4 febbraio 1932 allo \"James C. Sheffield Speed Skating Oval\", Lake Placid.\nRisultati.\nBatterie.\nI primi quattro classificati alla finale."}
{"id": "4877522", "revid": "1226", "url": "https://it.wikipedia.org/wiki?curid=4877522", "title": "Uomini macchine e guai", "text": ""}
{"id": "4877524", "revid": "120521652", "url": "https://it.wikipedia.org/wiki?curid=4877524", "title": "Vincenzo Selvaggi (politico)", "text": "Biografia.\nLaureato in scienze politiche negli Stati Uniti, fond\u00f2 nel 1944 il Partito Democratico Italiano, di tendenza filo monarchica .\nFu eletto nel giugno 1946 deputato nell'Assemblea Costituente (Italia) per il Blocco Nazionale della Libert\u00e0. \nNel terzo governo De Gasperi fu nominato Alto Commissario Aggiunto per la Sicilia, guidato da Giovanni Selvaggi. Ricopr\u00ec l'incarico da febbraio a maggio del 1947.\nNel 1953 torn\u00f2 in parlamento nella II legislatura alla Camera con il Partito Nazionale Monarchico, dopo pass\u00f2 nelle file del Partito Monarchico Popolare.\nMor\u00ec prematuramente nel 1957, quando era deputato: subentr\u00f2 nella sua carica Luigi Zuppante.\nSposato con Elisa Manti, ebbe due figli: Carlo (1941-2002) e Roberto (1949-2001)."}
{"id": "4877526", "revid": "1005847", "url": "https://it.wikipedia.org/wiki?curid=4877526", "title": "Elezioni parlamentari in Norvegia del 1900", "text": "Le elezioni parlamentari in Norvegia del 1900 si tennero rra il 20 agosto e il 10 settembre per il rinnovo dello Storting."}
{"id": "4877529", "revid": "64438359", "url": "https://it.wikipedia.org/wiki?curid=4877529", "title": "Vie Nuove", "text": ""}
{"id": "4877530", "revid": "64438367", "url": "https://it.wikipedia.org/wiki?curid=4877530", "title": "Giorni Vie Nuove", "text": ""}
{"id": "4877542", "revid": "729019", "url": "https://it.wikipedia.org/wiki?curid=4877542", "title": "Pattinaggio di velocit\u00e0 ai III Giochi olimpici invernali - 10000 m maschile", "text": "La competizione dei 10000 metri di pattinaggio di velocit\u00e0 dei III Giochi olimpici invernali si \u00e8 svolta nei giorni 5 e 8 febbraio 1932 allo \"James C. Sheffield Speed Skating Oval\", Lake Placid.\nRisultati.\nBatterie.\nSi disput\u00f2 il 5 febbraio. I primi quattro classificati alla finale.\nFinale.\nSi disput\u00f2 l'8 febbraio."}
{"id": "4877543", "revid": "1494169", "url": "https://it.wikipedia.org/wiki?curid=4877543", "title": "Gwendolen", "text": ""}
{"id": "4877544", "revid": "47767", "url": "https://it.wikipedia.org/wiki?curid=4877544", "title": "Gwendolyn", "text": ""}
{"id": "4877553", "revid": "858648", "url": "https://it.wikipedia.org/wiki?curid=4877553", "title": "Cavalcata ardente - La strage di Alamo", "text": ""}
{"id": "4877561", "revid": "481666", "url": "https://it.wikipedia.org/wiki?curid=4877561", "title": "Virginia True Boardman", "text": "Biografia.\nNata Margaret Shields nel Texas, a Fort Davis, nel 1889, inizi\u00f2 a recitare nel 1906 con il nome Virginia Eames, usando il cognome della madre. Dal 1911 al 1936, apparve in oltre cinquanta film.\nPur avendo avuto un buon successo dopo i suoi esordi, all'avvento del sonoro la sua carriera, come accadde a molti attori del muto, si aren\u00f2.\nVita privata.\nSi spos\u00f2 con un collega, l'attore True Boardman, di cui assunse il nome. Dal loro matrimonio, che sarebbe durato fino alla morte di lui, nel 1918, nacque un figlio, True Eames Boardman che, dopo aver tentato la strada di attore, divent\u00f2 uno scrittore di testi per il cinema, la radio e la televisione. La pronipote Lisa Gerritsen \u00e8 una ex attrice bambina che lavor\u00f2 soprattutto in televisione.\nVirginia True Boardman mor\u00ec il 10 giugno 1971 a Hollywood, all'et\u00e0 di 82 anni in seguito a un attacco cardiaco. Venne sepolta al Forest Lawn Memorial Park di Glendale. Sulla targa del Great Mausoleum compare anche il suo nome alla nascita."}
{"id": "4877564", "revid": "287204", "url": "https://it.wikipedia.org/wiki?curid=4877564", "title": "Marc Behm", "text": "Biografia.\nDurante la seconda guerra mondiale combatt\u00e9 in Europa con l'esercito statunitense dove conobbe la sua futura moglie; al termine delle ostilit\u00e0 decise di rimanere a vivere in Francia, paese d'origine della consorte.\nDopo circa un decennio di piccole parti come attore, decise di dedicarsi alla sceneggiatura con ottimo successo: sue infatti sono le sceneggiature di importanti film quali \"Sciarada\" (\"Charade\", 1963), \"Aiuto!\" (\"Help!\" 1965) e la versione del 1973 de \"I tre moschettieri\" (\"The Three Musketeers\"). Altre sceneggiature importanti vedono la firma di Marc Behm: \"Twelve Plus One\" del 1969, \"Someone Behind the Door\" del 1971, \"Piaf\" del 1974 e \"Lady Chatterley's Lover\" del 1981.\nLa carriera artistica come scrittore di romanzi inizia relativamente tardi, a cinquantadue anni, con la pubblicazione del suo primo libro \"The Queen of the Night\" (1977), seguito pi\u00f9 tardi da \"L'Occhio che guarda\" (\"Eye of the Beholder\" 1981); da quest'ultimo romanzo \u00e8 stato tratto il film del 1983 \"Mia dolce assassina\" e il successivo remake del 1999 \"The Eye - Lo sguardo\".\nInfluenza culturale.\nNel romanzo Stessa citt\u00e0 stessa pioggia H\u00e9ctor Belascoar\u00e1n Shayne legge un libro di Marc Behm in metropolitana."}
{"id": "4877570", "revid": "290948", "url": "https://it.wikipedia.org/wiki?curid=4877570", "title": "Servo pressa", "text": "La servo pressa elettromeccanica \u00e8 un dispositivo utilizzato nei processi industriali per eseguire operazioni nei cicli produttivi che richiedono un continuo controllo della qualit\u00e0 mediante l'individuazione delle difettosit\u00e0.\nSchema costruttivo.\nLa servo pressa \u00e8 un attuatore che trasforma il moto rotatorio del motore brushless in un moto lineare dello stelo di pressatura mediante una vite a ricircolo di sfere o a rulli satelliti. Il controllo dello stelo di pressatura avviene in anello aperto mediante l'encoder installato sul motore brushless o in anello chiuso se la servopressa \u00e8 provvista di un ulteriore encoder lineare sullo stelo di pressatura. Oltre all'encoder nella servo pressa \u00e8 installato un sensore di forza che misura la forza esercitata dallo stelo di pressatura durante il lavoro.\nFunzionamento.\nUna unit\u00e0 di controllo logico opportunamente programmata gestisce il ciclo di lavoro della pressa, modulando la velocit\u00e0 di discesa dello stelo di pressatura ed analizzando durante le fasi di lavoro i valori misurati dai due trasduttori, encoder e sensore forza. I valori dello spostamento e della forza vengono utilizzati dal software installato nel controllo logico per generare un modello matematico (forza VS posizione) che viene generato in ogni ciclo di lavoro. Ogni modello matematico generato dal sistema viene comparato con un modello campione memorizzato nel software. Il modello matematico campione corrisponde ai valori assunti nel processare un prodotto qualitativamente perfetto. Se i valori del modello matematico memorizzato corrispondono con quelli rilevati ogni ciclo significa che il prodotto processato \u00e8 stato eseguito con gli stessi parametri qualitativi. Questo sistema, comunemente chiamato Statistical process control (SPC), permette di verificare gli standard qualitativi durante il ciclo produttivo in tempo reale e di individuare le difettosit\u00e0 immediatamente.\nApplicazioni.\nLe servo presse possono essere utilizzate nei pi\u00f9 svariati impieghi. In teoria pu\u00f2 sostituire in tutto e per tutto un attuatore oleodinamico e quindi possono essere utilizzate per gli stessi impieghi. Un elenco delle applicazioni dove vengono impiegate le servo presse \u00e8 il seguente:\nLa capacit\u00e0 della servo pressa di eseguire un monitoraggio del processo produttivo fa s\u00ec che essa trovi un maggiore impiego in quelle applicazioni industriali dove \u00e8 fondamentale avere un controllo della qualit\u00e0 in tempo reale, ma soprattutto in quelle realt\u00e0 dove i dati di analisi effettuati dalla servo pressa vengono utilizzati in ulteriori analisi per disporre eventuali azioni correttive nel processo produttivo e per migliorare la curva Sei Sigma.\nDimensionamento della servo pressa.\nUna servo pressa deve possedere la potenza necessaria per eseguire il lavoro a cui verr\u00e0 sottoposta. Per le applicazioni di formatura metalli, esistono vari formulari standardizzati da cui si pu\u00f2 ricavare la forza necessaria per eseguire operazioni di coniatura, clinciatura, punzonatuta, piegatura, tranciatura ed altre. Diventa pi\u00f9 complesso dimensionare la servo pressa qualora si debba effettuare un piantaggio di un elemento all'interno di una sede, come ad esempio il piantaggio di un cuscinetto o di una boccola su di un albero o nel suo alloggiamento.\nEsiste la possibilit\u00e0 di calcolarsi la forza di piantaggio, questo se le sagome dei componenti sono di tipo circolari, ovvero dei cilindri semplici come un mozzo su di un albero, una boccola o un cuscinetto su di una flangia o qualsiasi altro componente meccanico con forma cilindrica.\nLa prima cosa da verificare \u00e8 la resistenza dei componenti che dobbiamo assemblare, bisogna assolutamente evitare che la forza resistente di piantaggio risulti superiore alla forza ammissibile dei pezzi. Spesso materiali duttili o ricavati per sinterizzazione non accettano i carichi necessari per vincere l'interferenza di piantaggio. Bisogna quindi come prima cosa verificare la resistenza del materiale a cui andremo applicare il carico. Fatte le dovute verifiche a compressione e di resistenza alla pressione superficiale delle superfici compresse, si andr\u00e0 e verificare il valore minimo di forza necessario per effettuare il piantaggio che dovr\u00e0 essere inferiore alla forza di compressione ammessa dei componenti da piantare.\nPer conoscere il valore della forza di piantaggio come prima cosa bisogna calcolarsi il valore della pressione di contatto fra i due componenti da piantare. La formula che esprime questo valore \u00e8 la seguente:\nDove:\nCome si vede dalla formula sopra la pressione di contatto dipende principalmente dalla interferenza dell'accoppiamento. Diventa quindi opportuno valutare bene i valori dell'interferenza di accoppiamento che nel caso questa sia necessaria per garantire la trasmissione del moto non potr\u00e0 essere ridotta per semplificare il processo di piantaggio.\nUna volta ottenuto il valore della pressione di accoppiamento P il valore della forza di piantaggio Fp sar\u00e0 dato dalla seguente formula:\nDove:\nLa servo pressa dovr\u00e0 quindi produrre una forza maggiore di Fp..\nScelta del sensore forza.\nLe servo presse sono caratterizzate principalmente dal sensore di forza integrato nel dispositivo. La natura del sensore di forza pu\u00f2 essere estensimetrica o piezoelettrica. Le servo presse con sensore estensimetrico sono le pi\u00f9 versatili e quelle pi\u00f9 largamente utilizzate, questo grazie alla capacit\u00e0 del sensore estensimetrico (estensimetro) di effettuare misurazioni della forza con comportamento statico, questa tipologia di servo presse riescono a misurare valori di forza con variazioni sia positive che negative durante il ciclo di lavoro. Le servo prese con sensore di forza piezoelettrico sfruttano la capacit\u00e0 di caricarsi elettricamente mediante un impatto del sensore, piezoelettricit\u00e0. La carica elettrica generata dall'impatto \u00e8 direttamente proporzionale alla forza impressa sul sensore. La corrente generata dai quarzi piezoelettrici del sensore per\u00f2 non si disperde ma si accumula come in un condensatore. Il decadimento della corrente generata all'interno del sensore dipende dalla capacit\u00e0 del quarzo a disperdere la carica. Per gestire questo decadimento della corrente sono necessari dei condizionatori di segnale che mediante una cortocircuitazione del sensore scaricano la corrente piezoelettrica generata dall'impatto. Questo comportamento del sensore fa s\u00ec che le servo presse piezoelettriche risultino particolarmente adatte per applicazioni altamente dinamiche con un andamento della forza che cresce costantemente, ma risultano in difficolt\u00e0 nel misurare con precisione andamenti oscillanti della forza per il comportamento quasi statico del sensore. La natura del sensore piezoelettrico, costituito di dischi di quarzo in gabbie di acciaio, fa s\u00ec che questi risultino molto rigidi e non hanno problemi di calibrazione frequenti.\nCalibrazione.\nLe servo presse vengono utilizzate principalmente per misurare la ripetibilit\u00e0 di un processo industriale. Se un processo industriale \u00e8 costante \u00e8 ripetibile la servo pressa utilizzata in quel processo misurer\u00e0 quei parametri di forza e posizione che contraddistinguono quei valori di ripetibilit\u00e0. Qualora la servo pressa misuri dei valori che non contraddistinguono la ripetibilit\u00e0 del processo, significa che ci troviamo di fronte ad una difettosit\u00e0 del prodotto processato o ad una abnormalit\u00e0 del processo stesso. Se per\u00f2 i valori che contraddistinguono la ripetibilit\u00e0 non vengono rispettati con una frequenza elevata e consequenziale, potrebbe significare che la servo pressa ha perso la taratura. Per ricalibrare le servo presse esistono procedure similari a tutti i costruttori che richiedono l'utilizzo di strumentazioni di calibrazione dedicate allo scopo. La calibrazione \u00e8 comunque consigliata anche in fase di installazione anche se le servo presse sono state calibrate dal costruttore, questo perch\u00e9 i valori ottenuti dal costruttore non sono perfettamente replicabili anche dall'installatore. Solitamente la calibrazione delle servo presse \u00e8 ottenuta in laboratorio, a temperatura costante (18\u201420\u00b0) e su supporti estremamente rigidi, cambiando ambiente e condizioni di rigidit\u00e0 dei supporti, la forza di reazione registrata dal sensore forza risulter\u00e0 diversa a parit\u00e0 di coppia motore esercitata (dispersione elastica della forza), diventa doveroso per l'installatore quindi calibrare la servo pressa secondo le condizioni di elasticit\u00e0 reali.\nSei Sigma ed ISO TS 16949.\nLe servo presse elettromeccaniche trovano un particolare impiego in quelle realt\u00e0 industriali come il settore automotive, elettronica, aerospaziale ed altri dove \u00e8 importante ottenere dei benchmark reali ed immediati capaci ad identificare le difettosit\u00e0 dei prodotti processati e che siano anche rivelatori delle cause. Per aziende dove il ristringimento dell'oscillazione della curva Sei Sigma \u00e8 un obiettivo costante, l'utilizzo di servo presse nei processi produttivi diventa fondamentale. I risultati migliori si ottengono con quelle servo presse che hanno la capacit\u00e0 di mettere in rete i dati analizzati meglio se in un formato File compatibile con gli ERP ed MRP presenti in azienda. Il settore automotive oltre ad essere condizionato dal monitoraggio statistico Sei Sigma si \u00e8 dato un insieme di norme sulla qualit\u00e0 classificate come norme ISO/TS 16949. La possibilit\u00e0 mediante una servo pressa con monitoraggio di processo di verificare durante la produzione che l'assemblaggio \u00e8 stato eseguito a regola d'arte diventa fondamentale per chi produce in accordo alla normative ISO/TS 16949, questo poich\u00e9 una servo pressa individua le difettosit\u00e0 all'origine e pu\u00f2 evitare molti controlli post produzione talvolta distruttivi."}
{"id": "4877574", "revid": "110157", "url": "https://it.wikipedia.org/wiki?curid=4877574", "title": "United States Basketball League 2004", "text": "La stagione USBL 2004 fu la diciannovesima della United States Basketball League. Parteciparono 11 squadre divise in due gironi.\nRispetto alla stagione precedente si aggiunsero due nuove franchigie, i Cedar Rapids River Raiders e i Florence Flyers. I St. Louis SkyHawks ripresero l'attivit\u00e0, mentre i Texas Rim Rockers si sciolsero."}
{"id": "4877583", "revid": "1543377", "url": "https://it.wikipedia.org/wiki?curid=4877583", "title": "Lidiada", "text": "Biografia.\nCittadino di Megalopoli di origini oscure, si distinse come politico fino ad arrivare alla tirannia della citt\u00e0, probabilmente attorno al 244 a.C.\nNel 234 a.C., circa dieci anni dopo aver preso il potere assoluto, vi rinunci\u00f2 spontaneamente, facendo aderire la sua citt\u00e0 alla lega achea, della quale fu eletto per tre volte stratego nel 234, 232 e 230 a.C. Come stratego, rivaleggi\u00f2 con Arato di Sicione nel comando e nel prestigio.\nAll'inizio della guerra cleomenea (228 a.C.-222 a.C.), combattuta dalla lega contro Sparta, trov\u00f2 la morte nella Battaglia di Ladocea contro l'esercito di Cleomene III.\nPlutarco testimonia che gli Achei, all'epoca comandati da Arato, ebbero inizialmente la meglio sugli Spartani, grazie ad una sortita della cavalleria, guidata da Lidiada. Quando per\u00f2 questi ultimi cominciarono a ritirarsi, Arato ordin\u00f2 ai suoi di astenersi dal loro inseguimento ma Lidiada, insofferente agli ordini del suo superiore (la carica di stratego era infatti rivestita quell'anno dal suo rivale), contravvenne ai suoi ordini ed insegu\u00ec i nemici assieme ai suoi soldati. I Megalopoliti per\u00f2 si dispersero a causa del terreno accidentato e Lidiada fu accerchiato ed ucciso dai mercenari di Cleomene. Incoraggiati da questo successo, gli Spartani contrattaccarono e sbaragliarono l'esercito acheo.\nIl re di Sparta, dopo aver stipulato una tregua con Arato, rimand\u00f2 il cadavere di Lidiada a Megalopoli vestito con un manto di porpora e con una corona sul capo, in segno di grande rispetto per l'avversario."}
{"id": "4877588", "revid": "481666", "url": "https://it.wikipedia.org/wiki?curid=4877588", "title": "Virginia Eames", "text": ""}
{"id": "4877589", "revid": "287204", "url": "https://it.wikipedia.org/wiki?curid=4877589", "title": "Cedar Rapids River Raiders", "text": "I Cedar Rapids River Raiders sono stati una franchigia di pallacanestro della USBL, con sede a Cedar Rapids nell'Iowa, attivi nel 2004.\nDisputarono la stagione USBL 2004, che terminarono con un record di 17-13. Nei play-off uscirono ai quarti di finale contro i Pennsylvania ValleyDawgs."}
{"id": "4877590", "revid": "1856513", "url": "https://it.wikipedia.org/wiki?curid=4877590", "title": "Buddha Air", "text": "La Buddha Air Pvt. Ltd. (IATA: U4, ICAO: BHA) (in nepalese: \u092c\u0941\u0926\u094d\u0927 \u090f\u092f\u0930) \u00e8 una compagnia aerea nepalese costituita nel 1996 e con sede legale a Lalitpur, Nepal. Opera voli passeggeri e cargo nazionali e internazionali con il marchio commerciale Buddha Air. L'aeroporto principale della compagnia \u00e8 l'Aeroporto Internazionale Tribhuvan.\nDal 5 dicembre 2013 la Buddha Air \u00e8 entrata nell'elenco dei vettori aerei soggetti a divieto operativo nell'UE che ha interdetto il proprio spazio aereo a tutti i vettori nepalesi, ritenuti non sufficientemente sicuri."}
{"id": "4877591", "revid": "767487", "url": "https://it.wikipedia.org/wiki?curid=4877591", "title": "1977 (singolo Ana Tijoux)", "text": "1977 \u00e8 un singolo della cantante franco-cilena Ana Tijoux, pubblicato il 10 luglio 2010 come primo estratto dall'album omonimo.\nIl 14 gennaio 2014 il brano \u00e8 stato pubblicato in Italia e ha avuto un discreto successo.\nPromozione.\n\u00c8 apparso nel quinto episodio della quarta stagione della fortunata serie televisiva Breaking Bad e nel videogioco FIFA 11."}
{"id": "4877593", "revid": "281944", "url": "https://it.wikipedia.org/wiki?curid=4877593", "title": "Buddha Air Pvt. Ltd.", "text": ""}
{"id": "4877599", "revid": "709565", "url": "https://it.wikipedia.org/wiki?curid=4877599", "title": "ESFJ", "text": ""}
{"id": "4877600", "revid": "767487", "url": "https://it.wikipedia.org/wiki?curid=4877600", "title": "Isidoro di Mileto il Giovane", "text": "Biografia.\nSecondo Procopio e Agatia Isidoro era il nipote dell'architetto Isidoro di Mileto, detto per questo il vecchio.\nI terremoti avvenuti nel mese di agosto 553 e il 14 dicembre 557 causarono fessurazioni nella cupola centrale e nella semicupola orientale di Santa Sofia. La cupola principale croll\u00f2 completamente durante un terremoto successivo, avvenuto il 7 maggio 558, distruggendo l'ambone, l'altare e il ciborio. L'incidente fu dovuto principalmente alla portante troppo alta e al carico enorme della cupola che era troppo piatta. Questi fattori provocarono la deformazione dei piloni che sostenevano la cupola. L'imperatore Giustiniano I ordin\u00f2 un immediato ripristino. Egli affid\u00f2 I lavori a Isidoro da Mileto il giovane che utilizz\u00f2 materiali pi\u00f9 leggeri ed elev\u00f2 la cupola di altri 6,25 metri., conferendo all'edificio la sua altezza interna attuale di 55,6 metri.\nQuesta ricostruzione dette alla chiesa il suo aspetto attuale. La ricostruzione della basilica termin\u00f2 nel 562. Essa venne riconsacrata dal Patriarca Eutichio di Costantinopoli il 23 dicembre 562. Il poeta Paolo Silenziario compose un lungo poema epico giunto sino a noi, noto come \"Ekphrasis\", appositamente per la riconsacrazione della basilica.\nL'opera di Isidoro rimase per oltre 900 anni la pi\u00f9 grande cupola in laterizi mai realizzata, sino alla cupola di S. Maria del Fiore, capolavoro del Rinascimento Italiano."}
{"id": "4877604", "revid": "481666", "url": "https://it.wikipedia.org/wiki?curid=4877604", "title": "Otis B. Thayer", "text": ""}
{"id": "4877605", "revid": "287204", "url": "https://it.wikipedia.org/wiki?curid=4877605", "title": "1977 (disambigua)", "text": ""}
{"id": "4877606", "revid": "438678", "url": "https://it.wikipedia.org/wiki?curid=4877606", "title": "1977 (singolo)", "text": ""}
{"id": "4877607", "revid": "287204", "url": "https://it.wikipedia.org/wiki?curid=4877607", "title": "1977 (album)", "text": ""}
{"id": "4877615", "revid": "287204", "url": "https://it.wikipedia.org/wiki?curid=4877615", "title": "Michel Darbellay", "text": "\u00c8 conosciuto soprattutto per aver compiuto la prima ascensione solitaria della parete nord dell'Eiger e la prima ascensione invernale della parete nord-est del pizzo Badile.\nBiografia.\nNato in una famiglia con sette fratelli e sorelle, comincia ad arrampicare fin da adolescente, aprendo all'et\u00e0 di 18 anni una via di grado VI lunga 400 metri con il fratello dodicenne usando per assicurarsi una corda per il bucato.\nAll'inizio degli anni sessanta scala a tempo record alcune tra le pi\u00f9 importanti pareti delle Alpi (come la parete ovest del Petit Dru, la parte ovest dell'Aiguille Noire de Peuterey e la parte nord del Cervino), mentre il 2 e 3 agosto 1963 compie la prima solitaria della parete nord dell'Eiger per la via \"Heckmair\" (dicendo alla madre, prima della salita, che sarebbe andato a raccogliere albicocche), impresa che lo rende famoso in tutto il mondo alpinistico.\nAltra sua celebre impresa \u00e8 anche la prima invernale alla parte nord-est del pizzo Badile per la via \"Cassin\" compiuta, in stile himalayano, dal 21 dicembre 1967 al 2 gennaio 1968, assieme agli amici svizzeri Camille Bournissen e Daniel Triollet, e agli alpinisti italiani (sopraggiunti il 21 dicembre e conosciuti sul posto) Paolo Armando, Gianni Calcagno ed Alessandro Gogna. La salita, seppur elogiata da molti alpinisti esperti, venne criticata a causa dei mezzi utilizzati (corde fisse ed elicottero per raggiungere la base della parete) su alcune testate nazionali non di settore come La Stampa e Il Tempo.\nHa quindi gestisto un campeggio a La Fouly con la moglie."}
{"id": "4877617", "revid": "344974", "url": "https://it.wikipedia.org/wiki?curid=4877617", "title": "Pambis Andreou", "text": ""}
{"id": "4877619", "revid": "767487", "url": "https://it.wikipedia.org/wiki?curid=4877619", "title": "Sak\u012bs Andreou", "text": "Carriera.\nClub.\nHa giocato nella massima serie cipriota con l'Omonia Nicosia.\nNazionale.\nNel 1991 ha esordito con la nazionale cipriota, giocando 19 partite fino al 1997."}
{"id": "4877620", "revid": "599013", "url": "https://it.wikipedia.org/wiki?curid=4877620", "title": "S\u014dzos Andreou", "text": "Carriera.\nClub.\nHa giocato nella massima serie cipriota con Anorthosis Ammochostou e AEL Limassol.\nNazionale.\nNel 1995 ha esordito con la nazionale cipriota, giocando 4 partite fino al 1997."}
{"id": "4877622", "revid": "287204", "url": "https://it.wikipedia.org/wiki?curid=4877622", "title": "Androstene di Taso", "text": "Androstene figlio di Callistrato, originario di Taso visse ad Anfipoli. Fu uno dei navarchi di Alessandro Magno.\nPartecip\u00f2 all'esplorazione guidate da Nearco nel 324-323 a.C. sulle coste del Golfo Persico. Dal viaggio riport\u00f2 preziose informazioni sulla flora e la fauna. Tra le sue opere postume fu \"Sulla costa indiana\", il racconto della storia e la geografia dei luoghi che avevano esplorato. I pochi frammenti sopravvissuti li ritroviamo in Teofrasto nella \"Storia delle Piante\", Ateneo di Naucrati in Deipnosophistai, Arriano, Eratostene di Cirene e Strabone."}
{"id": "4877624", "revid": "767487", "url": "https://it.wikipedia.org/wiki?curid=4877624", "title": "Marios Ant\u014dniou", "text": "Carriera.\nClub.\nHa giocato nella massima serie cipriota con Anorthosis Ammochostou e AEL Limassol.\nNazionale.\nNel 2003 ha esordito con la nazionale cipriota, giocando 5 partite fino all'anno successivo."}
{"id": "4877627", "revid": "1543377", "url": "https://it.wikipedia.org/wiki?curid=4877627", "title": "Valentine Hugo", "text": "\u00c8 nota soprattutto per l'illustrazione delle opere di Paul \u00c9luard.\nBiografia.\nEra figlia del musicista e insegnante di pianoforte Auguste Gross, profugo dall'Alsazia dopo l'annessione all'Impero tedesco.\nDal 1907 al 1910 studi\u00f2 pittura a Parigi, presso l'\u00c9cole nationale sup\u00e9rieure des beaux-arts. Terminati gli studi trasform\u00f2 il suo appartamento parigino di rue de Montpensier in un salotto frequentato da Marcel Proust, Andr\u00e9 Gide, Paul Morand, Pablo Picasso, Jean Cocteau, Erik Satie, Maurice Ravel, Serge Diaghilev, L\u00e9on-Paul Fargue, Roger de La Fresnaye.\nNel 1913, seguendo Vaslav Nijinski, annot\u00f2 la coreografia e disegn\u00f2 i costumi di \"Le Sacre du printemps\".\nDopo la prima guerra mondiale continu\u00f2 a frequentare gli amici in seno al Gruppo dei Sei, all'interno del quale conobbe Georges Auric.\nNel 1917 incontr\u00f2 il pittore Jean Hugo (1894-1984), bisnipote di Victor Hugo, e lo spos\u00f2 nel 1919. Con lui collabor\u00f2 alla scenografia di vari balletti.\nL'appartamento del Palais-Royal in cui si trasfer\u00ec la coppia dopo il matrimonio divenne un ritrovo culturale. Insieme al marito, Valentine collabor\u00f2 nel 1921 alla creazione dei costumi del balletto Les Mari\u00e9s de la Tour Eiffel; grazie a Jean Cocteau conobbe Raymond Radiguet ed ebbe l'occasione di realizzare 24 incisioni su legno dai modelli di Jean Hugo per il \"Rom\u00e9o et Juliette\" di Cocteau.\nVerso la fine degli anni venti incontr\u00f2 il gruppo surrealista, e partecip\u00f2 attivamente al movimento fra il 1930 e il 1936 esponendo le proprie opere per la prima volta nel 1933 presso il \"Salon des Surind\u00e9pendants\".\nDal punto di vista artistico il surrealismo forn\u00ec a Valentine una ricchezza di spunti che si concretizzarono in opere, ritratti e illustrazioni, esposte prima nel \"Salon des Surind\u00e9pendants\" (1933), e successivamente a Tenerife, Copenaghen, Tokyo e New York. Espose insieme a Max Ernst, Giacometti, Arp, Pablo Picasso, Marcel Duchamp, Man Ray.\nRealizz\u00f2 i ritratti di diversi esponenti del gruppo surrealista e illustr\u00f2 le opere in particolare di Ren\u00e9 Char, Ren\u00e9 Crevel, Paul \u00c9luard; esegu\u00ec illustrazioni anche dei \"Chants de Maldoror\" di Lautr\u00e9amont e soprattutto della riedizione dei \"Contes bizarres\" di Achim von Arnim, di cui Breton scrisse la prefazione.\nSul piano umano non si tratt\u00f2 tuttavia di un periodo particolarmente fortunato, sia per le difficolt\u00e0 economiche derivate dalla crisi del 1929 e dal conseguente crollo del mercato dell'arte, sia per il divorzio dal marito nel 1932, forse causato dalle relazioni con Paul \u00c9luard, appena abbandonato da Gala, nel 1929, e con Andr\u00e9 Breton nel 1930, nonostante la relativa freddezza di quest'ultimo nei confronti di una \"donna snob\".\nNel 1930 interpret\u00f2 una piccola parte nel film L'\u00e2ge d'or di Luis Bu\u00f1uel e Salvador Dal\u00ed, in cui recitavano vari surrealisti fra cui Valentine e Roland Penrose.\nAddolorata dal suicidio del poeta Ren\u00e9 Crevel nel 1935, e dalla defezione di Ren\u00e9 Char, Tristan Tzara e Paul \u00c9luard, Valentine Hugo prese le distanze dal surrealismo e lasci\u00f2 a propria volta il gruppo nel 1937.\nNel 1942 collabor\u00f2 ancora con Paul \u00c9luard per \"La Conqu\u00eate du monde par l'image\", ma trascorse gli ultimi anni della propria vita da sola e gravata da ristrettezze economiche, che la spinsero a vendere libri e quadri pregiati.\nNel 1977 il Centro culturale di Champagne a Troyes (Aube) dedic\u00f2 a Valentine Hugo la prima retrospettiva monografica organizzata in Francia."}
{"id": "4877641", "revid": "2213439", "url": "https://it.wikipedia.org/wiki?curid=4877641", "title": "Episodi di Bates Motel (seconda stagione)", "text": "La seconda stagione della serie televisiva Bates Motel \u00e8 stata trasmessa in prima visione assoluta negli Stati Uniti da A&amp;E Network dal 3 marzo al 5 maggio 2014.\nIn Italia \u00e8 andata in onda in prima visione su Rai 2 dal 7 luglio al 4 agosto 2015, senza indicazione dei titoli italiani.\nIl 22 ottobre 2015 la stagione viene resa disponibile su Netflix, che utilizza i titoli italiani.\nPer sempre nei miei pensieri.\nTrama.\nLa famiglia Bates assiste al funerale della signorina Watson, l'insegnante di Norman. Poco dopo Bradley tenta il suicidio saltando da un ponte.\nQuattro mesi pi\u00f9 tardi, gli affari del Bates Motel vanno a gonfie vele ma Norman \u00e8 ancora ossessionato dalla morte della sua insegnante. Durante una visita al cimitero, Norman vede un uomo anziano alla tomba della signorina Watson e gli scatta delle foto, sospettando che sia l'assassino. Norman mostra la foto allo sceriffo Romero, che coglie l'occasione per chiedere a Norman su dove si trovasse la notte del suo omicidio. Quando Norman si offre di inviargli la foto via e-mail, Romero non mostra alcun interesse.\nDylan scopre che il padre di Bradley tradiva sua moglie con la signorina Watson, e che Gil era il fidanzato di questa ed \u00e8 il motivo per cui Gil uccide il padre di Bradley. Dylan lo confessa a Bradley che si intrufola a casa di Gil seducendolo e gli spara in testa, dopo va a casa di Norman chiedendo il suo aiuto.\nIl successo del motel \u00e8 in pericolo quando inizia la costruzione di una nuova tangenziale autostradale.\nL'ombra del dubbio.\nTrama.\nNorman nasconde Bradley nel seminterrato di casa sua.\nRomero incontra al cimitero l'uomo fotografato da Norman sulla tomba di Blair Watson e si scopre essere il padre di questa, Nick ed \u00e8 il capo famiglia di una banda che controlla il traffico di marijuana che rassicura lo sceriffo che non c'entra nulla con la morte di Gil.\nNel frattempo, dopo la morte di Gil arriva un nuovo capo per Dylan e Remo, Zane Morgan e sospetta che l'omicidio di Gil sia opera di una banda della droga rivale. Romero arresta il tossico Kyle Miller per l'omicidio di Blair Watson utilizzando come accusa la presenza del suo sperma anche se nella donna era presente lo sperma di un altro uomo non identificato.\nNorma per legare con il figlio propone di iscriversi ad un musical e si recano alle selezioni, purtroppo il tempo d'attesa \u00e8 maggiore rispetto a quanto preventivato da Norman che in serata avrebbe dovuto accompagnare Bradley a prendere l'autobus per farle abbandonare la citt\u00e0, impossibilitato dalla madre ad abbandonare il casting si ritrova costretto a contattare il fratello Dylan per raccontargli la verit\u00e0 e per accompagnare Bradley alla fermata dell'autobus.\nSul finale, arriva Caleb, il fratello di Norma, in cerca del Bates Motel.\nCaleb.\nTrama.\nEmma mostra a Norman un giornale in cui si afferma che la polizia ha scoperto vestiti e una nota di suicidio appartenente a Bradley, che ora si presume morta. Caleb arriva al motel chiedendo di Norma; si presenta a Dylan, che dice che Norma non ha mai detto di avere un fratello. Al ritorno a casa, Norma butta immediatamente fuori Caleb. Nel frattempo, Norma stringe amicizia con Christine, l'ex direttrice del musical comunitario, e incontra anche il fratello di Christine, George. Norman conosce una nuova ragazza al teatro della comunit\u00e0, la provocante Cody Brennan. \nCaleb si lega a Dylan e dice di aver contribuito a proteggere Norma dal loro padre violento. Dylan poi lo difende da Norma, ma lei sostiene che l'ha violentata ripetutamente per anni durante la loro infanzia. La discussione si intensifica in una lotta tra Norman e Dylan, fino a quando Norma interviene rivelando alla fine che Caleb \u00e8 il padre biologico di Dylan.\nCheck out.\nTrama.\nLa rivelazione di Norma colpisce profondamente sia se stessa che Dylan, che viene trovato privo di sensi nel suo camion da Emma. Norma va al vicino motel di Caleb nel tentativo di parlargli, ma non riesce a trovare il coraggio per farlo e si allontana emotivamente. Pi\u00f9 tardi, un arrabbiato Dylan accusa Norma di usare la sua concezione per allontanarsi dalla sua famiglia; sposandosi giovane con il suo ragazzo del liceo e facendogli pensare che Dylan fosse suo figlio. L'ipotesi di Dylan si rivela corretta. Nel frattempo, l'immaginazione di Norman dello stupro di sua madre da parte di Caleb lo mette in uno stato di trance e lo conduce nella stanza del motel di Caleb. La sua psiche fratturata lo porta a scagliarsi contro Caleb nei panni di Norma. Caleb colpisce Norman e lascia la sua stanza di motel. Cody prende Norman, che finalmente esce dalla sua trance, ma non ricorda nulla.\nNel frattempo Zane, il capo di Dylan, incendia la casa di Romero dopo che questi lo ha messo in guardia dicendogli di non creare ulteriori danni nella cittadina (Zane infatti aveva ucciso un uomo della banda rivale).\nL'artista della fuga.\nTrama.\nDopo il litigio con la madre, Dylan abbandona il motel e dorme nel rifugio al lavoro. Norman ammette a Cody di aver avuto simili blackout in passato. Il giorno successivo, Norma incontra Cody quando si ferma a prendere Norman. Cody porta Norman in una casa sull'albero, dove i due fanno sesso. La ragazza ha un padre molto violento e che urla in modo cattivo. Nel frattempo, Romero si stabilisce al Bates Motel dopo che Zane ha bruciato la sua casa; in seguito trova Zane, lo picchia e minaccia di distruggere i suoi affari. Emma chiede a Norma cosa significhi perdere la verginit\u00e0 prima di uscire con un ospite di motel, Gunner, con cui poi far\u00e0 sesso. Romero mette in guardia Norma su Ford (noto per affari di droga), che spera contribuir\u00e0 a fermare l'iniziativa di costruire una nuova tangenziale, la quale che influenzerebbe negativamente gli affari del motel. Pi\u00f9 tardi, Norma viene a sapere che uno dei membri del consiglio comunale \u00e8 morto in un misterioso incidente automobilistico. Dylan protegge Zane da una sparatoria in auto e finisce in ospedale, dove incontra il suo nuovo boss della droga, la sorella di Zane, Jodi.\nIl tuffo.\nTrama.\nJodi porta Dylan a casa sua per aiutarlo a riprendersi dalle ferite. Dopo aver preso le distanze da Ford, Norma \u00e8 incoraggiata da Christine a incontrarsi con il sindaco per il posto vuoto del consiglio comunale. Nel frattempo, Cody invita Norman, Emma e Gunner a nuotare al fiume, ma Emma rischia di annegare a causa dell'esposizione dopo essere saltata nell'acqua fredda. Norman ha un altro attacco e perde conoscenza mentre \u00e8 con Cody. Preoccupato per Norman, Cody lo racconta a Emma, che poi informa Norma. Proprio quando Norman sta per fare il suo esame di guida, Norma rivela all'istruttore dei blackout fisici di Norman. Arrabbiato, Norman affronta Cody che ha tradito la sua fiducia. La loro accesa discussione sveglia suo padre Jimmy, che diventa violento con lei. Mentre litiga con Jimmy, Norman lo spinge gi\u00f9 per una rampa di scale fino al seminterrato, rompendogli il collo e uccidendolo.\nPresunto Innocente.\nTrama.\nNorma, ora membro del consiglio comunale, si insedia nel suo ufficio presso il municipio e incontra il consigliere Max Borowitz. Romero arriva per informare Norma della morte di Jimmy, il padre di Cody, e la porta alla stazione di polizia. Norman viene interrogato sull'incidente e il suo DNA viene prelevato per l'elaborazione. Norma incontra Cody nel bagno della stazione e supplica di non rivelare alla polizia che Norman soffre di blackout. Cody, ora orfana, parte per l'Indiana per vivere con sua zia. Prima di andare, dice a Norman che Norma gli sta nascondendo qualcosa e che deve ottenere risposte da lei. Norman viene rilasciato dalla custodia poich\u00e9 la morte di Jimmy \u00e8 considerata un incidente, ma in seguito viene detto a Romero che il DNA di Norman corrisponde allo sperma trovato in precedenza nell corpo della signorina Watson, la sua insegnante deceduta. Zane fa irruzione nel magazzino di Ford, non prima di aver colpito Dylan, che rimane privo di sensi per essersi rifiutato di prendere parte all'assalto.\nLa crisi.\nTrama.\nRomero sospetta di Norman dopo aver scoperto la sua connessione con miss Watson. Norman si distacca da Norma dopo che lei gli ha imposto di non parlare pi\u00f9 dei suoi blackout o del suo stato mentale. Nick Ford si presenta al motel e chiede a Norma di organizzare un incontro per lui con Dylan; lei lo informa del loro allontanamento ma lui la forza a mettersi in contatto. Romero con una scusa parla con Norman delle abitudini sessuali di miss Watson, ma quando gli chiede se Norman ha fatto sesso con lei, il ragazzo non risponde e scappa. Ford visita di nuovo il motel e intimidisce Norma, ricordandole che \u00e8 in debito con lui che le ha consentito di ottenere un posto nel consiglio comunale. Dylan alla fine incontra Nick, che gli intima di uccidere Zane o la famiglia Bates sar\u00e0 in pericolo. Norman affronta Norma e urla che il loro rapporto \u00e8 cambiato e non sar\u00e0 pi\u00f9 lo stesso. Sconvolta e arrabbiata, Norma se ne va e fa sesso con George. Romero dice a Norman che Kyle Miller \u00e8 stato condannato per l'omicidio di Miss Watson e cerca di spingerlo a rivelare la verit\u00e0 sugli eventi di quella notte, ma Norman fugge. In seguito, Norman viene rapito da qualcuno introdottosi nel motel.\nLa botola.\nTrama.\nGli scagnozzi di Nick Ford rapiscono Norman e lo mettono in una botola, ricattando la madre chiedendole di fare pressioni su Dylan affinch\u00e9 uccida Zane, responsabile della faida tra le due famiglie .\nLa mente di Norman viene invasa da inquietanti ricordi mentre \u00e8 intrappolato facendogli immaginare sua madre che dice che lo protegger\u00e0. Ricorda anche quello che \u00e8 successo durante il suo blackout a casa della signorina Watson: si scopre che le ha tagliato la gola mentre faceva sesso con lei. \nIn un tentativo di fuga di Norman dalla botola, gli uomini di Nick trovano la collana di perle della signorina Watson e avvisano Ford. \nNel frattempo Norma stressata e in pena per l\u2019assenza di Norman, manda all\u2019inferno George. Dylan, impossibilitato ad uccidere Zane, va da Ford a dirgli dove trovarlo. Ma, vedendo la reazione di Ford, Dylan lo uccide prima di sapere dove si trova Norman. \nRomero incontra un esperto di poligrafo per accertarsi sull\u2019affidabilit\u00e0 di un eventuale test su Norman. Informa Norma che suo figlio ha fatto sesso con Miss Watson la notte in cui \u00e8 morta, prima che Norma gli dica che Ford ha rapito Norman.\nL'immutabile verit\u00e0.\nTrama.\nDylan e Romero salvano Norman dalla botola e lo portano in ospedale. \nRomero prepara il test del poligrafo a Norman. Ma a casa, Norman prende una pistola e dei proiettili dal cassetto di sua madre. All'indomani della morte di Ford, Jodi, convinta da Romero, invita il fratello Zane a casa sua per parlare del futuro della loro attivit\u00e0. Hanno una violenta disputa e Zane la uccide, poi Romero entra e spara a Zane a morte. Romero spiega a Dylan quale sar\u00e0 la sua versione dei fatti nella quale Dylan non comparir\u00e0. Norma corre nel bosco e trova Norman con la pistola e lo dissuade dall'uccidersi. Volendo fuggire dal paese con i suoi figli, alla fine consente il poligrafo, in cui a Norman viene chiesto se ha ucciso la signorina Watson. In quel momento la personalit\u00e0 di sua madre si insinua nella sua mente e lui risponde \"no\". Norman dunque passa il test."}
{"id": "4877646", "revid": "1305772", "url": "https://it.wikipedia.org/wiki?curid=4877646", "title": "Baia della Pe\u010denga", "text": "La baia della Pe\u010denga (, \"guba Pe\u010denga\") \u00e8 un'insenatura lungo la costa settentrionale russa, nell'oblast' di Murmansk, amministrata dal Pe\u010dengskij rajon. \u00c8 situata nella parte centro-meridionale del mare di Barents.\nGeografia.\nLa baia si apre verso nord, 25 km a est del confine norvegese, tra capo Paltusovo Pero (\u043c\u044b\u0441 \u041f\u0430\u043b\u0442\u0443\u0441\u043e\u0432\u043e \u041f\u0435\u0440\u043e) a ovest e capo Romanov (\u043c\u044b\u0441 \u0420\u043e\u043c\u0430\u043d\u043e\u0432\u0430) a est. Ha una lunghezza di 17\u00a0km e una larghezza che supera di poco i 2\u00a0km. La profondit\u00e0 massima \u00e8 di 118\u00a0m.A est, una piccola penisola la separa dalla baia Ambarnaja (\u0433\u0443\u0431\u0430 \u0410\u043c\u0431\u0430\u0440\u043d\u0430\u044f). A nord-ovest si trova la penisola Nemeckij.\nLa baia prende il nome dal fiume Pe\u010denga (\u0440\u0435\u043a\u0430 \u041f\u0435\u0447\u0435\u043d\u0433\u0430), l'immissario principale. Vi sfociano altri numerosi e brevi corsi d'acqua, tra i quali il Kakkurijoki (\u0440\u0435\u043a\u0430 \u041a\u0430\u043a\u043a\u0443\u0440\u0438\u0439\u043e\u043a\u0438) e il Trifonajoki (\u0440\u0435\u043a\u0430 \u0422\u0440\u0438\u0444\u043e\u043d\u0430\u0439\u043e\u043a\u0438) e l'Orajoki (\u0440\u0435\u043a\u0430 \u041e\u0440\u0430\u0439\u043e\u043a\u0438).Poco oltre l'ingresso si trova l'isola Numerolassa (\u043e\u0441\u0442\u0440\u043e\u0432 \u041d\u0443\u043c\u0435\u0440\u043e\u043b\u0430\u0441\u0441\u0430), mentre al centro, poco a nord della baia Devkina Zavod' (\u0431\u0443\u0445\u0442\u0430 \u0414\u0435\u0432\u043a\u0438\u043d\u0430 \u0417\u0430\u0432\u043e\u0434\u044c), si trova la piccola isola Pikulassa (\u043e\u0441\u0442\u0440\u043e\u0432 \u041f\u0438\u043a\u0443\u043b\u0430\u0441\u0441\u0430). Altre isolette senza nome si trovano all'imboccatura della baia e alla foce del fiume.\nLe coste sono ripide e rocciose.Sulla baia si affacciano le cittadine di Pe\u010denga e Liinachamari."}
{"id": "4877652", "revid": "287204", "url": "https://it.wikipedia.org/wiki?curid=4877652", "title": "Ken Ilso", "text": ""}
{"id": "4877656", "revid": "767487", "url": "https://it.wikipedia.org/wiki?curid=4877656", "title": "Indagini di un cane", "text": "Indagini di un cane (\"Forschungen eines Hundes\") \u00e8 un racconto del 1922 dello scrittore di lingua tedesca Franz Kafka; viene pubblicato per la prima volta nella raccolta postuma del 1931 intitolata \"Durante la costruzione della muraglia cinese\" a cura dell'amico nonch\u00e9 esecutore testamentario Max Brod. Raccontata dal punto di vista di un cane, la storia riguarda la natura e gli intrinseci limiti della conoscenza, attraverso le indagini dell'animale protagonista riguardanti le proprie pratiche culturali. \nScritto da Kafka tra il settembre e l'ottobre 1922, subito dopo aver abbandonato definitivamente il lavoro al romanzo - rimasto cos\u00ec incompiuto - \"Il castello\"; similmente ad altre delle sue storie (come \"Una relazione per un'accademia\", \"La tana\" e \"Giuseppina la cantante\"), anche qui a parlare non \u00e8 un essere umano bens\u00ec un animale. La ricerca della conoscenza da parte del cane \u00e8 destinata a fallire in quanto incapace di riconoscere un fatto basilare, cio\u00e8 l'esistenza degli uomini.\nTrama.\nIl narratore, un vecchio cane privo di nome, si mette a raccontare in maniera favolistica ma allo stesso tempo come fosse un saggio psicologico tutta una serie di episodi riguardanti la propria vita passata, all'interno dei quali vengono utilizzati metodi razionali e quasi scientifici per risolvere alcune tra le questioni fondamentali della sua esistenza; questioni le quali erano state lasciate senza alcuna risposta dagli interlocutori di allora della sua stessa specie.\nMolte delle descrizioni, cos\u00ec apparentemente assurde, impiegate dal narratore esprimono gli equivoci e la confusione ch'egli ha circa il mondo e la sua realt\u00e0; la maggior parte incentrate sull'incapacit\u00e0 del cane di realizzare (o la riluttanza a riconoscere) l'esistenza dei suoi legittimi padroni umani. La sua ricerca non potr\u00e0 cos\u00ec che risultare del tutto vana e futile: finisce con l'ammettere la propria incompetenza ed accetta di continuare a lasciarsi guidare dall'istinto il quale conduce tuttavia ad una libert\u00e0 limitata.\nApprocci interpretativi.\nOgni difficolt\u00e0 di conoscenza e risoluzione dei problemi del cane derivano dal fatto che non \u00e8 in grado di riconoscere gli esseri umani e l'impatto che questi hanno sulla sua razza: se alla fine viene indicata la fragile libert\u00e0 derivante dal senso dell'istinto, ecco che il narratore sembra percepire quella libert\u00e0 appartenente a cani selvatici. Allo stesso tempo per\u00f2 egli continua a rimanere all'oscuro di quanto la propria libert\u00e0 personale sia davvero stata limitata. Il fallimento di ogni comprensione tramite la ragione \u00e8 esplicitamente incluso nel racconto."}
{"id": "4877657", "revid": "174925", "url": "https://it.wikipedia.org/wiki?curid=4877657", "title": "Teorema di esistenza di Carath\u00e9odory", "text": "In matematica, in particolare nell'ambito delle equazioni differenziali ordinarie, il teorema di esistenza di Carath\u00e9odory, il cui nome \u00e8 dovuto a Constantin Carath\u00e9odory, \u00e8 una generalizzazione del teorema di esistenza di Peano. Esso consente di stabilire l'esistenza di soluzioni per un dato problema ai valori iniziali anche nel caso di equazioni differenziali definite da una funzione discontinua (il teorema di esistenza di Peano, invece, si applica al caso in cui la funzione che definisce il problema \u00e8 una funzione continua).\nIntroduzione.\nSi consideri l'equazione differenziale:\ncon condizione iniziale:\ne si supponga che formula_3 \u00e8 definita su un dominio rettangolare della forma:\nIl teorema di esistenza di Peano stabilisce che se formula_3 \u00e8 una funzione continua allora l'equazione possiede almeno una soluzione in un intorno della condizione iniziale.\nRisulta tuttavia possibile considerare equazioni in cui formula_3 non \u00e8 continua, come la seguente:\ndove formula_8 \u00e8 la funzione gradino di Heaviside:\nLa funzione rampa:\npu\u00f2 essere quindi considerata come soluzione, anche se a rigore non soddisfa l'equazione in formula_11, dove non \u00e8 differenziabile. Esempi di questo tipo suggeriscono che sia possibile definire una \"soluzione allargata\", che comprende anche funzioni che non sono differenziabili ovunque. Una funzione formula_12 \u00e8 detta essere un \"prolungamento\" della soluzione per l'equazione:\nse formula_12 \u00e8 assolutamente continua, soddisfa la condizione iniziale, e soddisfa quasi ovunque l'equazione differenziale. La continuit\u00e0 assoluta di formula_12 implica l'esistenza delle sue derivate quasi ovunque.\nEnunciato.\nData l'equazione differenziale:\ndove formula_3 \u00e8 definita su un dominio rettangolare formula_18\nSe la funzione formula_3 soddisfa le seguenti condizioni:\nallora l'equazione differenziale (con la condizione iniziale) \u00e8 soddisfatta quasi ovunque da una soluzione assolutamente continua."}
{"id": "4877662", "revid": "2024225", "url": "https://it.wikipedia.org/wiki?curid=4877662", "title": "XI Giochi paralimpici invernali", "text": "Gli XI Giochi paralimpici invernali si sono svolti a So\u010di (Russia) dal 7 al 16 marzo 2014. La stessa localit\u00e0 aveva ospitato i XXII Giochi olimpici invernali dal 7 al 23 febbraio 2014. In questa edizione ha fatto il suo debutto lo snowboard paralimpico, inserito nel programma dello sci alpino.\nAlcune gare sono state disputate nella stazione sciistica di Krasnaja Poljana a circa dalla citt\u00e0 olimpica, mentre il villaggio olimpico era ospitato nella cittadina di Adler, a circa 28\u00a0km da So\u010di. \u00c8 stata la prima manifestazione paralimpica ospitata dalla Russia.\nAssegnazione.\nL'elezione della citt\u00e0 organizzatrice dei Giochi olimpici e paralimpici si \u00e8 tenuta il 4 luglio 2007 a Citt\u00e0 del Guatemala, durante la 119\u00aa sessione del Comitato Olimpico Internazionale. Sette citt\u00e0 avevano presentato ufficialmente la loro candidatura e So\u010di ha prevalso sulle altre due finaliste, Salisburgo e Pyeongchang\nImpianti.\nI giochi sono stati organizzati interamente nella municipalit\u00e0 di So\u010di, ma suddivisi in due luoghi: un gruppo di impianti ad Adler e uno sulle montagne, a Krasnaja Poljana. Il Parco olimpico di Adler \u00e8 sul litorale del Mar Nero, nella piana Imereti. Tutti gli edifici sono stati realizzati attorno a un bacino centrale d'acqua, su cui sorge la piazza delle medaglie.\nSimboli.\nMotto.\nIl motto \u00e8 lo stesso dei XXII Giochi olimpici invernali, rivelato cinquecento giorni prima della data prefissata per la cerimonia di apertura: \"Hot.Cool.Yours.\" (in lingua inglese; traduzione: \"Calde.Fredde.Tue.\") e nell'intento degli organizzatori vuole identificare con la parola \"hot\" l'intensit\u00e0 delle gare e la passione degli sportivi, oltrech\u00e9 individuare la citt\u00e0 di So\u010di, posta nel Sud della Russia; \"cool\" simboleggia i Giochi olimpici invernali e la percezione di \"glaciale\" come viene comunemente intesa la popolazione russa; con il termine \"yours\" invece si vuole indicare il coinvolgimento personale di ogni singolo spettatore.\nMascotte.\nPer scegliere le mascotte dei Giochi olimpici il comitato organizzatore ha istituito un concorso aperto in un primo tempo ai soli cittadini russi, ma che \u00e8 stato successivamente esteso a livello internazionale. Una giuria di esperti ha valutato i 24\u00a0000 disegni ricevuti dal 1\u00ba settembre al 5 dicembre 2010 e tra tutti questi ha scelto una lista di dieci mascotte per i Giochi olimpici e tre per quelli paralimpici che successivamente sono state oggetto di una votazione pubblica nel corso di un programma televisivo il 26 febbraio 2011.\nLe mascotte scelte sono due pupazzi antropomorfi: Raggio di luce e Fiocco di neve.\nPaesi partecipanti.\nSono 45 le nazioni che hanno partecipato a questa edizione dei Giochi, tre in pi\u00f9 della precedente edizione: hanno fatto il loro debutto paralimpico invernale Brasile, Turchia e Uzbekistan, tra parentesi gli atleti partecipanti.\nDi seguito sono elencati i paesi partecipanti:\nDiscipline.\nIl programma paralimpico ha previsto competizioni in 5 discipline:"}
{"id": "4877672", "revid": "767487", "url": "https://it.wikipedia.org/wiki?curid=4877672", "title": "Changes (gruppo musicale)", "text": "I Changes sono una band statunitense di musica folk formata nel 1969 dai cugini Robert N. Taylor e Nicholas Tesluk. I Changes hanno vissuto tre distinti periodi prima della loro attuale sistemazione, nettamente volta al genere neofolk.\nRobert Nicholas Taylor, meglio conosciuto come Robert N. Taylor \u00e8 un musicista, artista, scrittore, etenista e attivista politico con due progetti musicali, i Changes e i Soul Of Steel.\nStoria dei Changes.\n1969-1973: Prime performance live.\nI Changes cominciarono la loro attivit\u00e0 esibendosi a Chicago in piccoli locali, coffee houses e clubs e successivamente entrarono in altri locali di musica folk. Nel 1973 Taylor si trasfer\u00ec nel Nuovo Messico e il gruppo per un anno cess\u00f2 l'attivit\u00e0.\nRicomposizione (1974-1977).\nDi ritorno a Chicago, nel 1974 Taylor e Tesluk tentarono di riformare il gruppo, includendo l'ex moglie di Taylor, Karen Taylor, come vocalist e musicista. Fra il 1975 e il 1976, Carol DePugh partecip\u00f2 al progetto. In questo periodo il gruppo fece sporadiche apparizioni live senza per\u00f2 incidere. Nel 1977, per ragioni personali, il gruppo si divise.\n1994-2000: Rifondazione e primi album.\nNel 1994, dopo 18 anni, dopo aver ricevuto una raccolta di liriche dei Changes, Michael Moynihan si interess\u00f2 a lavorare su materiale precedentemente pubblicato dal gruppo.\nIl 1995 vide la nascita del loro primo album, \"Fire Of Life\", un 45 giri edito dalla Storm Records e dalla tedesca Cthuhlu Records; segu\u00ec nel 1996 un CD con lo stesso nome e 11 canzoni. Entrambe le produzioni includono materiale demo degli anni 1969-1974 rielaborato da Moynihan e Taylor. Nel 1998 i Changes produssero un nuovo CD, \"Legends\", basato su leggende europee.\nL'etichetta austriaca HauRuck! pubblic\u00f2 \"Fire Of Life\" in LP e CD nel 2001, e successivamente un nuovo album, \"Orphan In The Storm\".\n2004-2013: da \"Eis Und Licht\" a \"Ride the Tiger\".\nNel 2004 l'etichetta tedesca Eis Und Licht pubblica \"Time\", un dieci pollici con i Changes e i Cadaverous Condition e con la presenza di Matt Howden. Nel 2004 si esibiscono dal vivo al Flammenzauber festival a Heldrungen, Germania. Questa registrazione viene poi pubblicata dalla tedesca Neue Aesthetik col nome di \"Hero Takes His Stand\", doppio LP.\nI Changes producono un altro 7\" con l'HauRuck! nel 2005 dal nome \"Twilight\" e un altro CD split con Andrew King per l'etichetta portoghese Terra Fria.\nNel novembre 2005 i Changes nel tour \"The Men Among the Ruins Tour\" si esibiscono a Sintra, Anversa, Vienna, Budapest, San Pietroburgo e Mosca.\nNel 2005, Nicholas Tesluk and Robert N. Taylor incontrano il musicista tedesco Axel Frank del gruppo folk \"Werkraum\" con il quale collaborano nell'album comune \"Kristalle\" (Steinklang Industries). Da quel momento entrano anch'essi nel movimento musicale \"Werkraum\".\nNel novembre 2005 viene prodotto un CD split dall'esibizione a Mosca (insieme agli Allerseelen) e un nuovo split CD nel 2006 \"Men Among the Ruins\" (con l'etichetta moscovita Indiestate).\nIl LP \"A Ripple in Time\" viene pubblicato per l'etichetta White Label il 31 ottobre 2006 e contiene diverse canzoni che Robert e Nicholas avevano scritto fra gli anni '60 e '70 ma mai pubblicato. In questa nuova veste puntano sulle armonie vocali, sulle chitarre e sugli abbellimenti. Il lavoro include anche una nuova canzone, \"Somewhere in the Night\" e due nuovi pezzi strumentali, \"Eldorado\" and \"Paradiso\", che in pratica catapultano il gruppo nella nuova veste.\nUn LP in edizione limitata, \"Legends\", viene pubblicata dalla HauRuck! nel luglio 2007. In pi\u00f9 della versione LP originale del 1998, contiene interludi musicali mai pubblicati, una grafica rinnovata e nuove dinamiche dei suoni. \"Legends\" \u00e8 un brano in sei parti, ognuno legato ad un paese europeo: \"Homeric\" (Grecia), \"The Aeneid\" (Italia), \"Eddic\" (Scandinavia), \"Song of Igor\" (Russia), \"Arthurian\" (Regno Unito) e \"El Cid\" (Penisola Iberica).\nNel 2008, di nuovo nell'ambito \"Werkraum\", Nicholas e Robert vengono coinvolti nell'album \"Early Love Music\" (edizioni Steinklang Industries), dove Nicholas contribuisce con pezzi vocali, testi e chitarre, mentre Robert Taylor interpreta poemi narrativi e il brano \"Casey\".\nIl loro quinto album in studio, \"Lament\" viene pubblicato nel febbraio 2010. I pezzi pi\u00f9 importanti della raccolta sono \"The Invisible Man\", \"Emily\" (sulla vita di Emily Dickinson), \"The End of the Road\", un remix di \"Mountains of Sorrow\" ad opera dei Der Blutharsch. Inclusi anche tre \"remake\": \"The Saddest Thing\", \"Memorabilia\" e \"Sweet Eve\".\nNel 2013, in edizione limitata danno alle stampe un 7\" dal titolo \"Ride the Tiger\" con due brani, di cui uno, \"When The Sun Kings Reign Again,\" inedito; l'album \u00e8 stato edito espressamente in occasione del loro tour \"Ride The Tiger world tour 2013\"\".\""}
{"id": "4877676", "revid": "729019", "url": "https://it.wikipedia.org/wiki?curid=4877676", "title": "24 cm Kanone 3", "text": "Il 24\u00a0cm Kanone 3, abbreviato in 24 K 3, era un cannone pesante d'assedio tedesco, utilizzato dalla Wehrmacht durante la seconda guerra mondiale.\nStoria.\nFurono prodotti oltre 14 cannoni. Il \"K 3\" equipaggi\u00f2 il Heeres-Artillerie-Abteilung I. dell'Artillerie-Regiment 84. Quattro cannoni erano in servizio al momento dell'invasione della Polonia, assegnati alle prime due batterie dell'Abteilung I. nella battaglia di Francia, il battaglione schierava ancora 4 pezzi. All'inizio dell'Operazione Barbarossa tutte e tre le batterie dell'Abteilung I erano equipaggiate con due cannoni ciascuna; questa situazione rimase invariata nei due anni successivi.\nLa Wehrmacht non fu soddisfatta delle prestazioni del cannone, che risultavano non commisurate al peso, all'ingombro e alla manodopera richiesta. Krupp e Rheinmetall tentarono cos\u00ec di estenderne la gittata, sperimentando un proiettile pre-rigato, una canna conica, proiettili ad abbandono di sabot ed una canna liscia. Nessuno di questi espedienti super\u00f2 lo stadio sperimentale.\nTecnica.\nSe il progetto della bocca da fuoco del \"K 3\" era di design tradizionale, con otturatore a cuneo orizzontale, quello dell'affusto era molto innovativo. Rheinmetall enfatizz\u00f2 molto la semplicit\u00e0 di messa in batteria. Questa non richiedeva l'uso delle solite gru perch\u00e9 impiegava verricelli elettrici, montati sull'affusto, per posizionare le varie componenti tramite un sistema di rampe inclinate e guide.\nVeniva impiegato inoltre il sistema a doppio rinculo Rheinmetall, sperimentato per la prima volta sul 21 cm M\u00f6rser 18. La canna rinculava normalmente sulla sua culla, munita di un grosso freno di sparo superiore; l'affustino, sul quale era incavalcata la culla, rinculava a sua volta sulle lisce laterali del sottoaffusto. Questo sistema dissipava le notevoli forze di rinculo in gioco e forniva una piattaforma di tiro molto stabile.\nOgni pezzo era manovrato da 25 uomini. Il traino era effettuato in addirittura sei vetture. I carichi erano costituiti dalla piattaforma di tiro, dall'affusto, dalla culla, dalla canna, dalla culatta e da un generatore elettrico."}
{"id": "4877679", "revid": "1494169", "url": "https://it.wikipedia.org/wiki?curid=4877679", "title": "Stick to Your Guns", "text": ""}
{"id": "4877686", "revid": "767487", "url": "https://it.wikipedia.org/wiki?curid=4877686", "title": "Stick to Your Guns (gruppo musicale)", "text": "Gli Stick to Your Guns sono un gruppo musicale statunitense formatosi nel 2003 nella Contea di Orange, in California."}
{"id": "4877697", "revid": "1005847", "url": "https://it.wikipedia.org/wiki?curid=4877697", "title": "Rosario Pasqualino Vassallo (politico 1884)", "text": "Membro della Consulta Nazionale, approd\u00f2 successivamente all'Assemblea Costituente in rappresentanza di Democrazia del Lavoro, ma la sua elezione non fu convalidata; fu cos\u00ec sostituito da Michelangelo Galioto, cui fu riconosciuto un maggior numero di preferenze.\nFu pi\u00f9 volte sottosegretario. Per distinguerlo da un omonimo collega della Consulta Nazionale gi\u00e0 ministro del Regno, di cui era il nipote, si ritrova negli elenchi della Camera dei Deputati come \"Rosario fu Giuseppe Pasqualino Vassallo.\""}
{"id": "4877699", "revid": "256896", "url": "https://it.wikipedia.org/wiki?curid=4877699", "title": "Mus\u00e9e de l'Air et de l'Espace", "text": ""}
{"id": "4877702", "revid": "256896", "url": "https://it.wikipedia.org/wiki?curid=4877702", "title": "Museo Richard-Ginori della Manifattura di Doccia", "text": ""}
{"id": "4877712", "revid": "547992", "url": "https://it.wikipedia.org/wiki?curid=4877712", "title": "Corrado Taranto", "text": "Biografia.\nFiglio dell'attore Carlo e nipote dell'attore Nino, Corrado Taranto intraprende l'attivit\u00e0 di attore teatrale nel 1974 con la sceneggiata di Nunzio Gallo e Tecla Scarano, continuando poi la sua carriera con altri artisti quali i fratelli Taranto, Mariano Rigillo, Luisa Conte, Mario Scaccia, Carlo Cecchi, i fratelli Aldo e Carlo Giuffr\u00e9, Luigi De Filippo.\nNegli anni ottanta forma un sodalizio artistico con Mimmo Sepe; in quello stesso periodo inizia a lavorare per il cinema e la televisione, interpretando ruoli da comprimario.\nNegli anni novanta partecipano in coppia al Seven Show su Italia 7.\nDagli anni duemila si dedica saltuariamente all'insegnamento della recitazione al teatro Trianon di Napoli.\nNel 2008 esordisce nella regia cinematografica con il film \"Ferragosto a pezzi\" e con il meno conosciuto \"Sottosopra\", di cui \u00e8 anche soggettista e sceneggiatore;"}
{"id": "4877713", "revid": "256896", "url": "https://it.wikipedia.org/wiki?curid=4877713", "title": "Comunit\u00e0 nuovi orizzonti", "text": ""}
{"id": "4877714", "revid": "486946", "url": "https://it.wikipedia.org/wiki?curid=4877714", "title": "Cursillos de cristianidad", "text": ""}
{"id": "4877718", "revid": "767487", "url": "https://it.wikipedia.org/wiki?curid=4877718", "title": "Ferragosto a pezzi", "text": "Ferragosto a pezzi \u00e8 un film commedia del 2008, diretto e sceneggiato da Corrado Taranto, qui al suo esordio registico.\nTrama.\nLa storia si articola in vari episodi che sono tutti incentrati su come durante la giornata di ferragosto, piccole discussioni tra conoscenti e familiari, possano diventare delle vere e proprie tragedie o carneficine."}
{"id": "4877722", "revid": "767487", "url": "https://it.wikipedia.org/wiki?curid=4877722", "title": "Il fabbro del villaggio", "text": "Il fabbro del villaggio (\"The Village Blacksmith\") \u00e8 un film muto del 1922 diretto da John Ford che appare nei titoli con il nome di Jack Ford. Adattato per lo schermo da Paul Sloane, il film si ispir\u00f2 a \"The Village Blacksmith\", poesia di Henry Wadsworth Longfellow.\nTrama.\nIn un villaggio, Brigham - il signorotto locale - non dimentica l'offesa ricevuta quando la ragazza che amava lo aveva respinto, preferendogli John, il fabbro. Da questo matrimonio erano nati tre bambini: il pi\u00f9 piccolo, Johnnie, un giorno viene spinto da Anson, il figlio dello squire, a salire su un albero. Ma il ragazzo cade, rimanendo storpio.\nPassano gli anni. Bill, il figlio maggiore di Hammond, si \u00e8 laureato ed \u00e8 diventato medico, mentre Alice, la figlia, appena ritornata dal college, intreccia con Anson una relazione malvista dal padre. Bill rimane ferito in un incidente ferroviario e Alice viene accusata di aver rubato del denaro in chiesa. La ragazza, allora, tenta il suicidio. Sar\u00e0 salvata dal padre e la felicit\u00e0 torner\u00e0 finalmente a casa Hammond quando non solo Bill guarir\u00e0 ma anche Johhnie, sottoposto a un'operazione, ritrover\u00e0 l'uso delle gambe.\nProduzione.\nIl 29 maggio 1922, \"Film Daily\" riportava la notizia che John Ford, con la troupe, aveva raggiunto Tijuana, in Messico, per girarvi il film che, prodotto dalla Fox Film Corporation, aveva in origine il titolo \"Kentucky Days\". Lo stesso titolo che nel 1923, la Fox avrebbe poi dato a un altro film interpretato da Dustin Farnum.\nDistribuzione.\nIl copyright del film, richiesto dalla Fox Film Corp., fu registrato il 31 dicembre 1922 con il numero LP19092.\nDistribuito dalla Fox Film Corporation, il film usc\u00ec nelle sale cinematografiche statunitensi il 1\u00ba gennaio 1923 dopo essere stato presentato in prima a New York il 2 novembre 1922. Ebbe una distribuzione internazionale e in Francia usc\u00ec il 5 settembre 1924 con il titolo \"Le Forgeron du village\".\nLa pellicola completa \u00e8 andata perduta. Ne sopravvive un solo rullo che viene conservato negli archivi dell'UCLA."}
{"id": "4877727", "revid": "287204", "url": "https://it.wikipedia.org/wiki?curid=4877727", "title": "Diras que estoy loco", "text": ""}
{"id": "4877728", "revid": "287204", "url": "https://it.wikipedia.org/wiki?curid=4877728", "title": "Dir\u00e0s que estoy loco", "text": ""}
{"id": "4877731", "revid": "37401", "url": "https://it.wikipedia.org/wiki?curid=4877731", "title": "Frase minima", "text": ""}
{"id": "4877734", "revid": "1310927", "url": "https://it.wikipedia.org/wiki?curid=4877734", "title": "Ond\u0159ej Petr\u00e1k", "text": "Caratteristiche tecniche.\nMediano, pu\u00f2 giocare come difensore centrale o come interno di centrocampo.\nCarriera.\nClub.\nProdotto delle giovanili dello Slavia Praga, nel gennaio del 2014 il Norimberga lo acquista per \u20ac 1 milione. Il 25 gennaio esordisce in Bundesliga giocando contro l'Hoffenheim (4-0).\nNazionale.\nHa giocato in tutte le nazionali giovanili ceche tra l'Under-16 e l'Under-21."}
{"id": "4877735", "revid": "28592", "url": "https://it.wikipedia.org/wiki?curid=4877735", "title": "Costorella", "text": ""}
{"id": "4877736", "revid": "287204", "url": "https://it.wikipedia.org/wiki?curid=4877736", "title": "Arsenal de Sarandi", "text": ""}
{"id": "4877737", "revid": "767487", "url": "https://it.wikipedia.org/wiki?curid=4877737", "title": "Dami\u00e1n P\u00e9rez", "text": "Caratteristiche tecniche.\nTerzino sinistro, pu\u00f2 giocare anche come esterno sulla medesima fascia."}
{"id": "4877738", "revid": "121404641", "url": "https://it.wikipedia.org/wiki?curid=4877738", "title": "Iv\u00e1n Marcone", "text": "Caratteristiche tecniche.\nInterno di centrocampo, pu\u00f2 essere schierato anche come esterno sinistro."}
{"id": "4877739", "revid": "767487", "url": "https://it.wikipedia.org/wiki?curid=4877739", "title": "Ramiro Carrera", "text": "Caratteristiche tecniche.\nEsterno destro, pu\u00f2 giocare come interno di centrocampo o come esterno sinistro."}
{"id": "4877740", "revid": "767487", "url": "https://it.wikipedia.org/wiki?curid=4877740", "title": "Julio Furch", "text": ""}
{"id": "4877741", "revid": "922800", "url": "https://it.wikipedia.org/wiki?curid=4877741", "title": "Julio C\u00e9sar Furch", "text": ""}
{"id": "4877745", "revid": "1851848", "url": "https://it.wikipedia.org/wiki?curid=4877745", "title": "Emilio Zelaya", "text": "Caratteristiche tecniche.\nCentravanti, pu\u00f2 giocare anche come ala sinistra."}
{"id": "4877747", "revid": "588403", "url": "https://it.wikipedia.org/wiki?curid=4877747", "title": "Mart\u00edn Rolle", "text": "Caratteristiche tecniche.\n\u00c8 un trequartista mancino: capace di spaziare con efficacia su tutto il fronte offensivo, \u00e8 abile nel palleggio, dotato di ottima visione di gioco, preciso nelle conclusioni dalla media distanza e nei passaggi in profondit\u00e0 agli attaccanti."}
{"id": "4877748", "revid": "287204", "url": "https://it.wikipedia.org/wiki?curid=4877748", "title": "Luca Massaccesi", "text": "Carriera.\nMuove i primi passi nel taekwondo nel centro sportivo di Fabriano del Maestro Gianni Berardi dove nel 1981 conquista a 16 anni la prima finale nel Campionato italiano cinture rosse e nere e li vince nel 1983.\nEntra nel Gruppo Sportivo Fiamme Oro nel 1985 e vince i campionati italiani quindi:\nNel 1986 \u2013 \u00e8 bronzo ai Campionati Italiani e arriva ai quarti di finale ai Campionati Mondiali Universitari in California a Berkley- universit\u00e0 di San Francisco.\nNel 1987 \u2013 2\u00ba camp. Italiani \u2013 1\u00b0 Coppa Italia \u2013 1\u00ba Intern. Olanda \u2013 1\u00b0 Coppa del Mediterraneo\nNel 1988 \u2013 1\u00ba class: camp. Italiani \u2013 1\u00ba in coppa Italia \u2013 1\u00ba Internaz. Italia \u2013 \nNel 1989 \u2013 Atleta azzurro agli Internaz. In Iran \u2013 Egitto Coppa del Mondo \u2013 Corea Camp. del mondo. 1\u00b0 Classif: Camp. italiano \u2013 1 Coppa Italia- 1\u00ba Intern. Italia\n1990 \u2013 Si laurea Campione Italiano Universitario e vince il Bronzo ai Campionati Mondiali Universitari di Spagna - Santander - battendo il Francese e poi il Coreano Americano Dong Lee. Perder\u00e0 in semifinale con il Campione Olimpico.\nSempre nel 1990 raddoppia il risultato con un importantissimo Bronzo alla Coppa del Mondo Madrid (battendo Cina e Iran e pareggio in semifinale Con USA) che gli permetter\u00e0 di qualificarsi alle Olimpiadi di Barcellona.\nNel 1991 \u00e8 ancora Campione Italiano e vince anche la Coppa Italia - \nIl 1992 \u00e8 l'anno delle Olimpiadi. Luca Massaccesi in qualit\u00e0 di Capitano della Nazionale riesce a battere ai quarti di finale il forte atleta greco e si arrender\u00e0 solo in semifinale con il Campione Turco.\nNel 2014 \u00e8 il Segretario Generale dell'Osservatorio Nazionale Bullismo e Doping, una Associazione di Promozione Sociale con cui gira organizza convegni nelle scuole di tutta Italia. Nel 2013/2014 oltre 50 convegni realizzati insieme ad altre 12 medaglie olimpiche di tutti gli sport come Roberto Cammarelle, Andrea Giocondi, Felice Mariani, Clemente Russo, Carlo Molfetta e tanti altri.\nNel 2014 ha pubblicato un e-book dal titolo The Champ: il rovescio della medaglia, la sua autobiografia attraverso la quale ha ripercorso le tappe fondamentali della sua carriera e l'evoluzione dell'uomo-atleta che gli ha permesso di raccogliere una medaglia olimpica."}
{"id": "4877761", "revid": "1573940", "url": "https://it.wikipedia.org/wiki?curid=4877761", "title": "Yazid ibn al-Muhallab", "text": "Appartenente alla famiglia muhallabita, che svolse un ruolo importante nel primo periodo abbaside, Yaz\u012bd era figlio di al-Muhallab b. Ab\u012b \u1e62ufra, che era stato nominato nel 697-8 dal Governatore d'Iraq al-\u1e24ajj\u0101j b. Y\u016bsuf Governatore del Khorasan. \nNel 701-2, il figlio di al-Muhallab, al-Mugh\u012bra, mor\u00ec e al-Muhallab chiam\u00f2 l'altro suo figlio Yaz\u012bd per rimpiazzarlo. Poco dopo anche al-Muhallab mor\u00ec e al-\u1e24ajj\u0101j lo sostitu\u00ec nella sua carica proprio con Yaz\u012bd. Qui il nuovo nominato dovette affrontare gravosi impegni interni e alcuni nemici esterni alla provincia che amministrava, inclusi quanti penetrarono nel Khorasan in sostegno del ribelle \u02bfAbd al-Ra\u1e25m\u0101n ibn Mu\u1e25ammad ibn al-Ash\u02bfath. Yaz\u012bd lo sconfisse e s'impadron\u00ec della fortezza di Nizak, costringendolo a sottoscrivere con lui la pace.\nNel 704-5 al-\u1e24ajj\u0101j sostitu\u00ec Yaz\u012bd con il suo giovane fratello al-Mufa\u1e0d\u1e0dal. Varie ragioni sono state ipotizzate, inclusa quella secondo cui al-\u1e24ajj\u0101j credeva a una profezia per la quale il suo successore si sarebbe chiamato Yazid e al-\u1e24ajj\u0101j credeva che Yaz\u012bd ibn al-Muhallab era il solo a costituire una minaccia effettiva della quale preoccuparsi. Al-\u1e24ajj\u0101j imprigion\u00f2 e tortur\u00f2 Yaz\u012bd. Nel 708-9 Yaz\u012bd riusc\u00ec a evadere e e si diresse alla volta della Palestina, in cui gli fu offerto rifugio dal fratello del Califfo, Sulaym\u0101n b. \u02bfAbd al-Malik. Al-\u1e24ajj\u0101j insistette con il califfo al-Wal\u012bd I affinch\u00e9 ordinasse a suo fratello di inviargli Yaz\u012bd in catene. Sulaym\u0101n, forse per avversione nei confronti di al-\u1e24ajj\u0101j (che s'ipotizza fosse favorevole alla designazione ad erede al Califfato del figlio di al-Wal\u012bd, \u02bfAbd al-\u02bfAz\u012bz), parl\u00f2 in favore dell'incolumit\u00e0 di Yaz\u012bd e al-Wal\u012bd fin\u00ec per accontentarlo per non mettere a rischio le sue buone relazioni con il fratello, ingiungendo ad al-\u1e24ajj\u0101j di desistere dalla sua persecuzione verso Ibn al-Muhallab. Yaz\u012bd pot\u00e9 cos\u00ec tornare sotto l'ala protettrice di Sulaym\u0101n e i due strinsero un'amicizia che si rivel\u00f2 particolarmente forte.\nSotto Sulaym\u0101n e \u02bfUmar II.\nQuando Sulaym\u0101n sal\u00ec al trono nel 715, nomin\u00f2 Yaz\u012bd Governatore dell'Iraq. L'anno seguente il Califfo lo nomin\u00f2 Governatore del Khurasan. Yaz\u012bd combatt\u00e9 in Jurjan e Tabaristan, prendendo parte direttamente ai combattimenti. Nel 717-8 il nuovo Califfo \u02bfUmar II allontan\u00f2 Yaz\u012bd a causa delle torture da lui fatte infliggere alle popolazioni dei territori conquistati, specialmente Turchi e Sogdiani. Yaz\u012bd fu imprigionato nel suo itinerario verso Basra e portato al cospetto di \u02bfUmar, che provava per lui un'intensa avversione e che lo fece imprigionare. Nel 719-20, quando \u02bfUmar si ammal\u00f2, Yaz\u012bd riusc\u00ec a evadere. Di l\u00ec a poco il Califfo mor\u00ec.\nL'epopea dei Muhallabiti.\nYaz\u012bd si diresse a Basra e molte persone si unirono a lui. Egli rifiut\u00f2 di giurare fedelt\u00e0 al nuovo Califfo, Yazid II. Attacc\u00f2 i carcerieri dei suoi fratelli, li sbaragli\u00f2 e liber\u00f2 i fratelli. Suo figlio Kh\u0101lid fu arrestato a Kufa e spedito a Damasco, dove rimase in carcere fino alla sua morte. Yaz\u012bd fu consigliato di dirigersi verso est, ma non accett\u00f2 queste indicazioni .\nNel 720-1 Maslama ibn Abd al-Malik e al-\u02bfAbb\u0101s ibn al-Wal\u012bd (rispettivamente fratello e figlio del Califfo) unirono le loro forze contro di lui e il 25 agosto le truppe di Maslama ingaggiarono battaglia, terrorizzando alcuni dei combattenti di Yaz\u012bd, che si dettero alla fuga. Yaz\u012bd li fece decapitare e attacc\u00f2 direttamente Maslama, la cui cavalleria lo intercett\u00f2 e lo uccise.\nIl combattimento prosegu\u00ec nondimeno e a W\u0101si\u1e6d il figlio di Yaz\u012bd, Mu\u02bf\u0101wiya alla notizie della morte del padre mise a morte alcuni prigionieri per vendetta, incluso \u02bfAd\u012b ibn Ar\u1e6d\u0101t, il Governatore di Basra che aveva spedito a suo tempo Yaz\u012bd a \u02bfUmar. Mu\u02bf\u0101wiya e altri sopravvissuti della famiglia di Yaz\u012bd partirono via mare per il Ba\u1e25rayn, spostandosi poi verso Kirm\u0101n. Da qui i muhallabiti avanzarono su Qandabil, che neg\u00f2 loro l'ingresso. \nVi fu allora uno strenuo combattimento in cui tutti morirono, salvo due persone che si diressero verso lo Zabulist\u0101n (nell'attuale Afghanistan). Alcuni giovani furono catturati e inviati al Califfo Yaz\u012bd II che li fece decapitare.\nCollegamenti esterni.\nLa sintetica voce su Yaz\u012bd b. al-Muhallab sull'Enciclopedia Treccani"}
{"id": "4877783", "revid": "1573940", "url": "https://it.wikipedia.org/wiki?curid=4877783", "title": "Piera Muggiri", "text": "Carriera.\nPiera Muggiri vinse una medaglia d'argento alle Olimpiadi di Barcellona del 1992 nella categoria pesi mosca.\nEssendo stato allora uno sport dimostrativo la medaglia non valse ad arricchire il medagliere dell'Italia. \nNel corso della sua carriera \u00e8 stata campionessa d'Europa ad Ankara nel 1988 e vice-campionessa europea ad Aarhus nel 1990 e a Zagabria nel 1994."}
{"id": "4877791", "revid": "729019", "url": "https://it.wikipedia.org/wiki?curid=4877791", "title": "Arrigo De Mari", "text": "Biografia.\nArrigo o Enrico De Mari apparteneva alla famiglia genovese che gi\u00e0 aveva fornito due ammiragli alla flotta imperiale di Federico II di Svevia negli anni tra il 1240 e il 1250.\nIl 10 maggio 1284, vicino all'isola di Tavolara a nordest della Sardegna, cattur\u00f2 il comandante generale dei Pisani in Sardegna Bonifazio Della Gherardesca, conte di Donoratico.\nDe Mari era al comando di undici galee e due galeoni, e delle quattro galee del Comune di Genova. Dopo un giorno e una notte di combattimenti tredici galee pisane furono catturate e una fu affondata. Questa vittoria gli procur\u00f2 fama e onori anche da parte Angioina.\nNell'agosto 1284 prese parte alla vittoriosa battaglia navale della Meloria contro i Pisani.\nCarlo I d'Angi\u00f2 lo ricompens\u00f2 facendogli dono tra l'altro dell'isola di Procida, confermata dal figlio Carlo II di Napoli.\nPartecip\u00f2 il 5 giugno 1284 alla prima battaglia navale di Castellammare, vinta dagli aragonesi che riuscirono anche a catturare il comandante avversario Carlo II d'Angi\u00f2, \"lo zoppo\", ed anche lo stesso De Mari fu fatto prigioniero.\nPartecip\u00f2 nel settembre 1285, alla battaglia di Les Formigues tra le file angioine, che ebbe luogo al largo della costa della Catalogna, presso lo scoglio di Las Hormigas o forse nell'ansa di San Feliu. Gli Angioini di Napoli furono duramente sconfitti, ma con uno stratagemma De Mari riusc\u00ec a fuggire con alcune galee, eludendo la sorveglianza della flotta siculo-catalana.\nQuando Papa Onorio IV spinse gli Angioini a riprendere l'assalto alla Sicilia raccolse 40 galere a Brindisi e altre 43 a Sorrento. Nel mese di aprile 1287, la flotta di Brindisi, guidata da Reynald III Quarrel, conte di Avella, sbarc\u00f2 a Augusta il 1\u00ba maggio, prendendo la citt\u00e0 e il castello, De Mari sbarc\u00f2 al comando di pi\u00f9 di 12 galee.\nPartecip\u00f2 il 23 giugno 1287 alla seconda battaglia navale di Castellammare di fronte a Castellammare di Napoli, quando una flotta aragonese-siciliana comandata da Ruggero di Lauria sconfisse una grande flotta alleata del Regno angioino di Napoli (pugliesi e del Principato), composta da una settantina di galee comandate rispettivamente da Reynald III Quarrel e Narjot de Toucy.\nTutti gli altri comandanti, i nobili angioini, vennero catturati; lui fu il solo comandante di alto rango a sfuggire alla cattura (circa cinquemila i prigionieri, tra cui l'ammiraglio Narjaud (Narjot) de Toucy, su quarantadue galee perdute).\nGi\u00e0 nel 1290 era al servizio della flotta genovese mentre, specialmente in Corsica, riprendevano le ostilit\u00e0 tra Genova e Pisa. La data della sua morte, dopo il 1300, non \u00e8 nota con certezza."}
{"id": "4877798", "revid": "600229", "url": "https://it.wikipedia.org/wiki?curid=4877798", "title": "Canzoniere messicano", "text": "Il Canzoniere messicano \u00e8 una raccolta di trascrizioni del compositore italiano Stefano Scodanibbio. Si tratta di versioni per quartetto d'archi di canzoni d'autore o tradizionali messicane.\nL'opera.\nLe opere furono composte in Messico, paese molto amato dall'autore, che scelse di finire i suoi ultimi giorni a Cuernavaca.\nLe versioni e trascrizioni di Stefano Scodanibbio da canzoni popolari messicane e spagnole e dall'Arte della fuga di Bach sono tra gli ultimi lavori prima della morte prematura nel 2012. Gli spostamenti armonici di questa raccolta rispetto alle versioni originali hanno un \u201csapore\u201d pi\u00f9 indulgente in confronto al lavoro derivato da Johann Sebastian Bach.\nScodanibbio dilata i tempi, raddoppiando i valori, in modo che l'ascoltatore possa percepire distintamente i suoni singoli. La maggior parte del suo lavoro destinato a quartetti d'archi \u00e8 effettuato sugli armonici, con l'effetto che la musica sembra fluttuare.\nComposizioni.\nStefano Scodanibbio riteneva che \"B\u00e9same mucho\" (1940) fosse la pi\u00f9 bella canzone che mai sia stata scritta. &lt;br&gt;\nLa sua suggestiva trascrizione in re minore dilata fino a quasi 7 minuti di durata la canzone dell'autrice messicana. Il tema viene \u201csaltellato\u201d lentamente e \u201criassemblato\u201d in una forma pi\u00f9 complessa, come un'immagine riflessa in uno specchio e vista da angoli differenti.\nInsieme a \"B\u00e9same mucho\", questa del 1912 \u00e8 la canzone popolare pi\u00f9 conosciuta in Messico\nIn re minore."}
{"id": "4877806", "revid": "47767", "url": "https://it.wikipedia.org/wiki?curid=4877806", "title": "Inge I di Svezia", "text": ""}
{"id": "4877813", "revid": "762947", "url": "https://it.wikipedia.org/wiki?curid=4877813", "title": "Vasile Moldoveanu", "text": "Biografia.\nHa studiato canto al Conservatorio \u201cCiprian Porumbescu\u201d di Bucarest con il tenore Dinu Badescu, nella classe preparata da Octav Enigarescu. Ha debuttato all'Opera Rumena di Bucarest il 9 gennaio 1966 con il ruolo di Arlecchino in \u201cPagliacci\u201d di Ruggero Leoncavallo.\nLa sua carriera in Romania \u00e8 stata relativamente breve. Ha cantato solo all'Opera Rumena di Bucarest (conosciuta oggi come Opera Nazionale di Bucarest), durante otto stagioni, fra gli anni 1966-1971. Ha cantato 22 opere, generalmente ruoli secondari, ma anche qualche ruolo principale: Rinuccio (Gianni Schicchi), Rodolfo (La Boh\u00e8me), Il Duca di Mantova (Rigoletto), Ernesto (Don Pasquale) e Tamino (Die Zauberfl\u00f6te \u2013 che rappresenta anche il suo ultimo spettacolo in Romania, 23 giugno 1972). Nello stesso tempo, compaiono le sue prime incisioni operistiche su dischi, con la Eletrecord, in ruoli secondari (La Traviata, Sansone e Dalila, Carmen).\nNel 1971 \u00e8 invitato dalle agenzie Viktor Vladarski e Friedrich Pasch per una serie di audizioni in Germania. Non essendo membro del Partito Comunista Rumeno, ottiene con difficolt\u00e0 il visto per poter uscire dal paese. Arriva in Germania nel 1972 e decide di non tornare pi\u00f9 nella Romania comunista. Le autorit\u00e0 iniziano delle indagini e viene condannato a morte in contumacia, a causa di una abusiva interpretazione di un paragrafo del Codice Penale del 1968, che associava la colpa di \u201crifiuto di ritornare nel paese\u201d durante \u201cuna missione di rappresentanza dello stato\u201d con \u201cil tradimento del paese\u201d. In conseguenza alle modifiche del Codice Penale del 1973, il processo viene rifatto ed il tenore Vasile Moldoveanu, contumace, viene condannato a cinque anni di detenzione ed alla confisca dei beni. Casi simili, sempre inediti, sono quelli del regista rumeno Petrica Ionescu e del ballerino Sergiu Stefanschi.\nCarriera internazionale.\nNel 1972 debutta come Manrico nel Trovatore, all'Opera di Ratisbona. Poi, ad Amsterdam sar\u00e0 Rodolfo nella Boh\u00e8me ed il Duca di Mantova nel Rigoletto, all'Opera di Saint Gallen. Debutta poi all'Opera di Stato di Vienna come Alfredo nella Traviata nel 1973, dove torner\u00e0 nel 1987 con il ruolo Des Grieux nella Manon Lescaut. Nello stesso anno, 1973, debutta nel ruolo di Don Carlo, nell'opera omonima di Giuseppe Verdi, ruolo che diventer\u00e0 emblematico per Vasile Moldoveanu, cantandolo per 75 volte nella sua carriera.\nNel 1974 firma un contratto di quattro anni con l'Opera di Stoccarda, a quei tempi condotta da Wolfgang Windgassen. Nel periodo successivo canter\u00e0 nello stesso teatro in varie produzioni: Lucia di Lammermoor, La boh\u00e8me, Un ballo in maschera, La traviata. Nel 1976 gli viene proposto di cantare in Rigoletto, messa in scena da Roman Polansky, all'Opera di Monaco di Baviera. Durante gli anni iniziali, passati alle opere di D\u00fcsseldorf, Stoccarda, Monaco di Baviera, Berlino, Ludwigsburgo, viene scoperto da Nelly Walter, vicepresidente della Columbia Artists Management, che diventer\u00e0 il manager dell'artista per undici anni e lo proporr\u00e0 al Metropolitan di New York. Nel 1979 debutta al Coven Garden di Londra nel Don Carlo, produzione storica di Luchino Visconti. \nNel 1977 diventa \u201cKammers\u00e4nger\u201d all'Opera di Stoccarda.\nIl suo debutto al Metropolitan Opera avviene il 19 maggio 1977, durante una tourn\u00e9e della compagnia a Minneapolis/Minesotta, con il ruolo di Rodolfo nella Boh\u00e8me, avendo come partner di scena, nel ruolo di Mim\u00ec, Renata Scotto, con la quale canter\u00e0 poi in tanti altri spettacoli. Al Metropolitan Opera canter\u00e0 in 105 spettacoli, pi\u00f9 di qualsiasi altro tenore rumeno, diventer\u00e0 il solista rumeno con pi\u00f9 presenze in ruoli principali, dal dopo guerra. Come paragone, nel periodo nel quale Vasile Moldoveanu cantava al Metropolitan, 1977-1986, Luciano Pavarotti collezionava 100 presenze, Placido Domingo-149 e Jos\u00e9 Carreras -51. Sempre 105 presenze, in un periodo simile, 10 anni, ebbe nel periodo interbellico il soprano Amelita Galli-Curci.\nHa cantato 10 ruoli al Metropolitan Opera, in diretta in TV, nelle opere: Don Carlo (1980-11 spettacoli), Il tabarro (1981 - 12 spettacoli) e Simon Boccanegra (1984 - 27 spettacoli). A parte questi ruoli ha cantato Arrigo nei Vespri Siciliani (4 spettacoli), Turridu nella Cavalleria rusticana (8 spettacoli), Cavaradossi in Tosca (3 spettacoli), Rodolfo in La boh\u00e8me (6 spettacoli), Des Grieux in Manon Lescaut (14 spettacoli), Duca di Mantova in Rigoletto (8 spettacoli) e Pinkerton in Madama Butterfly (12 spettacoli). Con l'anno 1987, dopo un complesso intervento chirurgico, riduce la sua attivit\u00e0 artistica sul continente americano. Le sue ultime presenze negli Stati Uniti sono al Opera di Denver: Calaf (Turandot) e Des Grieux (Manon Lescaut).\nRientrato in Europa continua la sua carriera a Parigi (Manon Lescaut - 9 spettacoli nel 1991 e ancora 5 nel 1993), Monaco (I Vespri Siciliani ed Aida \u2013 nella regia di Giancarlo del Monaco), Nizza (La fanciulla del West nella regia di Petric\u0103 Ionescu), Roma (Turandot), Lisbona (Manon Lescaut), Parma (Don Carlo), Pretoria, Sudafrica (Un ballo in Maschera) ed in varie citt\u00e0 della Germania (Stoccarda e Amburgo particolarmente). Praticamente, l'unico teatro d'opera di primo piano dove non ha cantato \u00e8 stato La Scala di Milano, bench\u00e9 ci siano state discussioni per una recita nei Vespri Siciliani.\nVasile Moldoveanu aveva un timbro di voce molto piacevole, vibrante, da tenore lirico, come si \u00e8 sempre autodefinito, ma con un registro acuto molto sicuro, forte, che gli ha permesso di abbordare ruoli tipici da tenore spinto (Calaf, Don Carlo, Don Jos\u00e9, Manrico), ma anche drammatici (Radames, Dick Johnson). La sua voce, paragonata spesso a quella dei grandi tenori del passato come Giovanni Martinelli o Franco Corelli, era completata da un fisico snello ed uno sguardo ardente, caratteristiche che gli portarono particolari apprezzamenti in alcuni ruoli come Luigi di Il Tabarro. Dopo una trasmissione in TV di questo spettacolo al Metropolitan fu chiamato dai fan e dai colleghi \u201cLuigi! Guarda Luigi!\u201d\nParadossalmente, bench\u00e9 avesse avuto una carriera molto importante, e soprattutto al Metropolitan fosse stato mediatizzato in un'epoca in quale le trasmissioni TV in diretta erano al loro inizio, Vasile Moldoveanu \u00e8 poco conosciuto in Romania. Questa mancanza di notoriet\u00e0 \u00e8 stata causata dalla censura durante il periodo del comunismo in Romania, proprio nel periodo di apogeo artistico del tenore rumeno.\nIl 2010, Vasile Moldoveanu ha fatto ricorso in appello alla decisione di condanna con detenzione ed \u00e8 stato assolto.\nIl 2012 \u00e8 stato decorato con l'ordine \u201cSteaua Romaniei\u201d, con il grado di Comandor, una delle pi\u00f9 storiche ed alte distinzioni rumene.\nAttualmente, Vasile Moldoveanu vive a Monte Carlo e dedica il suo tempo alle ore di master class con giovani interpreti, specialmente dalla Romania.\nRegistrazioni.\n\u00ceLe registrazioni rimaste sono poche ma esistono due LP con arie di opere della casa Intercord, realizzate nel 1976, a parte quelle prodotte da Electrecord:\nEsistono invece, tantissime registrazioni live delle trasmissioni radio del Metropolitan Opera e varie copie illegali.\nMascagni: Cavalleria Rusticana- Hamburg 1986, con Galina Savova, Vasile Moldoveanu, Piero Cappuccilli, conduttore: Ricco Saccani, L'orchestra dell'Opera di Budapest\nRegistrazioni video.\nNei confronti delle registrazioni in studio, la videografia di Vasile Moldoveanu \u00e8 pi\u00f9 ampia:"}
{"id": "4877814", "revid": "21880", "url": "https://it.wikipedia.org/wiki?curid=4877814", "title": "Scilla autumnalis", "text": ""}
{"id": "4877818", "revid": "767487", "url": "https://it.wikipedia.org/wiki?curid=4877818", "title": "Venomous Rat Regeneration Vendor", "text": "Venomous Rat Regeneration Vendor \u00e8 il quinto album discografico da solista di Rob Zombie, fondatore del gruppo alternative metal White Zombie. Questo album, pubblicato il 23 aprile 2013, accompagna il film \"Le streghe di Salem\"."}
{"id": "4877824", "revid": "767487", "url": "https://it.wikipedia.org/wiki?curid=4877824", "title": "All Hour Cymbals", "text": "All Hour Cymbals \u00e8 il primo album discografico del gruppo musicale statunitense Yeasayer, pubblicato nell'ottobre 2007."}
{"id": "4877827", "revid": "247222", "url": "https://it.wikipedia.org/wiki?curid=4877827", "title": "Jarremix", "text": "Jarremix \u00e8 un album di remix del musicista francese Jean-Michel Jarre, pubblicato nel 1995.\nTracce.\nTutte le tracce sono state composte da Jean-Michel Jarre e remissate da autori vari."}
{"id": "4877828", "revid": "1543377", "url": "https://it.wikipedia.org/wiki?curid=4877828", "title": "Sci di fondo ai III Giochi olimpici invernali - 18 km maschile", "text": "La competizione sulla distanza di 18\u00a0km di sci di fondo si disput\u00f2 il 10 febbraio a partire dalle 9:30 e presero il via 42 atleti di 11 diverse nazionalit\u00e0. La pista si snodava lungo il percorso \"Mt. Whitney\", copriva un dislivello di 500\u00a0m ed era lunga 18,214\u00a0m; la gara, che per la prima volta in sede olimpica si svolgeva prima della 50\u00a0km, fu marcata da temperature eccezionalmente elevate ed era valida anche ai fini della combinata nordica."}
{"id": "4877829", "revid": "110157", "url": "https://it.wikipedia.org/wiki?curid=4877829", "title": "Odd Blood", "text": "Odd Blood \u00e8 il secondo album in studio del gruppo musicale statunitense Yeasayer, pubblicato nel febbraio 2010 dalla Secretly Canadian."}
{"id": "4877831", "revid": "767487", "url": "https://it.wikipedia.org/wiki?curid=4877831", "title": "Fragrant World", "text": "Fragrant World \u00e8 il terzo album discografico del gruppo musicale statunitense Yeasayer, pubblicato nel 2012 dalla Secretly Canadian."}
{"id": "4877833", "revid": "2175", "url": "https://it.wikipedia.org/wiki?curid=4877833", "title": "Reazioni di ossidoriduzione", "text": ""}
{"id": "4877834", "revid": "2175", "url": "https://it.wikipedia.org/wiki?curid=4877834", "title": "Reattivi", "text": ""}
{"id": "4877835", "revid": "767487", "url": "https://it.wikipedia.org/wiki?curid=4877835", "title": "William Fitzsimmons", "text": ""}
{"id": "4877841", "revid": "1494169", "url": "https://it.wikipedia.org/wiki?curid=4877841", "title": "Lacrimosa", "text": ""}
{"id": "4877845", "revid": "666668", "url": "https://it.wikipedia.org/wiki?curid=4877845", "title": "Ganga Zumba", "text": "Il Quilombo dos Palmares (i quilombo erano comunit\u00e0 di schiavi fuggiaschi), situato nella Capitania del Pernambuco, in una zona oggi appartenente allo stato dell'Alagoas, esisteva gi\u00e0 da circa un secolo, ma acquis\u00ec importanza con Ganga Zumba (il nome \u00e8 stato raccolto anche come Ganazumba) e con il nipote e successore Zumbi.\nSecondo la tradizione, Ganga Zumba era figlio della principessa Aqualtune, figlia del re del Congo, che fu sconfitta in battaglia e catturata dai portoghesi. Ganga Zumba fu portato in Brasile come schiavo e poi raggiunse il Quilombo dos Palmares, diventandone il leader nel 1670.\nNel quilombo, essendo il numero delle donne molto inferiore a quello degli uomini, una donna poteva avere pi\u00f9 uomini, ma Ganga Zumba, come privilegio di leader della comunit\u00e0, aveva per s\u00e9 tre mogli, due nere e una mulatta.\nNel 1677, nell'attacco di Fern\u00e3o Carrilho al quilombo, Ganga Zumba fu ferito e in seguito alla disfatta fu accusato di inettitudine da un'opposizione sorta nelle comunit\u00e0 in cui aveva un ruolo di spicco il nipote Zumbi. Ganga Zumba fece un accordo di pace con i portoghesi. Si arriv\u00f2 cos\u00ec allo scontro tra la fazione di Ganga Zumba e quella di Zumbi, che riteneva l'accordo un tradimento che comportava il rischio di essere resi schiavi. Ganga Zumba fu avvelenato dai sostenitori di Zumbi.\nNel 1963, il regista brasiliano Carlos Diegues diresse \"Ganga Zumba\", un film che ricostruiva la vicenda della sua vita."}
{"id": "4877846", "revid": "124001280", "url": "https://it.wikipedia.org/wiki?curid=4877846", "title": "Bollettino della Vittoria Navale", "text": "Il Bollettino della Vittoria Navale \u00e8 il documento ufficiale scritto dopo l'armistizio di Villa Giusti con cui l'ammiraglio Paolo Thaon di Revel, comandante supremo della Regia Marina, annunci\u00f2, il 12 novembre 1918, la resa sui mari dell'Impero austro-ungarico e la vittoria dell'Italia nella prima guerra mondiale. \nStoria.\nIl Bollettino della Vittoria \u00e8 stato emanato il 12 Novembre dalla nave \"Etna\", che era ancorata nel porto di Brindisi. Quest'ultimo, infatti, era stato il principale centro operativo della guerra nel mare Adriatico.\nAutore.\nDalla catalogazione dei documenti di Paolo Thaon di Revel, custoditi presso la Fondazione Spadolini di Firenze, \u00e8 emerso che il suo autore materiale fu in realt\u00e0 Gabriele D'Annunzio. Autore della scoperta \u00e8 il ricercatore Guglielmo Salotti. \nAnalogamente fu firmato, dal generale Armando Diaz, comandante supremo del Regio Esercito, il Bollettino della Vittoria. Non fu mai redatto un analogo bollettino per le forze aeree, visto che queste ultime facevano capo al Servizio Aeronautico, reparto destinato agli aeromobili del Regio Esercito: la Regia Aeronautica, terza forza armata del Regno d'Italia, fu infatti istituita nel 1923, dopo la fine della prima guerra mondiale.\nIl testo.\nIl testo del Bollettino recita:"}
{"id": "4877847", "revid": "125861374", "url": "https://it.wikipedia.org/wiki?curid=4877847", "title": "Societ\u00e0 Polisportiva Ars et Labor 1981-1982", "text": "Questa voce raccoglie le informazioni riguardanti la Societ\u00e0 Polisportiva Ars et Labor nelle competizioni ufficiali della stagione 1981-1982.\nStagione.\nNella stagione di Serie B 1981-1982 c'\u00e8 la conferma sulla panchina spallina di \"Titta\" Rota, un profondo rinnovamento della squadra e una dichiarata ambizione alle alte posizioni di classifica. Finir\u00e0 esattamente all'opposto, con l'esonero del tecnico, ulteriori modifiche all'organico e retrocessione in Serie C1. Salgono in Serie A Verona, Pisa e Sampdoria, con la SPAL scendono in Serie C1 il Rimini, il Brescia ed il Pescara.\nLa SPAL sulla carta \u00e8 competitiva, ma in campo si dimostra un insieme di giocatori senza coesione. In campionato la situazione si deteriora presto, con i biancazzurri che scivolano sempre pi\u00f9 in basso. Servono a poco i rimedi del mercato autunnale e la cacciata di Titta Rota dopo l'ottava di ritorno, con l'avvento di Ugo Tomeazzi dalla primavera che inserisce in squadra alcuni giovani del vivaio. Quattro sconfitte consecutive nelle ultime quattro giornate suggellano la discesa nel terzo livello del calcio nazionale.\nIn Coppa Italia la Spal disputa il terzo girone di qualificazione, che promuove l'Inter ai quarti di finale, e che nel seguito vincer\u00e0 il trofeo.\nIl 31 dicembre 1981 muore lo storico presidente Paolo Mazza, che ha ricoperto la carica dal 1947 al 1977, lo stadio Comunale di Ferrara sar\u00e0 a lui intitolato il 14 febbraio del 1982."}
{"id": "4877853", "revid": "599013", "url": "https://it.wikipedia.org/wiki?curid=4877853", "title": "Del Loranger", "text": "Carriera.\nLoranger ha giocato con i Detroit Gems in National Basketball League nella stagione 1946-1947, collezionando 27 presenze. Ha proseguito la carriera con gli Indianapolis Kautskys, i Kansas City Blues (in Professional Basketball League of America) e i Detroit Vagabond Kings. Si \u00e8 ritirato nel 1948, dopo il fallimento dei Kings nel dicembre 1948."}
{"id": "4877856", "revid": "110157", "url": "https://it.wikipedia.org/wiki?curid=4877856", "title": "Basic Instinct (album)", "text": "Basic Instinct \u00e8 il quarto album discografico della cantante statunitense Ciara, pubblicato nel dicembre 2010."}
{"id": "4877858", "revid": "2140639", "url": "https://it.wikipedia.org/wiki?curid=4877858", "title": "Varese Calcio 1981-1982", "text": "Questa voce raccoglie le informazioni riguardanti il Varese Calcio nelle competizioni ufficiali della stagione 1981-1982."}
{"id": "4877860", "revid": "110157", "url": "https://it.wikipedia.org/wiki?curid=4877860", "title": "Ciara (album)", "text": "Ciara \u00e8 il quinto album discografico della cantante statunitense Ciara, uscito nel luglio 2013 dalla Epic Records (prima produzione per quest'etichetta dopo aver pubblicato i precedenti lavori con la Jive Records)."}
{"id": "4877876", "revid": "2194699", "url": "https://it.wikipedia.org/wiki?curid=4877876", "title": "Future (rapper)", "text": "Dopo alcuni mixtape tra il 2010 e il 2011, Future ha firmato un contratto con la Epic Records. Successivamente ha pubblicato il suo album di debutto, \"Pluto\", nell'aprile 2012. Il secondo album, \"Honest\", \u00e8 stato pubblicato nell'aprile 2014, superando il suo debutto nelle classifiche degli album.\nTra la fine del 2014 e l'inizio del 2015, ha pubblicato un trio di mixtape: \"Monster\" (2014), \"Beast Mode\" (2015) e \"56 Nights\" (2015). Le sue successive uscite, \"DS2\" (2015), \"What a Time to Be Alive\" (2015, in collaborazione con Drake), \"Evol\" (2016), \"Future\" (2017), \"Hndrxx\" (2017),\"The Wizrd\" (2019) e High Off Life hanno debuttato al numero 1 della \"Billboard\" 200.\nBiografia.\nNayvadius DeMun Wilburn \u00e8 nato il 20 novembre 1983 ad Atlanta, in Georgia. Ha iniziato a usare il suo nome d'arte mentre si esibiva con il gruppo The Dungeon Family, dove \u00e8 stato soprannominato \"The Future\". Suo cugino, produttore discografico e membro del gruppo Dungeon Rico Wade, lo ha incoraggiato ad affinare le sue capacit\u00e0 di scrittura e perseguire una carriera come rapper; oltre a fornire un sollievo temporaneo dalla vita di strada. Ha frequentato la Columbia High School.\nIl debutto: \"Pluto\".\nNel settembre del 2011 firma un contratto con la Epic Records e successivamente pubblica due mixtape \"Streetz Calling\". Il mixtape venne recensito in malo modo dalla critica che lo defin\u00ec \"un artista con ritornelli pop, dove tra il suo rappare e il suo cantare non si nota la differenza a causa della massiccia presenza di Auto-Tune, con basi e ritmi sempre uguali e con testi pessimi e banali\". Successivamente pubblic\u00f2 un ultimo mixtape prima della pubblicazione del suo album, \"Astronaut Status\" nel gennaio del 2012.\nL'album fu anticipato dai singoli \"Tony Montana\", \"Go Harder\", e \"Magic\", che non raggiunsero un buon impatto commerciale. L'album di debutto \"Pluto\" fu pubblicato il 17 aprile del 2012, e contiene collaborazioni con artisti di alto rilievo nella scena hip hop, come R. Kelly, T.I., Drake e Snoop Dogg. L'album debutt\u00f2 alla 8 nella Billboard 200, vendendo 41.000 copie nella sua prima settimana. Successivamente pubblic\u00f2 i singoli \"Same Damn Time\" e \"Turn On the Lights\", quest'ultimo raggiunse un buon successo in patria arrivando ad essere certificato disco di platino.\nIl secondo album: \"Honest\".\nNel gennaio del 2013 Future collabora con Lil Wayne e Drake nel brano \"Love Me\", brano di successo negli Stati Uniti, e collabora con Ace Hood e Rick Ross in \"Bugatti\", altro brano di buon successo in patria. Sempre lo stesso mese il rapper pubblica il mixtape \"F.B.G.: The Movie\" per anticipare l'album prossimo alla pubblicazione.\nSuccessivamente nel 2013 pubblica i singoli d'anticipazione per l'album \"Karate Chop\", \"Honest\" e \"Sh!t\", e solamente il singolo \"Honest\" riesce a raggiungere un discreto successo negli Stati Uniti. Il 22 aprile del 2014 pubblica l'album \"Honest\" che presenta, come il primo album, collaborazioni di rilievo con artisti come Pharrell Williams, Kanye West e Andr\u00e9 3000. L'album, nonostante il debutto alla 2 nella Billboard 200, non riesce a uguagliare le vendite del primo album.\nIl successo nazionale: \"DS2\", \"What a Time to Be Alive\" e \"Evol\".\nIn seguito pubblica i mixtape \"Monster\", \"Beast Mode\" e \"56 Nights\", e dal primo di essi venne estratto il singolo \"Fuck Up Some Commas\", di buon successo in patria. Il 17 luglio del 2015 pubblica l'album \"DS2\" (acronimo di \"Dirty Sprite 2\"), che si differenzia dai precedenti album del rapper per il suo stile musicale puramente trap, e dalla presenza di una sola collaborazione. L'album divenne il maggior successo del rapper, debuttando in vetta alla Billboard 200 e vendendo pi\u00f9 dei precedenti dell'artista. Dall'album venne estratto il singolo \"Where Ya At\" che divenne il singolo di maggior successo di Future.\nDue mesi dopo pubblic\u00f3 un mixtape fatto in collaborazione con Drake, \"What a Time to Be Alive\" che super\u00f2 il successo di \"DS2\", debuttando alla vetta alla Billboard 200 certificandosi disco d'oro, e l'unico singolo estrattosi fu \"Jumpman\", che divenne un successo in patria.\nIl 6 febbraio del 2016 pubblic\u00f2 \"Evol\", che debutt\u00f2 in vetta alla Billboard 200, spinto dal singolo \"Low Life\" in collaborazione col cantante canadese The Weeknd. Nonostante ci\u00f2 l'album non raggiunse i risultati dei due precedenti.\nIl successo internazionale: \"Future\" e \"Hndrxx\".\nDopo il successo raggiunto in patria, numerosi artisti pop e R&amp;B di successo mondiale iniziarono a far apparire il rapper nei loro singoli, che partecip\u00f2 in brani come \"Do You Mind\" di DJ Khaled, \"Everyday\" di Ariana Grande, \"Cold\" dei Maroon 5, \"High End\" di Chris Brown e in \"Rollin\" di Calvin Harris.\nIl rapper pubblic\u00f2 due album quasi contemporaneamente, \"Future\" e \"Hndrxx\", pubblicati rispettivamente il 17 e il 24 febbraio 2017. \"Future\", un album dal sound completamente trap, riusc\u00ec a diventare disco di platino in patria, raggiungendo la prima posizione della Billboard 200. L'album fu trainato dal singolo \"Mask Off\", che divenne di gran lunga il maggiore successo del rapper, scalando le classifiche internazionali, conquistando la critica, e diventando il singolo hip hop pi\u00f9 venduto nel 2017.\n\"Hndrxx\", un album dal sound pi\u00f9 leggero, profondo e pop rispetto al precedente, nonostante potesse vantare di materiale pi\u00f9 radiofonico, e di collaborazioni con artisti urban di largo successo come Nicki Minaj, Rihanna, Chris Brown e The Weeknd, non super\u00f2 il successo del precedente album, non avendo nessun singolo che riusc\u00ec a raggiungere risultati paragonabili a quelli di \"Mask Off\". L'album comunque venne certificato disco d'oro in patria. Durante il 2017 Future fece un tour internazionale a supporto di questi due album.\nIl 6 luglio 2018, esce il secondo capitolo del mixtape intitolato \"Beast Mode\" interamente prodotto da Zaytoven.\nIl 19 ottobre 2018, Future ha pubblicato Wrld On Drugs, un mixtape collaborativo con il collega rapper americano Juice Wrld. \"Wrld on Drugs\" ha debuttato al secondo posto nella classifica \"Billboard\" 200 dietro \"A Star Is Born\" di Lady Gaga e Bradley Cooper.\nIl 18 gennaio 2019, Future ha pubblicato il suo settimo album in studio, \"Future Hndrxx Presents: The Wizrd\". L'album \u00e8 composto da 20 canzoni ed \u00e8 stato promosso da un film intitolato \"The Wizrd\", pubblicato l'11 gennaio su Apple Music. \"The Wizrd\" ricevette recensioni generalmente positive dalla critica e divenne il sesto album numero uno degli Stati Uniti, debuttando al numero uno nella \"Billboard 200\". Con l'uscita di \"The Wizrd\", diverse canzoni dell'album sono state classificate su \"Billboard\" Hot 100.\nAl 61\u00ba Grammy Awards annuale tenutosi il 10 febbraio 2019, Future ha vinto il suo primo Grammy Award per la \"migliore performance rap\" per la sua collaborazione al fianco di Kendrick Lamar, James Blake e Jay Rock per la canzone \"King's Dead\", dall'album della colonna sonora del film Marvel, \"Black Panther.\"\nIl 7 giugno 2019, Future ha pubblicato il suo secondo progetto dell'anno, il suo EP da solista d'esordio intitolato \"Save Me\". L'EP ha ricevuto recensioni contrastanti da parte della critica musicale e ha debuttato al numero 5 della \"Billboard 200\".\nVita privata.\nNel 2002 diventa padre di un bambino, avuto dalla modella Jessica Smith. Nell'ottobre del 2013 si fidanza ufficialmente con la cantante Ciara. Il 19 maggio 2014 i due diventano genitori di un bambino, Future Zahir Wilburn. Ciara ha concluso il fidanzamento nell'agosto 2014 a causa della sua infedelt\u00e0. Il suo quinto figlio, Hendrix, \u00e8 nato a Natale nel 2018.\nControversie legali.\nA partire dal 2016, Wilburn \u00e8 stato citato in giudizio sia da Jessica Smith che da Ciara. Smith lo sta citando in giudizio per non aver pagato il mantenimento del figlio. Ciara gli ha fatto causa per diffamazione e calunnia. Nell'ottobre 2016, un giudice ha affermato che la serie di tweet di Future che colpiscono Ciara non si riferiva ai 15 milioni di dollari che chiedeva. Nel 2019, due donne della Florida e del Texas hanno presentato entrambe una causa di paternit\u00e0 sostenendo che Wilburn era il padre delle rispettive figlie; se si conferma padre, porterebbe il numero dei suoi figli a otto."}
{"id": "4877878", "revid": "188402", "url": "https://it.wikipedia.org/wiki?curid=4877878", "title": "Olen somelainen", "text": ""}
{"id": "4877882", "revid": "1318658", "url": "https://it.wikipedia.org/wiki?curid=4877882", "title": "Associazione Calcio Reggiana 1982-1983", "text": "Questa voce raccoglie le informazioni riguardanti lAssociazione Calcio Reggiana nelle competizioni ufficiali della stagione 1982-1983.\nStagione.\nIn luogo di Franco Vacondio il nuovo presidente \u00e8 Giovanni Vandelli (mentre Moreno Roggi \u00e8 il nuovo direttore sportivo), promette una stagione di alto livello e allo Stadio Mirabello si costruiscono i nuovi distinti in cemento. A lavori ultimati la capienza dello stadio arriva a sfiorare le ventimila unit\u00e0, con posti in piedi. Per la terza stagione di fila viene confermato sulla panchina granata Romano Fogli.\nGianfranco Matteoli lascia Reggio e viene ripreso dal Como, ritorna Lorenzo Mossini, se ne va al Monza Stefano Trevisanello e con lui Giancarlo Corradini al Torino, Giovanni Bruzzone viene ceduto al Parma che lo gira al Livorno, mentre Flaviano Zandoli lascia il calcio. Arrivano: Giovanni Francini (dal Torino, sar\u00e0 al Napoli scudettato del 1990), Alberto Di Chiara (dalla Roma, sar\u00e0 al Parma e in Nazionale), Luciano Bruni (dalla Fiorentina, vincer\u00e0 lo scudetto col Verona nel 1985), Fulvio Zuccheri (dal Bologna) e Amerigo Paradiso (dal Foggia), poi a novembre arrivano Francesco Boito (dal Genoa) e Vito Graziani (dal Brescia), Walter Mazzarri (dalla Fiorentina, sar\u00e0 allenatore, tra le altre, del Napoli e del Torino). Questa Reggiana promette ma non mantiene le promesse. Cos\u00ec dopo il pareggio interno con l'Arezzo del 28 gennaio del 1983, al termine del girone di andata con la Reggiana ultima con 14 punti, l'allenatore Romano Fogli viene sostituito con Giambattista Fabbri, che lancia in prima squadra il giovane Giovanni Invernizzi (sar\u00e0 nella Sampdoria dello scudetto del 1991). Dopo la sconfitta interna col Milan (2-3) si dischiudono le porte della C1. L'ultima gara ad Arezzo (2-2) segna la retrocessione della Reggiana.\nNella Coppa Italia la Reggiana disputa, prima del campionato, il primo girone di qualificazione, che promuove agli ottavi di finale il Torino ed il Cagliari, vi ottiene una vittoria, un pareggio e tre sconfitte."}
{"id": "4877883", "revid": "1745361", "url": "https://it.wikipedia.org/wiki?curid=4877883", "title": "Paolo Guerra", "text": "Biografia.\nGli anni settanta.\nSi laurea all'universit\u00e0 di Modena nel 1976 in Economia e Commercio con 110 e lode, con una tesi sull'evoluzione economica dell'Emilia Romagna dal 1945 agli anni settanta. Fin da giovanissimo si interessa di musica dal vivo, sia come esecutore seppure non professionista, che \u2013 soprattutto - come coordinatore di iniziative, collaborando con uno degli enti allora pi\u00f9 attivi, l'ARCI, ed accumulando cos\u00ec notevoli esperienze nella organizzazione di alcuni tra i pi\u00f9 importanti eventi musicali degli anni settanta. \nPresto le sue capacit\u00e0 organizzative e progettuali si esprimono con l'ideazione e la diretta realizzazione all'interno dell'ARCI del Centro Programmazione Spettacoli (Cipiesse), con sede a Bologna, del quale \u00e8 per anni responsabile nazionale. La struttura aveva l'intento prioritario di gestire e incentivare la distribuzione degli spettacoli dal vivo - ma anche di mostre itineranti e altre iniziative - alle seimila feste dell'Unit\u00e0 sparse per tutto il territorio nazionale, oltre che a Feste dell'Avanti ed a molte altre iniziative locali (come le \u201cEstati di piazza\u201d dei Comuni o le attivit\u00e0 dei privati).\nCol sostegno di validi collaboratori (tra cui Emanuela Rossi, responsabile nazionale della programmazione, e Fran Tomasi, responsabile dell'estero, in grado di portare in Italia per il Cipiesse gruppi come Talking Heads, B 52's e Weather Report), la direzione di Guerra si concentra, oltre che sulla collaborazione coi maggiori promoter italiani per gestire i grandi tour degli anni settanta (Dalla-De Gregori, Patti Smith, De Andr\u00e8 con PFM, Lou Reed, Spandau Ballet, Edoardo Bennato, Gianna Nannini, i Kraftwerk ed altri), anche su proprie iniziative autonome di distribuzione, mettendo cos\u00ec in moto una capillare esperienza di diffusione di cultura e spettacolo. Il suo nome \u00e8 legato a tutti gli Artisti del periodo, noti e meno noti, italiani e stranieri, dei quali col Cipiesse Guerra curava lunghi tour: Roberto Benigni, Battiato, Eugenio Bennato con Musicanova, Guccini, Giorgio Gaslini, Severino Gazzelloni, il Living Theatre, gli artisti del Nuovo Canzoniere Italiano, e moltissimi altri.\nDagli anni ottanta al 2020.\nNel 1981, assieme ad altri operatori dello spettacolo, sempre avvalendosi della collaborazione di Emanuela Rossi, progetta la fondazione di una nuova struttura, la Agidi, management autonomo, attivo sul mercato, con l'obiettivo di produrre e distribuire spettacoli propri, rendendosi indipendente rispetto ad eventuali indirizzi o richieste proveniente da realt\u00e0 politiche locali e nazionali, pur continuando comunque ad interagire con esse. Segue un percorso professionale autonomo, mantenendo comunque i rapporti con l'ambito pubblico: non a caso, nei primi anni di vita, la Agidi cura rassegne musicali per conto del Comune di Modena ed apre in citt\u00e0 un circolo culturale, l'Archimede, attivo tra 1984 e 1986, dotato di palcoscenico e strutture tecnologiche allora assai innovative, in cui si proponevano iniziative di ogni tipo.\nPaolo Guerra si occupa di management artistico, di produzione e distribuzione di spettacoli assieme alla Agidi, divenendo in breve un punto di riferimento per l'ambiente dello spettacolo italiano. Inizialmente opera quasi esclusivamente nel settore musicale, occupandosi della produzione (anche discografica) e distribuzione degli spettacoli di artisti come Enzo Jannacci, Enrico Ruggeri, Skiantos e molti altri. Anche l'attivit\u00e0 internazionale \u00e8 intensa, con la distribuzione in Italia di \"world music\" ma soprattutto di alcuni gruppi \"storici\" del punk e New wave dell'epoca, come Siouxsie and The Banshees, i Lounge Lizards di John Lurie e Steve Piccolo, i Rip Rig &amp; Panic di Neneh Cherry, Echo and the Bunnymen, A Certain Ratio, il \"mito\" degli anni settanta Nico (ex Velvet Undreground).\nTeatro.\n\u00c8 soprattutto la lunga collaborazione con Jannacci a dare notevoli risultati artistici e di produzione, sia con alcuni dischi di grande notoriet\u00e0, ma principalmente con gli spettacoli dal vivo: \u00e8 infatti proprio grazie all'iniziativa ed ai suggerimenti di Guerra che Jannacci si esibisce per la prima volta in concerti dal vivo, fino ad allora mai eseguiti, ed affronta, con l'organizzazione di Agidi, lunghi tour di successo tra il 1981 ed il 1992. In occasione di uno di questi tour, si inaugura in Italia l'esperienza dello spettacolo musicale o teatrale in tourn\u00e9e col tendone da circo (ben 5.000 posti, montato ad ogni debutto), assai utile per risolvere i cronici problemi di carenza di spazi concertistici in diverse zone d'Italia.\nDal 1986 in poi avvia una stretta collaborazione con uno dei maggiori talenti della scena di quel periodo: Paolo Rossi, di cui Guerra comprende le grandi potenzialit\u00e0 e che mette per molti anni in condizione di lavorare con massima libert\u00e0 creativa, e produrre alcune delle sue opere teatrali migliori, con importanti riconoscimenti di critica e pubblico (tra gli altri, \"Il circo di Paolo Rossi\", \"Rabelais\", \"Romeo &amp; Juliet\u2013serata di delirio organizzato\", \"Questa sera si recita Moli\u00e8re\", \"Il Signor Rossi e la Costituzione\", \"Il Signor Rossi contro l'Impero del male\").\nCon Paolo Rossi come protagonista, per la televisione Paolo Guerra realizza due trasmissioni che si impongono all'attenzione generale per originalit\u00e0 di struttura e di contenuti: \"Su la Testa\" (1992) su Rai3 e \"Scatafascio\" (1997) su Italia1, destinate, tra l'altro, a \u201clanciare\u201d presso il grande pubblico televisivo, oltre allo stesso Rossi gi\u00e0 molto seguito ed amato in ambito teatrale, anche altri artisti di futura grande notoriet\u00e0. Tra questi, il trio Aldo, Giovanni e Giacomo, di cui Guerra intuisce subito le notevoli doti comiche, avviando nel 1995 una salda collaborazione che ha portato alla realizzazione di grandissimi successi teatrali, televisivi e cinematografici, tra i maggiori mai registrati in Italia da sempre. Per il teatro, ricordiamo \"I Corti\", in tour dal \u201895 per tre stagioni con un vero e proprio record di presenze; \"Tel chi el tel\u00f9n\" (1999), tutto esaurito per due mesi a Milano, seguita dalla trasmissione televisiva prodotta da Guerra per Canale 5 \"Aldo Giovanni e Giacomo Show\"; \"Anplagghed\" (2006/07), che ha toccato 28 citt\u00e0 con quasi 300.000 presenze in 121 serate; \"Ammutta muddica\" (2012/13) con la sua interminabile e continua serie di tutto esaurito in ognuna delle 15 citt\u00e0 toccate.\nCinema.\nNel cinema Paolo Guerra, come Produttore, ottiene i suoi pi\u00f9 rilevanti risultati, producendo nel 1997 il primo film scritto e diretto da Aldo Giovanni e Giacomo con Massimo Venier: \"Tre uomini e una gamba\", che si rivela il caso cinematografico di quegli anni, con oltre 45 miliardi di lire di incasso e che viene candidato ai David di Donatello come miglior opera prima. Seguono nel 1998 \"Cos\u00ec \u00e8 la vita\"; nel 2000 \"Chiedimi se sono felice\", decimo film pi\u00f9 visto di sempre in Italia; nel 2002 \"La leggenda di Al, John e Jack\" che segna un momento di maturazione notevole nel percorso di Guerra come produttore, con l'esperienza diretta delle riprese a New York, per una pellicola che nasce come nostalgico vagheggiamento dei vecchi film di gangster da parte di Aldo Giovanni e Giacomo; nel 2004 \"Tu la conosci Claudia?\"; nel 2006 \"Anplagghed al cinema\" in cui Guerra propone l'esperimento di uno spettacolo dal vivo trasformato in film in alta definizione e distribuito regolarmente nella stagione cinematografica per oltre due mesi; nel 2008 \"Il cosmo sul com\u00f2\"; nel 2010 \"La banda dei Babbi Natale\", premiato col biglietto d'oro dell'Associazione Nazionale Esercenti Cinema; nel 2013 \"Ammutta muddica al cinema\", programmato nelle sale per un solo giorno creando un vero e proprio evento cinematografico. Nel 2014 produce \"Il ricco, il povero e il maggiordomo\", il film pi\u00f9 visto delle festivit\u00e0 natalizie.\nNe \"La banda dei Babbi Natale\" compare, come protagonista femminile, un'altra attrice prodotta da circa vent'anni da Guerra, Angela Finocchiaro, notissima e molto apprezzata da pubblico e critica per la sua bravura e versatilit\u00e0 che le consente di risultare indimenticabile in ruoli sia comici che drammatici. Vincitrice di due David di Donatello come Miglior Attrice non protagonista (nel 2006 con \"La bestia nel cuore\" di Cristina Comencini e 2007 con \"Mio fratello \u00e8 figlio unico\" di Daniele Luchetti) e di molti altri premi, Angela Finocchiaro \u00e8 prodotta da Guerra, ed i suoi spettacoli distribuiti dalla Agidi, fin dai primi anni novanta. Nella stagione teatrale 2015-2016, Guerra propone per Angela Finocchiaro l'assoluta novit\u00e0 di uno spettacolo che prevede attorno a lei una numerosa compagnia, mettendo in scena l'edizione italiana del famoso testo teatrale (e film) inglese \"Calendar Girls\", realizzato dalla AGIDI in co-produzione con Enfi Teatro.\nAltre collaborazioni.\nIl grande pubblico di popolari trasmissioni degli ultimi anni (come Zelig, Mai dire Gol, Domenica in, Mai dire domenica, Crozza Italia, Che tempo che fa, Ballar\u00f2, Parla con me, Report, Scherzi a parte, Masters of Magic, Buona la prima ed altre) ha avuto modo di conoscere ed apprezzare, oltre ai gi\u00e0 citati Aldo Giovanni e Giacomo e Angela Finocchiaro, altri Artisti prodotti \u2013 a partire dagli anni novanta - da Paolo Guerra, come Raul Cremona e Paolo Hendel. Raul Cremona \u00e8 molto noto al grande pubblico per particolarissimi personaggi di mago/imbonitore/musicista/attore, portati con gran successo in televisione ed in teatro, come Mago Oronzo, Omen, Silvano il mago di Milano, Jacopo Ortis, mentre Paolo Hendel si divide tra cinema (ad esempio in film di successo come alcuni di Pieraccioni), teatro e soprattutto televisione, dove alcuni suoi grotteschi personaggi satirici, come Carcarlo Pravettoni, presentati in vari programmi, hanno avuto ed hanno tuttora notevole seguito.\nAccanto a questi artisti, con cui la collaborazione di Guerra dura da moltissimi anni, molti altri sono stati per alcuni periodi, o sono attualmente, prodotti da lui: tra questi Maurizio Micheli, Maurizio Milani, Lella Costa, Sabina Guzzanti, David Riondino, Bebo Storti, Cochi e Renato, Antonio Cornacchione, Giovanni Cacioppo, Alessandro Haber, Beppe Battiston, Luca Zingaretti, Silvio Orlando, Marina Massironi, Debora Villa, Silvana Fallisi. \nNegli ultimi anni, Paolo Guerra ha ripreso i contatti anche con l'ambiente musicale, suo primo interesse agli inizi del suo percorso professionale. Oltre ad aver prodotto, nella stagione 2009/10, lo spettacolo musical-teatrale \"La canzone di Nanda\", (dedicato alla giornalista Fernanda Pivano ed a tutti gli artisti americani ed italiani da lei fatti conoscere al grande pubblico), scritto ed interpretato dal musicista, attore e scrittore Giulio Casale, il personaggio emergente con cui Guerra sta collaborando attualmente \u00e8 la giovane cantante, musicista e compositrice Antonella Lo Coco, finalista nella edizione 2011 del popolare talent show X Factor in onda in prima serata su Sky Uno. di cui ha prodotto vari brani. Inoltre, nel periodo 2014-2015 Guerra ha prodotto anche brani del \u201cduo\u201d di cantanti noto come Le Donatella, le gemelle trionfatrici della edizione 2015 de \"L\u2019isola dei famosi\", trasmissione alle cui selezioni Guerra le ha proposte."}
{"id": "4877884", "revid": "110157", "url": "https://it.wikipedia.org/wiki?curid=4877884", "title": "Alas, I Cannot Swim", "text": "Alas, I Cannot Swim \u00e8 il primo album discografico della cantautrice Laura Marling, pubblicato nel 2008. Il disco ha ottenuto una nomination ai Mercury Prize ed \u00e8 stato prodotto da Charlie Fink (Noah and the Whale).\nTracce.\nTutte le tracce sono state scritte e composte da Laura Marling."}
{"id": "4877893", "revid": "755885", "url": "https://it.wikipedia.org/wiki?curid=4877893", "title": "Twisting the Jug", "text": "Twisting the Jug \u00e8 un album di Gene Ammons, pubblicato dalla Prestige Records nel 1962. I brani furono registrati il 28 novembre 1961 al Van Gelder Studio di Englewood Cliffs, New Jersey (Stati Uniti)."}
{"id": "4877900", "revid": "113423192", "url": "https://it.wikipedia.org/wiki?curid=4877900", "title": "Andrea Maffei (architetto)", "text": "Biografia.\nInizia la sua carriera a Tokyo come Associato di Arata Isozaki dal 1997 al 2004, firmando vari progetti in Italia, tra i quali quello per la Nuova Uscita della Galleria degli Uffizi. Ha diretto la progettazione e la costruzione del Palasport Olimpico di Torino, in qualit\u00e0 di \"chief architect\", realizzato in occasione delle Olimpiadi invernali del 2006, e per la piscina olimpionica e il parco di Piazza d'Armi di Torino, completati nello stesso anno.\nNel 2005 ha fondato lo studio Andrea Maffei Architects, con sede nel quartiere di Brera a Milano. Ha progettato e firmato, la MABIC di Maranello, inaugurata nel 2011, e la Torre Isozaki nel complesso CityLife a Milano con i suoi 209,2 metri di altezza, il grattacielo pi\u00f9 alto al tetto in Italia.\nHa vinto il concorso di Rete Ferroviaria Italiana per la grande Stazione di Bologna Centrale nel 2008 e il concorso della Nuova Sede della Provincia di Bergamo nel 2009. Ha sviluppato il progetto per l'ampliamento del Principato di Monaco sul mare nel 2007-2008 per il gruppo Montecarlo Sea Land.\nNel 2012 \u00e8 l'unico studio italiano ammesso al concorso per il Nuovo Stadio di Tokyo da 80.000 posti per le Olimpiadi del 2020, insieme allo Studio Majowiecki.\nRiceve la menzione d'onore per il progetto dello stadio di Chorzow (Polonia) con capienza 16.000 posti nel 2013.\nOltre all'attivit\u00e0 professionale, scrive numerosi articoli di architettura su \"Casabella\" dal 1998 ed ha curato la monografia di Electa \"Toyo Ito: le opere, i progetti, gli scritti\".\n\u00c8 stato \"professore invitato\" alla Waseda University di Tokyo, sotto il prof. Osamu Ishyama, e tiene lezioni in varie Universit\u00e0 italiane e straniere."}
{"id": "4877901", "revid": "1776051", "url": "https://it.wikipedia.org/wiki?curid=4877901", "title": "Bartimeo (nome)", "text": "Origine e diffusione.\nNome di tradizione biblica, \u00e8 citato nel Vangelo di Marco (), dove Bartimeo \u00e8 un uomo cieco che viene guarito miracolosamente da Ges\u00f9.\nEtimologicamente, \u00e8 composto da \"bar\" (\"figlio\", da cui anche Bartolomeo, Barnaba e Barsanofio) combinato con il nome proprio Timeo, quindi \"figlio di Timeo\", oppure con il termine greco \u03c4\u03b9\u03bc\u03b1\u03b9\u03bf\u03c2 (\"timaios\", \"onorevole\", da cui deriva Timeo), o anche con \"timai\" (\"ammirazione\"). Alcune fonti lo riconducono al nome Barsimeo.\nOnomastico.\nNessun santo porta questo nome, che quindi \u00e8 adespota: l'onomastico pu\u00f2 essere festeggiato il 1\u00ba novembre, ad Ognissanti."}
{"id": "4877903", "revid": "47767", "url": "https://it.wikipedia.org/wiki?curid=4877903", "title": "Bartemius", "text": ""}
{"id": "4877908", "revid": "1226", "url": "https://it.wikipedia.org/wiki?curid=4877908", "title": "Storie di Terra e Spazio", "text": ""}
{"id": "4877910", "revid": "4175", "url": "https://it.wikipedia.org/wiki?curid=4877910", "title": "Katie White", "text": "Biografia.\nNel 1997 inizia a cantare nel gruppo punk femminile chiamato TKO, che supporta band importanti come Steps, 5ive e Atomic Kitten. Nel 2001 conosce Jules De Martino, con cui forma un gruppo chiamato Dear Eskimo (di cui fa parte anche il DJ Simon Templeman). Nel 2006 viene fondato il progetto The Ting Tings con Katie che prende posto come vocalist e polistrumentista: suona la chitarra, il basso, le percussioni e le tastiere. Il primo album del gruppo \u00e8 stato pubblicato nel 2008."}
{"id": "4877911", "revid": "1305772", "url": "https://it.wikipedia.org/wiki?curid=4877911", "title": "Reilly", "text": ""}
{"id": "4877913", "revid": "21880", "url": "https://it.wikipedia.org/wiki?curid=4877913", "title": "Scilla cupani", "text": ""}
{"id": "4877914", "revid": "400694", "url": "https://it.wikipedia.org/wiki?curid=4877914", "title": "Fever Ray (album)", "text": "Fever Ray \u00e8 il primo album in studio della cantante svedese Fever Ray, pubblicato nel gennaio 2009.\nDescrizione.\nLa prima traccia \"If I Had a Heart\", \u00e8 stata utilizzata come sigla della serie televisiva \"Vikings\" ed \u00e8 inoltre presente nella colonna sonora dell'episodio 4x03 (\"Casa aperta\") della serie televisiva \"Breaking Bad\"."}
{"id": "4877915", "revid": "729019", "url": "https://it.wikipedia.org/wiki?curid=4877915", "title": "Casaforte di San Giorio di Susa", "text": "La casaforte di San Giorio (valle di Susa) sorge sullo stesso sperone roccioso dove si trovano il castello e parte del paese di San Giorio di Susa. La casaforte \u00e8 visibile alle spalle della chiesa parrocchiale e fa parte del complesso della casa parrocchiale del paese. Ospita la sede di alcune associazioni.\nStruttura architettonica.\nCome il castello di origine imprecisata, venne edificata probabilmente intorno alla met\u00e0 del XIII secolo, dalla famiglia Bertrandi e faceva parte delle strutture militari deputate al controllo del passaggio lungo l'antica via Francigena del Moncenisio. La casaforte presenta diversi caratteri medioevali, come la finestra romanica sormontata da una croce, una monofora e altre pietre da taglio. Probabilmente le porte in facciata sono di epoca posteriore. Considerata una delle meglio conservate della valle, sostanzialmente risparmiata dalle distruzioni seicentesche, al pari delle strutture di Chianocco. Di dimensioni minori \nrispetto alle analoghe strutture fortificate di Chianocco e di San Didero, \u00e8 costituita da tre piani fuori terra e uno interrato. Sormontata da merli a coda di rondine, si sono ben conservati il camino angolare interno e le mensole reggi trave dei vari piani, simili a alcuni esempi visibili nella vicina Chianocco.. Probabilmente l'edificio della parrocchia costruito in aderenza alla torre sul lato ovest, ha inglobato parti del recinto murario medioevale.\nUbicazione.\nLa casaforte si trova sul Mollare, alle spalle della chiesa parrocchiale e poco distante dalla cappella del Conte, fatta affrescare dagli stessi Bertrandi nei primi decenni del Trecento."}
{"id": "4877917", "revid": "2114394", "url": "https://it.wikipedia.org/wiki?curid=4877917", "title": "Cenesi", "text": "Cenesi \u00e8 una frazione di 134 abitanti del comune di Cisano sul Neva, in provincia di Savona.\nUbicata a 150 m sul livello del mare, dista dal capoluogo comunale circa 4,5\u00a0km. Fino al 1929 fu comune autonomo.\nNegli ultimi anni viene simpaticamente chiamato Marchesato di Cenesi\nStoria.\nLe prime testimonianze storiche sul borgo di Cenesi si attestano al XIII secolo quando il territorio fu assoggettato ai marchesi di Clavesana. Furono gli stessi marchesi ad investire la famiglia Cazulini, originaria di Albenga, nel 1236 della giurisdizione del feudo.\nDalla prima met\u00e0 del XIV secolo il territorio di Cenesi leg\u00f2 la sua storia con la vicina Arnasco costituendo assieme la cosiddetta Castellania di Rivernaro o Rivernante, facente parte dei feudi imperiali e alle dipendenze dei marchesi Del Carretto del ramo di Finale. Furono ancora i Cazulini di Albenga a conservarne l'investitura del feudo, un vassallaggio che perdur\u00f2, nonostante i successivi passaggi storici del territorio, fino al 1753.\nPer successione ereditaria pass\u00f2 nella seconda met\u00e0 del XVIII secolo alla famiglia albenganese dei Costa - legata al ramo di Balestrino dei Del Carretto - che ne conserv\u00f2 il possedimento anche dopo il passaggio di questo territorio nel Regno di Sardegna a partire dal 1735. Con la successiva dominazione napoleonica, e la soppressione dei feudi imperiali nel 1797, i territori di Cenesi e Arnasco furono uniti in un'unica municipalit\u00e0 che rientr\u00f2 nel Dipartimento del Letimbro, con capoluogo Savona, all'interno della Repubblica Ligure. Dal 28 aprile del 1798 fece parte del I cantone, con capoluogo Albenga, della Giurisdizione di Centa e dal 1803 centro principale del IV cantone della Centa nella Giurisdizione degli Ulivi. Annesso al Primo Impero francese dal 13 giugno 1805 al 1814 venne inserito nel Dipartimento di Montenotte.\nSolamente nel 1815 Cenesi acquis\u00ec una propria indipendenza comunale rispetto ad Arnasco, che fu inglobata nel Regno di Sardegna cos\u00ec come stabil\u00ec il Congresso di Vienna del 1814. Annesso al Regno d'Italia dal 1861, dal 1859 al 1926 il territorio fu compreso nel I mandamento di Albenga del Circondario di Albenga facente parte della Provincia di Genova; nel 1927 con la soppressione del circondario ingauno pass\u00f2, per pochi mesi, nel Circondario di Savona e, infine, sotto la neo costituita Provincia di Savona.\nCon il Regio decreto del 1929 venne dichiarata soppressa la municipalit\u00e0 di Cenesi (tra le meno estese del territorio) che fu quindi inglobata, come frazione, al territorio comunale di Cisano sul Neva."}
{"id": "4877925", "revid": "110157", "url": "https://it.wikipedia.org/wiki?curid=4877925", "title": "Olen suomalainen (singolo)", "text": "Olen suomalainen (in finlandese \"Sono finlandese\") \u00e8 un singolo del cantante Kari Tapio, pubblicato nel 1983, tratto dall'omonimo album. \u00c8 una cover della famosa canzone di Toto Cutugno, \"L'Italiano\".\nCaratteristiche.\nIl testo originale \u00e8 stato tradotto in finlandese con minimi adattamenti alle presunte caratteristiche tipiche del popolo finlandese.\nIl brano \u00e8 diventato talmente popolare da essere diventato un inno cantato durante il giorno dell'Indipendenza, il 6 dicembre.\nCover.\nDal brano sono state create nuove versioni di \"Olen suomalainen\":"}
{"id": "4877931", "revid": "461603", "url": "https://it.wikipedia.org/wiki?curid=4877931", "title": "Olympiakos Volou", "text": ""}
{"id": "4877932", "revid": "2205548", "url": "https://it.wikipedia.org/wiki?curid=4877932", "title": "Starfucker", "text": "Starfucker (talvolta stilizzato come STRFKR) \u00e8 un gruppo musicale statunitense originario di Portland (Oregon) e attivo dal 2007."}
{"id": "4877935", "revid": "57342", "url": "https://it.wikipedia.org/wiki?curid=4877935", "title": "Bruto (nome)", "text": "Origine e diffusione.\nDeriva dal latino \"Brutus\", un \"cognomen\" tipico della \"gens Iunia\"; si basa sul termine \"brutus\", un prestito osco che vuol dire \"pesante\", \"ottuso\", \"stupido\".\nIl nome viene associato spesso al concetto di tradimento, a causa della figura di Marco Giunio Bruto, figlio adottivo di Cesare che partecip\u00f2 alla congiura per ucciderlo.\nOnomastico.\nNessun santo porta questo nome, che quindi \u00e8 adespota: l'onomastico pu\u00f2 essere festeggiato il 1\u00ba novembre, ad Ognissanti."}
{"id": "4877937", "revid": "124303853", "url": "https://it.wikipedia.org/wiki?curid=4877937", "title": "Consiglio di Stato (Grecia)", "text": "Il Consiglio di Stato (in greco: \"\u03a3\u03c5\u03bc\u03b2\u03bf\u03cd\u03bb\u03b9\u03bf \u03c4\u03b7\u03c2 \u0395\u03c0\u03b9\u03ba\u03c1\u03b1\u03c4\u03b5\u03af\u03b1\u03c2\", \u03a3\u03c4\u0395) \u00e8 la suprema corte amministrativa della Grecia.\nIl suo attuale presidente \u00e8 Athanasios Rantos."}
{"id": "4877955", "revid": "729019", "url": "https://it.wikipedia.org/wiki?curid=4877955", "title": "Sci di fondo ai III Giochi olimpici invernali - 50 km maschile", "text": "La competizione sulla distanza di 50\u00a0km di sci di fondo si disput\u00f2 il 13 febbraio dalle ore 11:00 e presero il via 32 atleti di 9 diverse nazionalit\u00e0. "}
{"id": "4877963", "revid": "1528507", "url": "https://it.wikipedia.org/wiki?curid=4877963", "title": "Indice NAM", "text": "L'indice NAM (inglese: \"North Annular Mode\") \u00e8 un indice descrittivo che fa parte delle teleconnessioni atmosferiche. \u00c8 riferito a tutte le quote troposferiche e stratosferiche, quindi monitora i geopotenziali e conseguentemente anche le condizioni termiche di tutta la colonna d'aria, dal livello del mare all'alta stratosfera. \n\u00c8 strettamente correlato all'indice AO (inglese: Artic Oscillation) che \u00e8 per\u00f2 riferita solo al livello del mare; difatti al livello del mare (quota di 1000 hPa) NAM e AO coincidono. Lo studio dell'indice NAM \u00e8 finalizzato a valutare la forza del vortice polare, molto importante per le influenze sul clima planetario, in particolare invernale..\nL'indice NAM come l'indice AO presenta una \"fase positiva\" e una \"fase negativa\".\nFase positiva.\nGradiente positivo ovvero alti geopotenziali alle medie latitudini e bassi alle latitudini polari. Presenza di aria molto fredda in stratosfera. Questo fenomeno \u00e8 spesso indicato come \"stratcooling\". Il vortice polare stratosferico \u00e8 quindi particolarmente profondo e attivo. \nFase negativa.\nGradiente negativo ovvero bassi geopotenziali alle medie latitudini e alti nelle regioni polari. Presenza di aria calda in stratosfera; spesso determinato da riscaldamento stratosferico, ovvero improvvisi surriscaldamenti dell'alta stratosfera anche di 70\u00a0\u00b0C. Il vortice polare stratosferico \u00e8 quindi destabilizzato. \nSuperamento soglia.\nQualora in Stratosfera, alla quota isobarica di 10 hPa si raggiunge un valore in scala di -3, si \u00e8 in presenza di riscaldamento stratosferico e quindi anomalia positiva di geopotenziale a quella quota.\nIn questo caso ha una fortissima destabilizzazione del vortice polare troposferico, che pu\u00f2 apportare fenomenologie perturbate gelide anche alle medie latitudini, per un periodo che pu\u00f2 protrarsi fino a 60 giorni.\nAl contrario qualora in stratosfera, alla quota isobarica di 10 hPa si raggiunga un valore di +1.5 siamo in presenza di forte raffreddamento stratosferico con anomalia negativa di geopotenziale a quella quota. Il vortice polare stratosferico appare particolarmente forte e compatto per un periodo che si pu\u00f2 protrarre fino a 60 giorni.\n\"Coupling\".\nIl superamento della soglia del NAM ha sicuramente ripercussioni sulla stabilit\u00e0 e sulla compattezza del vortice polare stratosferico.\nDalle osservazioni si determina poi il grado di coupling, ovvero l'accoppiamento tra il vortice polare stratosferico e quello troposferico. Nel caso di \"coupling\" forte si hanno ripercussioni sull'indice AO e quindi, nel caso di indice AO positivo:\nnel caso di indice AO negativo:"}
{"id": "4877964", "revid": "767487", "url": "https://it.wikipedia.org/wiki?curid=4877964", "title": "Alex Clare", "text": "Carriera.\nNato a Southwark (Londra) il 14 settembre 1985, si interessa dapprima al drum and bass e al garage, iniziando a suonare la batteria e la tromba. Nei primi tempi adotta lo pseudonimo Alexander G. Muertos, mentre nel 2010 sceglie il nome d'arte Alex Clare.\nNel luglio 2011 pubblica il suo album di debutto \"The Lateness of the Hour\", prodotto da Mike Spencer e Major Lazer e pubblicato dalla Island Records.\nIl suo brano \"Too Close\" viene inserito negli avvisi del programma Internet Explorer 9 e grazie a questo entra in classifica. Inoltre il singolo ottiene una nomination ai BRIT Awards 2013 nella categoria \"singolo britannico dell'anno\".\nNel 2012 collabora con Rudimental per il brano \"Not Giving In\" inserito nell'album \"Home\", mentre nel 2013 \u00e8 in studio con Sub Focus per l'album \"Torus\" e poi con Don Diablo e Kelis per il singolo \"Give It All\".\nNel 2014 Clare ha annunciato la pubblicazione del secondo album \"War Rages On\", previsto per il 11 agosto."}
{"id": "4877968", "revid": "486946", "url": "https://it.wikipedia.org/wiki?curid=4877968", "title": "Apollon Kalamaria", "text": ""}
{"id": "4877972", "revid": "677503", "url": "https://it.wikipedia.org/wiki?curid=4877972", "title": "Vitreo", "text": ""}
{"id": "4877973", "revid": "1310927", "url": "https://it.wikipedia.org/wiki?curid=4877973", "title": "\u00c1lvaro Rey", "text": ""}
{"id": "4877984", "revid": "287204", "url": "https://it.wikipedia.org/wiki?curid=4877984", "title": "Sacra spugna", "text": "La Sacra spugna \u00e8 uno degli strumenti della Passione di Cristo: si tratta della spugna che venne imbevuta nella posca dalle guardie e che fu infilata su un bastone per raggiungere le labbra di Ges\u00f9 Cristo, agonizzante in croce.\nLa spugna citata nei vangeli \u00e8 stata raffigurata in numerose opere d'arte, ma nessuna Sacra spugna \u00e8 mai stata riconosciuta dalla Chiesa cattolica, n\u00e9 come oggetto di culto n\u00e9 come reliquia.\nI Vangeli.\nSecondo il Nuovo Testamento, durante la sua agonia sulla croce Cristo pronunci\u00f2 alcune parole: \nCos\u00ec, per rispondere e mitigare l'agonia del Cristo sulla croce, gli portarono alle labbra una spugna fissata ad una delle estremit\u00e0 di un bastone ed immersa in aceto (o, presumibilmente, in posca, miscela di acqua e aceto, allora molto utilizzata come dissetante dai soldati romani). &lt;br&gt; Il Vangelo secondo Giovanni precisa, comunque, che per issare la spugna fino alla bocca di Ges\u00f9 venne utilizzato un ramo d'issopo: \"Dopo questo, Ges\u00f9, sapendo che ogni cosa era stata ormai compiuta, disse per adempiere la Scrittura: \u00abHo sete\u00bb. Vi era l\u00ec un vaso pieno d'aceto; posero perci\u00f2 una spugna imbevuta di aceto in cima a un ramo d'issopo e gliela accostarono alla bocca. E dopo aver ricevuto l'aceto, Ges\u00f9 disse: \u00abTutto \u00e8 compiuto!\u00bb. E, chinato il capo, spir\u00f2.\". Questa precisazione di Giovanni rende, per\u00f2, inverosimile la narrazione. L'issopo (Hyssopus officinalis L.) \u00e8, infatti, una pianta della famiglia delle Lamiaceae diffusa anche nel bacino del Mediterraneo che, essendo molto esile ed alta dai 20 ai 60 centimetri, non \u00e8 assolutamente adatta - sia per la lunghezza che per la robustezza - a sorreggere una spugna imbevuta che viene portata verso l'alto. Anche in altri passi biblici viene, infatti, utilizzata solo come fosse un pennello, per aspergere un liquido (ad esempio:\"Prenderete un fascio di iss\u00f2po, lo intingerete nel sangue che sar\u00e0 nel catino e spruzzerete l'architrave e gli stipiti con il sangue del catino.\" e \"poi un uomo puro prender\u00e0 dell'issopo, lo intinger\u00e0 nell'acqua e ne spruzzer\u00e0 la tenda, tutti gli utensili, tutte le persone\"\"). &lt;br&gt; Nel resto del Nuovo Testamento non si hanno altre indicazioni sull'episodio.\nRappresentazioni nell'arte.\nLa sacra spugna compare nell'affresco della Cappella Sistina il \"Giudizio universale\" di Michelangelo, realizzato fra il 1541 e il 1544 Essa si trova nella lunetta in alto a destra insieme alla colonna della flagellazione e la scala, mentre nella lunetta sinistra si trovano altri simboli della Passione quali la croce, i chiodi e la corona di spine.\nIn Francia si ritrova, tra le altre, l'immagine della spugna sugli affreschi delle volte del coro della cappella di Santa Maria dell'Abbazia di Chaalis, opera del Primaticcio, realizzata fra il 1541 e il 1544.\nLe pretese reliquie.\nAlcune reliquie della Sacra spugna non sono state riconosciute come tali dalla Chiesa cattolica. La stessa espressione, \"Sacra spugna\" (o \"Santa spugna\"), non esiste nella tradizione cattolica, che si riferisce solamente alla spugna immersa nell'aceto (o nella posca) e che fu uno degli strumenti della Passione.\nLe prime pretese reliquie di questa spugna non comparvero che prima del VI secolo, cio\u00e8 mezzo millennio dopo la Crocifissione.\nDe Gerusalemme a Costantinopoli.\nUn poema di Sofronio di Gerusalemme dice che in quell'epoca (560-638) un oggetto denominato \"Sacra spugna\", e considerato dal popolo come la reliquia della spugna citata nei Vangeli, era venerato nel \"Martyrium\", o Basilica di Costantino a Gerusalemme..\nGerusalemme fu conquistata dal generale persiano Schahr-Bar\u00e2z nel 614. Nel 629, quando Schahr-Bar\u00e2z conclue la pace con i Bizantini per averli alleati contro i suoi rivali persiani, Nik\u00e9tas, figlio di Schahr-Bar\u00e2z, consegn\u00f2 ai bizantini due presunte reliquie: la \"Sacra spugna\" e la Lancia Sacra. L'arrivo della \"Santa spugna\" a Costantinopoli fu celebrato il 14 settembre 629.\nDa Costantinopoli a Parigi.\nSecondo una leggenda non verificata, questa \"Sacra spugna\" sarebbe rimasta a Costantinopoli finch\u00e9 non venne venduta dall'imperatore latino di Costantinopoli Baldovino II, per una somma esorbitante a Luigi IX di Francia, e si sarebbe aggiunta alle reliquie della Sainte-Chapelle a Parigi, a fianco, fra le altre, di quelle della Corona di spine e della Vera Croce. Durante la rivoluzione francese la Sainte-Chapelle venne saccheggiata e le reliquie disperse o distrutte. Alcune sono state conservate brevemente presso la Biblioteca nazionale, per poi scomparire. Pi\u00f9 tardi sarebbero state \"restituite\" a Notre-Dame, non si comprende come dato che erano state censite come scomparse.\nRoma.\nUn autore anticlericale dell'XIX secolo, Collin de Plancy, afferm\u00f2 nel 1821 che un pezzo della pretesa \"Sacra spugna\", color marrone per la presenza di sangue, era conservata a Roma nella Basilica di San Giovanni in Laterano. Cinquant'anni dopo un altro scrittore riprese quest'affermazione, ma non pare che altri testimoni l'abbiano confermato.\nCi\u00f2 che invece \u00e8 certo \u00e8 che esisteva ed esiste tuttora una pretesa \"Sacra spugna\" nella cappella della Basilica di Santa Croce in Gerusalemme a Roma."}
{"id": "4877986", "revid": "767487", "url": "https://it.wikipedia.org/wiki?curid=4877986", "title": "Sguardi diversi", "text": "Sguardi diversi \u00e8 un film drammatico del 2008, sceneggiato e diretto da Maria Manna, qui al suo esordio registico.\nTrama.\nAlessia e Simone sono due ragazzi che si vogliono bene; la loro felicit\u00e0 per\u00f2 \u00e8 turbata dalle paure e dagli stili di vita dei rispettivi caratteri.\nAlessia non si decide a voler prendere una posizione, perch\u00e9 fortemente contraria all'idea del matrimonio, mentre Alessio \u00e8 un adone abituato alle conquiste amorose facili.\nNonostante queste divergenze, entrambi, riusciranno a capire di non poter fare a meno di amarsi.\nIl brano Sguardi Diversi \u00e8 eseguito da una band partenopea, i Diatonica"}
{"id": "4877997", "revid": "599013", "url": "https://it.wikipedia.org/wiki?curid=4877997", "title": "Beno\u00eet Begu\u00e9", "text": "Carriera.\nLa carriera di Beno\u00eet Begu\u00e9 inizia nella societ\u00e0 del Grenoble Volley Universit\u00e9 Club, con cui disputa nelle stagioni 2005-06 e 2006-07 due campionati di seconda divisione francese. Nella stagione 2007-08 fa il suo esordio nel massimo campionato francese con la maglia dell'Asni\u00e8res Volley 92, prima di tornare per un anno in seconda divisione, con il Cambrai Volley \u00c9lan du Cambr\u00e9sis. Si trasferisce poi per due anni nell'Avignon Volley-Ball: la stagione 2009-10 si conclude con la retrocessione in Ligue 2, mentre la seconda termina con la sconfitta nella finale dei \"play-off\" promozione.\nDalla stagione 2011-12 \u00e8 tesserato per la squadra corsa del Gaz\u00e9lec Football Club Olympique Ajaccio, con cui ha raggiunto la semifinale della Coppa di Francia. Al termine del campionato 2012-13 si ritira dall'attivit\u00e0 agonistica."}
{"id": "4878008", "revid": "1543377", "url": "https://it.wikipedia.org/wiki?curid=4878008", "title": "Friuli Annia", "text": "Fiuli Annia \u00e8 una denominazione di origine controllata assegnata ad alcuni vini prodotti in Friuli-Venezia Giulia. \u00c8 la pi\u00f9 recente fra quelle della regione, essendo stata istituita con decreto ministeriale del 27 ottobre 1995.\nL'area di produzione comprende la gran parte della Bassa Friulana, territorio attraversato, appunto, dall'antica via Annia. Nello specifico, si estende sulla totalit\u00e0 dei comuni di Bagnaria Arsa, Carlino, Castions di Strada, Marano Lagunare, Muzzana del Turgnano, Porpetto, San Giorgio di Nogaro, Torviscosa.\nI vini della D.O.C. sono:\nLa produzione \u00e8 coordinata dal \"Consorzio per la tutela dei vini a Denominazione di Origine Controllata Friuli Annia\" con sede a Udine."}
{"id": "4878010", "revid": "709565", "url": "https://it.wikipedia.org/wiki?curid=4878010", "title": "Battaglia navale di Malta", "text": "La battaglia navale di Malta fu una di quelle combattute durante le guerre dei Vespri siciliani. Ha avuto luogo l'8 giugno 1283 di fronte a Malta, nel Porto Grande, quando una flotta aragonese-siciliana comandata da Ruggero di Lauria sconfisse una flotta del Regno angioino di Napoli, composta da una ventina di galee comandate dagli ammiragli provenzali Barth\u00e9lemy Bonvin e Guillaume Cornut, che mor\u00ec in battaglia.\nPremesse.\nNel 1282 l'influente nobile siciliano Giovanni da Procida, che fu medico di re Manfredi, organizz\u00f2 una rivolta generale contro gli angioini, scoppiata il 30 marzo 1282 e nota come Vespri Siciliani. I francesi sull'isola furono uccisi e i ribelli proclamarono il governo della Chiesa, ma ottennero un rifiuto da Papa Martino IV che li disconobbe. Carlo d'Angi\u00f2 sbarc\u00f2 sull'isola e assedi\u00f2 Messina per cercare di avanzare poi verso il centro dell'isola, mentre una delegazione di ribelli and\u00f2 in cerca di Pietro III d'Aragona, che si trovava in nord Africa, a Djerba per la spedizione di Tunisi, e gli offr\u00ec la corona del Regno di Sicilia, visto che era sposato con Costanza II di Sicilia, figlia di Manfredi. Pietro sbarc\u00f2 a Trapani il 29 agosto quando la citt\u00e0 stava per arrendersi ed entr\u00f2 a Palermo il giorno successivo, levando l'assedio a Messina. Carlo di Valois torn\u00f2 a Napoli il 26 settembre 1282. Le truppe angioine furono sconfitte nella battaglia di Nicotera dalla flottiglia di Pedro de Queralt i Anglesola, perdendo ventidue galere francesi e quattromila uomini, e il controllo sullo Stretto di Messina.\nLa battaglia.\nGli abitanti di Malta si erano ribellati e gli Angioini si erano rifugiati nel Castello del Mare (Forte Sant'Angelo) nel porto di La Valletta.\nL'ammiraglio Ruggiero di Lauria sapeva che le galere angioine di Carlo II d'Angi\u00f2 comandate dagli ammiragli provenzali Barth\u00e9lemy Bonvin e Guillaume Cornut erano andate in soccorso della Cittadella (Forte Sant'Angelo) di Birgu a Malta, assediata dagli Aragonesi guidati dai fratelli Lancia, Corrado e Manfredi, e and\u00f2 loro incontro con galee presidiate dai siciliani e balestrieri almog\u00e0ver catalani e, incontrandosi nel porto il 7 giugno 1283, invi\u00f2 un messaggio per chiedere la resa.\nLa sera si mise in contatto con un assediante e invi\u00f2 una barca di sentinella nel porto. Gli fu riferito che le galere angioine erano spiaggiate sotto le mura del Castello del Mare. Ruggiero trasfer\u00ec le sue galee in fila sulla linea all'ingresso del porto, mettendo a tacere le barche di guardia durante la manovra, e collegando assieme le sue navi. Il giorno dopo, all'alba, ordin\u00f2 a una tromba di suonare la sfida. La ragione di questo non \u00e8 chiara; forse voleva dimostrare il coraggio e l'audacia dei suoi equipaggi o impedire a chiunque di dire che non avrebbe potuto vincere se il nemico non fosse stato addormentato, ma dal momento che attacc\u00f2 poi un nemico che dormiva, sembrerebbe che lo abbia fatto per dirigere gli angioini verso la sua posizione di combattimento gi\u00e0 preparata. Sarebbe stato difficile per lui attaccare nei confini del porto, e lui avrebbe comunque perso l'elemento sorpresa. Inoltre le galere spiaggiate erano quasi impossibili da sconfiggere in combattimento ravvicinato, in quanto potevano essere continuamente rafforzate da riva.\nGli equipaggi angioini si precipitarono a lanciare le loro galee, muovendosi in maniera disorganizzata. Ruggiero di Lauria prima utilizz\u00f2 i suoi arcieri catalani, per finire col combattimento corpo a corpo.\nCombatterono nelle acque del porto e, a mezzogiorno, l'ammiraglio Gugliermo Cornut, vedendo la sua sconfitta, tent\u00f2 di speronare la nave capitana di Ruggiero di Lauria, abbordandola di prua e morendo in combattimento sulla coperta, in singolar tenzone con Ruggiero.\nBonvin riusc\u00ec a sfondare la linea con alcune galee e fugg\u00ec.\nLa morte di Cornut signific\u00f2 la vittoria aragonese, la cattura di dieci galee, e la resa delle isole di Gozo, Malta e Lipari, mentre la flotta si diresse in Sicilia per evitare uno sbarco angioino sull'isola.\nConseguenze.\nRuggiero di Lauria, allestita la flotta, si prepar\u00f2 per attaccare la flotta angioina verso Napoli."}
{"id": "4878011", "revid": "1543377", "url": "https://it.wikipedia.org/wiki?curid=4878011", "title": "Futbol'nyj Klub Spartak Kostroma", "text": "Lo Spartak Kostroma, ufficialmente Futbol'nyj Klub Spartak Kostroma (), \u00e8 una societ\u00e0 di calcio russa con sede a Kostroma.\nStoria.\nFondato nel 1959 col nome di \"Spartak Kostroma\", dall'anno seguente fece la sua prima apparizione nei campionati nazionali sovietici, partendo dalla Klass B, nome con cui era identificata all'epoca la seconda serie del campionato sovietico di calcio. Nel 1961 cambi\u00f2 nome in \"\u0422ekstil'\u0161\u010dik\" (); mantenne la seconda serie fino alla fine del 1962, quando la riforma dei campionati trasform\u00f2 la Klass B in terza serie. Noto tra il 1964 e il 1967 come \u0422ekma\u0161 (), raggiunse per quattro anni la fase finale di Klass B (1963, 1966, 1967 e 1968), perdendo per\u00f2 sempre i play-off per la promozione. Nel 1968 arriv\u00f2 addirittura a sfiorare la massima serie: vinse infatti il proprio girone, ma fin\u00ec terzo nel girone di play-off.\nRetrocesso in quarta serie nel 1969, anche a causa della riforma dei campionati, l'anno seguente, grazie al secondo posto e alla rimozione della quarta serie, fu immediatamente promosso. Nel 1973 vinse il proprio girone, ma perse nuovamente i play-off promozione. Nel 1980, invece, riusc\u00ec finalmente a raggiungere la seconda serie vincendo sia il proprio girone che quello di play-off. Rimase in questa categoria solo per due stagioni, andando presto incontro ad una retrocessione.\nNel 1989, con l'introduzione della quarta serie nazionale, retrocesse nella neonata Vtoraja Niz\u0161aja Liga, dove rimase fino alla dissoluzione dell'Unione Sovietica.\nCon la nascita del campionato russo fu immediatamente collocato in Vtoraja Liga, cio\u00e8 nella terza serie, col nome di Zvol'ma-Spartak (). Riacquisito il nome originale di Spartak, retrocesse nella neonata Tret'ja Liga, quarta serie del campionato, dove rimase fino al 1997, anno di sparizione della categoria. Da allora milita nel Girone Ovest di Vtoroj divizion, ottenendo come massimo risultato un secondo posto nel 2011-2012."}
{"id": "4878013", "revid": "72811", "url": "https://it.wikipedia.org/wiki?curid=4878013", "title": "Sonia (Ninja Gaiden)", "text": ""}
{"id": "4878015", "revid": "72811", "url": "https://it.wikipedia.org/wiki?curid=4878015", "title": "Ein (Dead or Alive)", "text": ""}
{"id": "4878017", "revid": "1005847", "url": "https://it.wikipedia.org/wiki?curid=4878017", "title": "Presidenti del Parlamento ellenico", "text": "Il presidente del Parlamento ellenico (greco: \u03a0\u03c1\u03cc\u03b5\u03b4\u03c1\u03bf\u03c2 \u03c4\u03b7\u03c2 \u0392\u03bf\u03c5\u03bb\u03ae\u03c2 \u03c4\u03c9\u03bd \u0395\u03bb\u03bb\u03ae\u03bd\u03c9\u03bd) presiede il Parlamento ellenico in Grecia. Nel cerimoniale ufficiale \u00e8 menzionato dopo il Presidente della Repubblica e dopo il Primo Ministro.\n\u00c8 coadiuvato da un Primo Vicepresidente, che lo sostituisce in caso di sua assenza temporanea.\nIl presidente del Parlamento sostituisce, a norma dell'articolo 34 della Costituzione greca il presidente della Repubblica quando quest'ultimo \u00e8 all'estero per pi\u00f9 di dieci giorni, o per decesso, dimissioni, rimozione dall'incarico, o impossibilit\u00e0 a svolgere la sua funzione presidenziale."}
{"id": "4878021", "revid": "643662", "url": "https://it.wikipedia.org/wiki?curid=4878021", "title": "Spartak Kostroma", "text": ""}
{"id": "4878023", "revid": "767487", "url": "https://it.wikipedia.org/wiki?curid=4878023", "title": "Irreality", "text": "Irreality \u00e8 un film commedia del 2011, sceneggiato e diretto da Salvatore Scarico.\nTrama.\nPrendendo in giro la moda dello stile televisivo dei reality show, il film narra le vicende dei diversi personaggi di cui fanno parte.\nTra autori stravaganti e attori improvvisati per l'occasione, nella pellicola viene mostrato il lato peggiore e quello migliore sulle paure, le nevrosi e l'estasi per i preparativi a un nuovo programma televisivo che dovrebbe avere un effetto \"irresistibile\"."}
{"id": "4878036", "revid": "1649409", "url": "https://it.wikipedia.org/wiki?curid=4878036", "title": "Janet Rossant", "text": "Biografia.\nJanet Rossant si \u00e8 formata alle Universit\u00e0 di Oxford e Cambridge e dal 1977 lavora in Canada, prima alla Brock University e poi al Samuel Lunenfeld Research Institute (Mount Sinai Hospital, Toronto), dal 1985 al 2005.\n\u00c8 \"Senior Scientist\" per il \"Developmental &amp; Stem Cell Biology Program\" (\"Programma per la biologia dello sviluppo e delle cellule staminali\") e Direttore di ricerca presso l'Hospital for Sick Children di Toronto. \u00c8 Professore ordinario dell'Universit\u00e0 di Toronto presso i dipartimenti di genetica molecolare, ostetricia/ginecologia e pediatria.\n\u00c8 vice direttore scientifico del \"Canadian Stem Cell Network\" e dirige il \"Centre for Modelling Human Disease\" di Toronto che si occupa della mutagenesi del genoma per sviluppare modelli di malattie umane nei topi.\n\u00c8 membro della Royal Society di Londra e del Canada ed \u00e8 Associato straniero dell'Accademia nazionale delle scienze degli Stati Uniti d'America.\nI suoi interessi di ricerca si concentrano sul controllo genetico dello sviluppo normale o anomalo degli embrioni di topo, utilizzando sia le tecniche di manipolazione sia genetica sia cellulare. Le sue ricerche sugli embrioni hanno condotto alla scoperta di un nuovo tipo di cellula staminale della placenta, la cellula del trofoblasto.\nIl suo contributo alla scienza \u00e8 stato riconosciuto con diversi premi internazionali, tra i quali: \"Killam Prize for Health Sciences\", \"March of Dimes Prize\" per la biologia dello sviluppo, \"Conklin Medal Society for Developmental Biology\" e \"CIHR Michael Smith Prize in Health Research\", uno dei premi pi\u00f9 prestigiosi per la ricerca in Canada. A giugno 2013 ha ricevuto la \"Ross G. Harrison Medal\" (premio alla carriera) dalla International Society of Developmental Biologists ed \u00e8 stata nominata presidente della International Society for Stem Cell Research (ISSCR).\nJanet Rossant \u00e8 attivamente coinvolta nel dibattito internazionale delle comunit\u00e0 scientifiche sulla biologia dello sviluppo e delle cellule staminali."}
{"id": "4878043", "revid": "287204", "url": "https://it.wikipedia.org/wiki?curid=4878043", "title": "Leaving (EP)", "text": ""}
{"id": "4878044", "revid": "1924342", "url": "https://it.wikipedia.org/wiki?curid=4878044", "title": "Lemonade", "text": ""}
{"id": "4878051", "revid": "181699", "url": "https://it.wikipedia.org/wiki?curid=4878051", "title": "Stagione di college football 1906", "text": "La Stagione di college football 1906 fu la trentottesima stagione di college football negli Stati Uniti.\nLa stagione riporta l'esordio di 37 scuole statunitensi, tra cui anche Florida.\nRegolamento.\nL'American Intercollegiate Football Rules Committee si riun\u00ec al Murray Hill Hotel di New York il 12 gennaio 1906, per decidere misure atte a \u201cspegnere brutalit\u00e0 e tutte le forme di violenza immotivata\u201d. La riunione port\u00f2 a diverse modifiche del regolamento tra cui l'accettazione del \"[[forward pass]]\", fortemente caldeggiato da diverse autorit\u00e0 del football come l'allenatore di Georgia Tech [[John Heisman]] che aveva visto tale giocata in un Georgia-North Carolina del [[1895]], John C. Bell, Sr., ed il Dottor [[J. William White]] che ne chiedevano l'adozione gi\u00e0 dal [[1903]] e che furono poi accreditati come coloro che stilarono le norme al riguardo. Tra le altre regole entrate in vigore in quella stagione vanno ricordate:\nQueste regole erano ancora lontane da quelle attualmente in vigore, se si pensa che si innestavano su un regolamento a sua volta diverso da quello utilizzato ai giorni nostri e che prevedeva all'epoca:\nNonostante la sua legalizzazione, il passaggio rimaneva una giocata rischiosa: in caso di incompleto la squadra lanciante veniva penalizzata di 15 yard dal punto in cui il passaggio era stato tentato; se un difensore commetteva una penalit\u00e0 sul giocatore ricevente ed il passaggio risultava incompleto, semplicemente non si applicava la penalit\u00e0 di 15 yard. A questo va aggiunto che il passaggio non poteva essere ricevuto oltre le 20 yard oltre la linea di scrimmage e comunque non oltre la linea di meta (in un'epoca in cui non era ancora stata inventata la endzone). Il passing game adottato all'ovest (canonizzato dalla [[St. Louis University]]) era simile a quello attuale con il quarterback che lanciava ad un ricevitore in campo aperto, mentre lo stile dell'est mirava a costruire una giocata pi\u00f9 sicura, con lanci molto alti e lenti, che il ricevitore catturava, attorniato da uno scudo di compagni.\nNon tutti furono positivamente impressionati da questo nuovo college football, particolarmente in California. \"Non credo che l'attuale esperimento di college football possa sopravvivere\" disse il presidente della [[University of California, Berkeley|University of California]], [[Benjamin Ide Wheeler]], aggiungendo \"A mio parere, l'intero paese entro cinque giocher\u00e0 a Rugby.\"\nEventi principali.\nQuesta stagione fu inoltre la prima che si gioc\u00f2 sotto l'egida della IAAUS (attuale [[National Collegiate Athletic Association|NCAA]]). Il 5 settembre segn\u00f2 l'inizio di una nuova era con il primo [[forward pass]] legale di una gara di college football. Nella vittoria 22-0 sul [[Carroll University|Carroll College]] a [[Waukesha]], [[Wisconsin]] di mercoled\u00ec pomeriggio, la [[St. Louis University]] guidata in sideline da [[Eddie Cochems]], lanci\u00f2 incompleto al primo tentativo ma al secondo il quarterback [[Bradbury Robinson]] trov\u00f2 [[Jack Schneider]], che dopo la ricezione corse fino al touchdown . La St. Louis chiuse la stagione con un lusinghiero 11-0-0, surclassando i propri avversari con un totale di 407-31, inclusa Marquette (30-0), Kansas (34-2), Drake (32-9) e Iowa (39-0).\nNella Western Conference, i campioni in carica di [[Chicago Maroons football 1906|Chicago]] persero 4-2 contro [[Minnesota Golden Gophers football 1906|Minnesota]], questi ultimi assieme a [[Wisconsin Badgers football 1906|Wisconsin]] (imbattuti nell'intera stagione 5-0-0) e [[Michigan Wolverines football 1906|Michigan]] condivisero, imbattute, il titolo di conference\nI [[Princeton Tigers football 1906|Princeton Tigers]] e gli [[Yale Bulldogs football 1906|Yale Bulldogs]] giunsero imbattute al loro scontro diretto il 17 novembre, ma questo si risolse in un pareggio 0-0. La [[Helms Athletic Foundation]] dichiar\u00f2 retroattivamente Princeton campione nazionale per il 1906, giudizio condiviso dalla National Championship Foundation. Altri selettori (Billingsley, Parke Davis) assegnarono a Yale la palma della miglior squadra dell'anno.\nVoci correlate.\n[[Categoria:Stagioni di college football|1906]]\n[[Categoria:Sport nel 1906]]"}
{"id": "4878052", "revid": "287204", "url": "https://it.wikipedia.org/wiki?curid=4878052", "title": "Liberation (album)", "text": ""}
{"id": "4878055", "revid": "205250", "url": "https://it.wikipedia.org/wiki?curid=4878055", "title": "Guidalberto Guidi", "text": "Biografia.\nSi laurea in giurisprudenza all'Universit\u00e0 di Modena, prima esperienza come insegnante di lettere alle medie dopo avere deciso di non volere fare il notaio secondo le intenzioni della famiglia, quindi dipendente e manager lavorando anche in Francia, Stati Uniti e America del Sud e ricoprendo numerosi incarichi (una trentina le aziende in cui \u00e8 stato commissario) nell'amministrazione di importanti imprese italiane: \u00e8 stato commissario liquidatore del gruppo Fochi, ha varato alcune operazioni di venture capital come nell'acquisizione della Sabiem, un'azienda di ascensori che apparteneva alla finlandese Kone e acquisita attraverso un management buyout con altri industriali.\nA met\u00e0 degli anni Ottanta acquisisce, alla guida di un gruppo di imprenditori, la Ducati Energia, societ\u00e0 nata nel 1985 dall'unione della divisione condensatori della Zanussi di propriet\u00e0 Electrolux e della Ducati Elettronica, diventando presidente e nel tempo il proprietario dell'azienda con una quota dell'82% (un altro 15% che salir\u00e0 poi al 18% sar\u00e0 della Simest, societ\u00e0 di investimenti della Cassa Depositi e Prestiti). Mantenendo il \"core business\" dell'azienda nella componentistica, Guidi allarga l'attivit\u00e0 nella produzione di condensatori per lampade e motori e per il risanamento di generatori entrando in settori quali trasporti e mobilit\u00e0, energia ferroviaria. Fino a produrre pale eoliche e piccoli veicoli elettrici FreeDuck: quadricicli omologati per il trasporto di due persone e utilizzati dalle Poste Italiane.\nFacendosi la fama di \"falco\" nel mondo dell'industria, Guidi \u00e8 stato tra i primi a dire che \"piccolo \u00e8 bello\" nel mondo dell'industria \u00e8 un falso mito e a sostenere che, per restare competitivi, bisognava spostare parte della produzione in una delle tre aree da lui definite l'\"officina del mondo\", e cio\u00e8 India, Cina e Europa dell'Est. Ma bisognava anche mantenere in Italia le idee e la ricerca e quindi investire in uomini e in innovazione. Ha cos\u00ec creato societ\u00e0 in Romania (nel 2000) e Croazia (nel 2003).\nHa continuato negli anni ad acquisire piccole aziende con prodotti complementari a quelli della Ducati Emergia. Nel febbraio 2018 ha rilevato la ex Far System, operativa in Trentino dal 2006.\nAltri incarichi.\nGuidi ricopre (o ha ricoperto) cariche importanti in varie societ\u00e0 e associazioni di categoria: presidente de Il Sole 24 ORE, vicepresidente per dieci anni della Confindustria, presidente dell'ANIE (l'Associazione nazionale delle imprese elettrotecniche ed elettroniche), presidente dell'Ancma (l'Associazione nazionale ciclo motociclo accessori).\nVita privata.\nSposato con Alessandra Bussi, ha una figlia, Federica, che ha seguito le sue orme in azienda ed \u00e8 stata ministro dello Sviluppo economico nel governo Renzi dal febbraio 2014 all'aprile 2016."}
{"id": "4878056", "revid": "247222", "url": "https://it.wikipedia.org/wiki?curid=4878056", "title": "Brother Jack Meets the Boss", "text": "Brother Jack Meets the Boss \u00e8 un album di Gene Ammons e Jack McDuff, pubblicato dalla Prestige Records nel 1962. I brani furono registrati il 23 gennaio 1962 al Van Gelder Studio di Englewood Cliffs, New Jersey (Stati Uniti)."}
{"id": "4878057", "revid": "793215", "url": "https://it.wikipedia.org/wiki?curid=4878057", "title": "Chiesa di San Leonardo (Matera)", "text": "San Leonardo \u00e8 una chiesa rupestre situata presso il Sasso Caveoso di Matera. La cripta, oggi murata, prende il nome dall'affresco raffigurante il santo. Una volta sconsacrata \u00e8 stata adibita, fino a qualche tempo fa, a forno.\nDescrizione.\nGli elementi architettonici appartenenti al primo impianto sono: un pilastro centrale, diverse nicchie ed archeggiature sulle pareti.\nAl suo interno conserva solo qualche traccia di affreschi dealbati. Probabilmente, all'interno di una piccola edicola con intradosso a conchiglia era collocata l'immagine di San Leonardo."}
{"id": "4878066", "revid": "64449277", "url": "https://it.wikipedia.org/wiki?curid=4878066", "title": "Stefano Cacella", "text": ""}
{"id": "4878067", "revid": "64449282", "url": "https://it.wikipedia.org/wiki?curid=4878067", "title": "Storia dell'India (Arriano)", "text": ""}
{"id": "4878070", "revid": "64449330", "url": "https://it.wikipedia.org/wiki?curid=4878070", "title": "Giovanni Cabral", "text": ""}
{"id": "4878072", "revid": "110157", "url": "https://it.wikipedia.org/wiki?curid=4878072", "title": "Ken (nome inglese)", "text": "Origine e diffusione.\nSi tratta di una forma abbreviata di altri nomi quali Kenneth, Kendrick, Kendall, Kenyon e via dicendo.\nVa notato che questo nome coincide con Ken, un nome giapponese omografo, ma ben distinto.\nOnomastico.\nSi tratta di un nome adespota, in quanto non \u00e8 portato da alcun santo. L'onomastico si festeggia quindi il 1\u00ba novembre, in occasione di Ognissanti. Nel caso sia un'abbreviazione di Kenneth si pu\u00f2 festeggiarlo il suo stesso giorno, cio\u00e8 l'11 ottobre in ricordo di san Kenneth, abate."}
{"id": "4878074", "revid": "64449413", "url": "https://it.wikipedia.org/wiki?curid=4878074", "title": "Seidelstra\u00dfe (metropolitana di Berlino)", "text": ""}
{"id": "4878075", "revid": "64449422", "url": "https://it.wikipedia.org/wiki?curid=4878075", "title": "Seidelstra\u00dfe (Flughafen Tegel) (metropolitana di Berlino)", "text": ""}
{"id": "4878077", "revid": "339392", "url": "https://it.wikipedia.org/wiki?curid=4878077", "title": "Johnny il maniaco omicida", "text": ""}
{"id": "4878081", "revid": "64449485", "url": "https://it.wikipedia.org/wiki?curid=4878081", "title": "Seidelstra\u00dfe (Flugplatz Tegel) (metropolitana di Berlino)", "text": ""}
{"id": "4878085", "revid": "729019", "url": "https://it.wikipedia.org/wiki?curid=4878085", "title": "Segnapassi migrante", "text": "In cardiologia, il termine segnapassi migrante indica una aritmia atriale che si verifica quando l'attivit\u00e0 di segnapasso non avviene pi\u00f9 a livello del nodo senoatriale ma in altri foci dotati di automatismo. Questo spostamento dell'attivit\u00e0 di segnapassi \u00e8 identificabile sul tracciato dell'ECG poich\u00e9 comporta modificazioni morfologiche dell'onda P. Si ha pertanto un'alterazione del ritmo, con cicli irregolari ma frequenza cardiaca nel range fisiologico."}
{"id": "4878086", "revid": "1590006", "url": "https://it.wikipedia.org/wiki?curid=4878086", "title": "Kenyon", "text": ""}
{"id": "4878087", "revid": "108678", "url": "https://it.wikipedia.org/wiki?curid=4878087", "title": "Regioni della Grecia", "text": ""}
{"id": "4878090", "revid": "120928405", "url": "https://it.wikipedia.org/wiki?curid=4878090", "title": "Claudio Cintoli", "text": "Nella sua vita ha poi svolto le attivit\u00e0 di regista di cinema sperimentale, videoartista, performer e critico d'arte.\nBiografia.\nInfanzia e studi.\nClaudio Cintoli nasce ad Imola il 15 dicembre del 1935. La famiglia si trasfer\u00ec presto a Recanati, dove Cintoli pass\u00f2 l'infanzia. \u00c8 qui che, grazie allo zio Biagio Biagetti restauratore e direttore dei Musei Vaticani, scopre la passione per le arti. Nel 1955 si iscrisse alla Facolt\u00e0 di Architettura della Sapienza di Roma, che ben presto abbandon\u00f2 per intraprendere gli studi da artista alla Accademia di belle arti di Roma. Nonostante il suo trasferimento, Cintoli mantenne sempre un rapporto privilegiato con Recanati, tanto che Vittorio Rubiu lo defin\u00ec \"\u201cmarchigiano, anche se \u00e8 nato a Imola\u201d\".\n1958: Prime mostre e viaggi in Europa.\n\u00c8 del 1958 la sua prima personale al Palazzo comunale di Recanati e nello stesso anno, Eugenio Battisti, presenter\u00e0 una sua personale a Roma, presso la Galleria La Medusa. Negli anni a seguire furono numerosi i viaggi in Europa, e in particolare in Germania ed Inghilterra, e nel 1963 realizz\u00f2 i suoi primi film d'animazione, oggi andati perduti.\n1965-1968: Il trasferimento a New York.\nNel 1965 si trasferisce a New York, dove instaura una proficua collaborazione con la Lindberg Productions, con la quale realizz\u00f2 numerosi film d'animazione.\nTornato a Roma nel 1968, Cintoli presenta le sue prime performance alla Galleria L'Attico di Fabio Sargentini. Vengono cos\u00ec realizzate \"Annodare\", \"Chiodo fisso\", \"Rimbalzare\", \"Puntelliti\" e \"Colare colore\". Claudio Cintoli nel 1965 crea in collaborazione con lo studio di architettura 3C+t Capolei Cavalli, la scenografia \"Il giardino di Ursula\" del palco del Piper Club di Roma, il locale tempio della musica Beat.\nNel 1973 nasce il suo alter ego Marcanciel Stupr\u00f2 con cui firmer\u00e0 in futuro molte sue opere."}
{"id": "4878094", "revid": "891081", "url": "https://it.wikipedia.org/wiki?curid=4878094", "title": "Skydrive", "text": ""}
{"id": "4878100", "revid": "900941", "url": "https://it.wikipedia.org/wiki?curid=4878100", "title": "ICTZ", "text": ""}
{"id": "4878108", "revid": "767487", "url": "https://it.wikipedia.org/wiki?curid=4878108", "title": "Mario Gemmellaro", "text": "Biografia.\nDistintosi nelle lettere classiche, fu avviato allo studio del Diritto, ma fu presto costretto dalla precoce perdita dei genitori ad occuparsi dei numerosi fratelli e sorelle, rinunziando alla carriera giuridica. Lo zio Raimondo Gemmellaro lo introdusse presto nello studio delle scienze naturali assieme al pi\u00f9 noto fratello minore, Carlo.\nA Nicolosi occup\u00f2 varie cariche pubbliche fin dal 1805: fu giudice conciliatore e giudice supplente fino alla morte. Promosse una serie di opere pubbliche (piazze, cisterne e l'installazione di un sistema di parafulmini sulle cime montuose che circondano la cittadina) e l'istruzione, introducendo nel 1821 le scuole lancastriane prima che fossero istituite a Catania.\nL'interesse principale furono per\u00f2 sempre le ricerche sull'Etna, iniziate gi\u00e0 intorno all'anno 1800, probabilmente a seguito di contatti avuti con grandi viaggiatori-naturalisti quali D\u00e9odat de Dolomieu e Lazzaro Spallanzani. Nel 1804, con la partecipazione di J. Ochocorne, vicecomandante delle forze britanniche nel Mediterraneo e vulcanologo dilettante, pi\u00f9 in su della cosiddetta Torre del Filosofo oltre quota 2940 sull'orlo della lava dell'eruzione del 1787, costru\u00ec una piccola casa, detta \"Gratissima\" per l'iscrizione di un riconoscente, e sette anni dopo, grazie anche al finanziamento del comandante delle forze ausiliari inglesi a Messina, Lord Forbes, un'altra casa pi\u00f9 ampia e confortevole, la \"Casa Inglese\" o \"Casa di Gemmellaro\". Di fatto la \"Casa Inglese\" rappresent\u00f2 il primo Osservatorio Scientifico ad alta quota esistente al mondo per lo studio dei fenomeni vulcanici. I due edifici divennero poi il nucleo dell'Osservatorio vulcanologico dell'Etna.\nI contemporanei riportano l'ardire dimostrato dal Gemmellaro nella ricerca sul campo, fino ad \u00abinternarsi negli estinti crateri a scrutinare quei cupi abbissi; degli infernali camini\u00bb. Nel 1823, in compagnia dell'inglese John Marshall, si impegn\u00f2 in una pericolosa discesa nella Grotta delle colombe, in realt\u00e0 una delle bocche dell'eruzione del 1669, spingendosi fino 120 m di profondit\u00e0 sotto i Monti Rossi, lasciandovi una lapide: \"Marius Gemmellarus primus ima haec in tartara venit\".\nAlla morte di Mario Gemmellaro, le due case, comodo ricovero e base di partenza per tutti i viaggiatori e studiosi di quegli anni, furono pressoch\u00e9 abbandonate e nel 1858 sir Charles Lyell descriveva la Casa inglese come luogo ormai del tutto inadatto all'ospitalit\u00e0. Solo nel 1862 una ricca donazione del principe di Piemonte, il futuro Umberto I, permise di ristrutturare l'edificio.\nPi\u00f9 noto all'estero che in patria, fu certamente in relazione con Georges Cuvier, John Herschel, Humphry Davy - cui inviava ampolle contenenti i vapori esalanti dal cratere centrale -, Wolfgang Sartorius von Waltershausen. Con alcuni di essi mantenne un rapporto epistolare, attestato da due volumi di corrispondenze scientifiche citati da biografi ottocenteschi, ma non ritrovati, come pure senza successo sono state le ricerche delle note biografiche redatte dopo la sua morte dal fratello Carlo.\nSi interess\u00f2 alla misurazione delle altezze osservando le differenze nella temperatura di ebollizione dell'acqua.\nVenne aggregato a pi\u00f9 accademie: alla Accademia Gioenia di Catania, all'Istituto Colombiano di Washington, alla Reale Accademia delle Scienze di Napoli ed a quella di Palermo.\nIl merito di Mario Gemmellaro \u00e8 quello di avere aperto e tracciato la strada per le future osservazioni sistematiche dell'Etna.\nOpere.\nCi rimangono solo tre dei quattro scritti stampati dal Gemmellaro: "}
{"id": "4878118", "revid": "574302", "url": "https://it.wikipedia.org/wiki?curid=4878118", "title": "Saturn Award per la migliore trasposizione da fumetto a film", "text": "Il Saturn Award per la miglior trasposizione da fumetto a film (\"Best Comic-to-Film Motion Picture\") \u00e8 un premio assegnato annualmente nel corso dei Saturn Awards dal 2014 ad oggi."}
{"id": "4878119", "revid": "830939", "url": "https://it.wikipedia.org/wiki?curid=4878119", "title": "Battaglia di Ilerda", "text": ""}
{"id": "4878123", "revid": "287204", "url": "https://it.wikipedia.org/wiki?curid=4878123", "title": "La pioggia deve cadere", "text": "La pioggia deve cadere \u00e8 la raccolta di racconti con il quale lo scrittore olandese Michel Faber ha esordito nella letteratura. Il volume si compone di 15 racconti."}
{"id": "4878126", "revid": "281944", "url": "https://it.wikipedia.org/wiki?curid=4878126", "title": "Cementerio de Paco", "text": ""}
{"id": "4878160", "revid": "767487", "url": "https://it.wikipedia.org/wiki?curid=4878160", "title": "Devour the Day", "text": "Devour the Day \u00e8 un gruppo hard rock statunitense, fondato nel 2012 a Memphis, Tennessee da Joey \"Chicago\" Walser, ex membro degli Egypt Central.\nStoria del gruppo.\nGli inizi (2012).\nDopo pi\u00f9 di un anno di inattivit\u00e0, il 3 dicembre 2012 John Falls e Jeff James annunciarono che non avrebbero continuato a lavorare con gli Egypt Central, portando, di fatto, il gruppo allo scioglimento. La fine degli Egypt Central e la fondazione dei Devour the Day vennero annunciate lo stesso giorno, con una lettera di Joey Chicago, pubblicata sulla pagina facebook degli Egypt Central.\n\"Time &amp; Pressure\" (2013-presente).\nWalser e Allison cominciarono subito a lavorare sull'album di debutto del gruppo, affiancati dal produttore Skidd Mills, per riuscire a pubblicare il lavoro nella primavera 2013.\nAnteprime dei brani \"Blackout\", \"Respect\", \"Move On\" e \"You and Not Me\" vennero pubblicate sull canale YouTube del gruppo tra la fine del 2012 e l'inizio del 2013.\n\"Time &amp; Pressure\" venne pubblicato il 7 maggio 2013, con la Fat Lady Music, seguito il 2 aprile dal singolo \"Good Man\".\nIl 14 gennaio 2014, l'album venne ripubblicato, con un missaggio differente e con l'aggiunta dell'inedito \"Check Your Head\" e una versione acustica di \"Good Man\".\nIl 1\u00ba maggio 2015 il gruppo firma un contratto con l'etichetta discografica Razor &amp; Tie."}
{"id": "4878161", "revid": "891081", "url": "https://it.wikipedia.org/wiki?curid=4878161", "title": "Windows Live Calendar", "text": ""}
{"id": "4878166", "revid": "1318658", "url": "https://it.wikipedia.org/wiki?curid=4878166", "title": "Chiese rupestri di Matera", "text": "Le chiese rupestri del territorio di Matera, fondate principalmente nell'Alto Medioevo, sono edifici scavati nella roccia. \nInizialmente nate come strutture religiose, nel corso del tempo hanno subito diverse trasformazioni d'uso, diventando abitazioni o ricoveri per animali.\nSono un'importante testimonianza della presenza di comunit\u00e0 di monaci benedettini, longobardi e bizantini.\nTalune chiese, inoltre, pur nella sostanziale impostazione latina, presentano elementi bizantini, o viceversa, chiese architettonicamente greche hanno spazi liturgici di tipo latino.\nLe chiese rupestri contengono spesso affreschi ed elementi scultorei, che, oltre alla funzione decorativa, inducevano alla contemplazione e alla preghiera.\nNel Medioevo piccole comunit\u00e0 di laici e monaci immigrati dalle zone della Cappadocia, Armenia, Siria ed Asia Minore, dopo aver perso le possibilit\u00e0 di culto, si rifugiarono in queste grotte che diventarono luoghi di preghiera decorati con affreschi bizantini, arricchendo di arte e cultura orientale l'intero comprensorio."}
{"id": "4878179", "revid": "122320752", "url": "https://it.wikipedia.org/wiki?curid=4878179", "title": "Ora (Renzo Rubino)", "text": "Ora \u00e8 un brano musicale del cantautore italiano Renzo Rubino, presentato in gara al Festival di Sanremo 2014 e inserito nel suo secondo album discografico \"Secondo Rubino\". Autore della musica \u00e8 Andrea Rodini, del testo lo stesso Rubino.\nAl Festival il brano ha ottenuto il 53% dei voti rispetto a \"Per sempre e poi basta\", con la proclamazione di Kasia Smutniak, piazzandosi al terzo posto della classifica finale, dietro a \"Controvento\" e \"Liberi o no\".\nIl video del brano viene presentato qualche giorno dopo il Festival."}
{"id": "4878180", "revid": "6923", "url": "https://it.wikipedia.org/wiki?curid=4878180", "title": "GlobaLeaks", "text": "GlobaLeaks \u00e8 un software libero a supporto del whisteblowing anonimo.\nStoria.\nIl progetto nasce il 15 dicembre 2010 e vede l'annuncio del primo prototipo software il 6 settembre 2011.\nLe figure principali nell'avvio del progetto sono Arturo Filast\u00f2, Claudio Agosti, Fabio Pietrosanti, Giovanni Pellerano, Michele Orr\u00f9.\nFunzionamento.\nGlobaLeaks utilizza i Tor Onion Services al fine di garantire l'anonimato del segnalante.\nQuando una segnalazione viene effettuata i dati vengono cifrati e resi disponibili ai soli riceventi. La piattaforma non memorizza alcun dato in modo permanente e ogni informazione ricevuta viene cancellata secondo rigorosa policy di data retention.\nIl processo \u00e8 generalmente migliorato suggerendo alle fonti e ai riceventi di usare i sistemi operativi Qubes OS or Tails quando si collegano alla piattaforma.\nPrincipali casi d\u2019uso in Italia.\nIl software GlobaLeaks \u00e8 utilizzato principalmente in materia di anticorruzione, sia nel settore pubblico che in quello privato, e nel giornalismo investigativo.\nALAC: Piattaforma di segnalazione di Transparency International Italia\nA partire dal 2014, il software GlobaLeaks \u00e8 impiegato da Transparency International Italia nella piattaforma anonima ALAC - Allerta Anticorruzione.\nQuest\u2019ultima \u00e8 stata creata per favorire la ricezione e la gestione di segnalazioni di illeciti corruttivi di cui il cittadino \u00e8 vittima o testimone sul posto di lavoro. La segnalazione anonima \u00e8 mediata attraverso un questionario redatto da Transparency Italia in conformit\u00e0 alla legge 190/2012 in materia di whistleblowing.\nANAC: Piattaforma di segnalazione dell\u2019Autorit\u00e0 Nazionale Anticorruzione\nNel periodo tra febbraio e marzo 2015, ANAC pubblica una consultazione in merito alle Linee Guida in materia di tutela del dipendente pubblico che segnala illeciti (whistleblower). Radical Digital Frontiers risponde alla consultazione pubblica proponendo alcune osservazioni: fra le altre, suggerisce l\u2019adozione di GlobaLeaks in quanto software open source, libero e gratuito e dunque con un minor costo sulla collettivit\u00e0.\nIl 22 Giugno 2016, l\u2019Autorit\u00e0 presenta pubblicamente la piattaforma di whistleblowing adottata con una conferenza stampa registrata da Radio Radicale (minuto 42).\nIn un comunicato del Presidente di ANAC Raffaele Cantone del 5 settembre 2018, vengono poi fornite alcune indicazioni in materia di whistleblowing sia ai segnalanti, sia alle amministrazioni pubbliche. Viene specificato che, per garantire l\u2019anonimato del segnalante, la piattaforma pubblicata da ANAC prevede l\u2019utilizzo del software GlobaLeaks con integrazione della tecnologia Tor.\nNel 2020 l\u2019Autorit\u00e0 Nazionale Anticorruzione e il Centro Hermes per la Trasparenza ed i Diritti Umani Digitali comunicano con reciproca soddisfazione di aver risolto amichevolmente una controversia giudiziale circa l\u2019applicazione della licenza GNU AGPL versione 3 al software per la gestione delle segnalazioni di illeciti OpenWhistleblowing, messo a disposizione delle amministrazioni pubbliche da ANAC, edizione derivata dalla soluzione GlobaLeaks 2.60.144 di Hermes. Le parti hanno concordato alcune modifiche al codice e alla licenza d\u2019uso adottata da ANAC, che hanno consentito il ripristino dell\u2019aderenza alla licenza AGPLv3 e il rispetto delle condizioni apposte da Hermes al proprio codice per concederne la licenza d\u2019uso pubblica e gratuita.\nWhistleblowingPA: Piattaforma gratuita per la Pubblica Amministrazione\nIl 1\u00ba Ottobre 2018 Transparency International Italia ed Hermes Center for Transparency and Digital Human Rights lanciano WhistleblowingPA, progetto che offre alle amministrazioni un sistema gratuito basato su GlobaLeaks per la ricezione e la gestione di segnalazioni creato appositamente per il contrasto alle attivit\u00e0 corruttive e conforme alla normativa n. 179/2017."}
{"id": "4878181", "revid": "1543377", "url": "https://it.wikipedia.org/wiki?curid=4878181", "title": "Ullmann's Encyclopedia of Industrial Chemistry", "text": "La Ullmann's Encyclopedia of Industrial Chemistry \u00e8 una enciclopedia che tratta di chimica industriale e altri campi correlati, come biotecnologia, scienza dei materiali, chimica analitica e protezione ambientale. La prima edizione di dodici volumi \u00e8 stata pubblicata in tedesco da Fritz Ullmann negli anni 1914-1922 con il titolo \"Ullmanns Enzyklop\u00e4die der Technischen Chemie\". La quarta edizione in 25 volumi (1972-1984) \u00e8 stata l'ultima pubblicata in tedesco. Dalla quinta edizione in 36 volumi (1985-1996) l'opera \u00e8 stata pubblicata in inglese. Alla quinta edizione hanno contribuito circa 3000 autori internazionali provenienti sia dall'universit\u00e0 sia dall'industria. L'attuale edizione \u00e8 la settima, in 40 volumi (2011-2014). L'opera pu\u00f2 essere acquistata anche in DVD o via internet sul sito dell'editore."}
{"id": "4878186", "revid": "92723", "url": "https://it.wikipedia.org/wiki?curid=4878186", "title": "Cattedrali in Nigeria", "text": "Questa \u00e8 una lista delle cattedrali in Nigeria."}
{"id": "4878195", "revid": "767487", "url": "https://it.wikipedia.org/wiki?curid=4878195", "title": "Time &amp; Pressure", "text": "Time &amp; Pressure \u00e8 l'album di debutto del gruppo hard rock statunitense Devour the Day. L'album \u00e8 stato pubblicato il 7 maggio 2013 con la Fat Lady Music."}
{"id": "4878201", "revid": "247222", "url": "https://it.wikipedia.org/wiki?curid=4878201", "title": "Soul Summit", "text": "Soul Summit \u00e8 un album di Gene Ammons, Sonny Stitt e Jack McDuff, pubblicato dalla Prestige Records nel 1962. I brani furono registrati il 19 febbraio 1962 al Van Gelder Studio di Englewood Cliffs, New Jersey (Stati Uniti)."}
{"id": "4878214", "revid": "633110", "url": "https://it.wikipedia.org/wiki?curid=4878214", "title": "24 cm Kanone M. 16", "text": "Il 24\u00a0cm Kanone M. 16 era un cannone pesante d'assedio austroungarico utilizzato durante la prima e la seconda guerra mondiale.\nStoria.\nSviluppo.\nL'Imperiale e regio esercito era molto soddisfatto dei propri obici pesanti da assedio 42 cm Haubitze M. 14/16. Questi soffrivano per\u00f2 di una limitata gittata, cos\u00ec nel 1916 i vertici dell'esercito richiesero a \u0160koda di progettare un cannone capace di raggiungere e distruggere bersagli in profondit\u00e0 nelle retrovie nemiche. Per risparmiare tempo e risorse la nuova arma venne progettata parallelamente al 38 cm Belagerungshaubitze M. 16, sfruttandone lo stesso affusto e la stessa piattaforma di tiro.\nImpiego operativo.\nSembra solo due cannoni furono consegnati all'Imperiale e regio esercito prima della fine della prima guerra mondiale, su un ordine totale di 9 cannoni completi e 2 canne di ricambio. Nella primavera del 1918 equipaggiavano, un cannone ciascuna, la 3\u00aa e la 4\u00aa compagnia del Schweres Artillerieregiment Nr. 1 (\"1\u00ba Reggimento artiglieria pesante\"). Prove fotografiche ne dimostrano l'impiego sul fronte italiano a Dornbirn in Austria ed a Reifenberg, in Germania.\nAltri 4 cannoni erano in costruzione quando la guerra fin\u00ec. \u0160koda li complet\u00f2 entro la fine del 1921 ed il nuovo Esercito cecoslovacco decise di comprare sia questi che i due esemplari austro-ungarici. Quando questo fu mobilitato durante la crisi di Monaco, con i cannoni si costituirono la 5\u00aa e 6\u00aa batteria del III Battaglione del 301\u00ba Reggimento di artiglieria, ognuna su 2 cannoni, con ulteriori 2 cannoni tenuti in riserva.\nDopo l'accordo di Monaco, la Germania nazista acquist\u00f2 per oltre 55 milioni di corone tutti e 6 gli M. 16, una canna di ricambio e i relativi trattori d'artiglieria elettrici.\nNel servizio con la Wehrmacht il M. 16 era conosciuto come \"schwere 24 cm Kanone (t)\". Essi furono assegnati a tre batterie (ognuna su 2 cannoni) del Heeres-Artillerie-Abteilung II. dell'Artillerie-Regiment 84 ma non vennero impiegati durante l'invasione della Polonia. Il battaglione venne inviato sulla Somme durante la campagna di Francia. Una seconda canna di riserva venne ordinata dai tedeschi il 31 luglio 1940 e consegnata il 28 febbraio 1942. Per il resto del 1940 e fino a maggio 1941 il battaglione fu schierato sul Cap Gris-Nez, nel Passo di Calais, per interdire quel tratto di Manica ai convogli costieri britannici e per proteggere quelli tedeschi. Quando Adolf Hitler lanci\u00f2 l'operazione Barbarossa, il II battaglione con i suoi M. 16 fu assegnato al Heeresgruppe Nord e prese parte all'assedio di Leningrado, tra gennaio e giugno 1942, durante il quale tutti e 6 i cannoni sarebbero stati inviati negli stabilimenti della \u0160koda per riparare i pezzi e ritubare le canne. L'operazione venne ritardata dalla rottura della canna numero 8 il 10 dicembre 1942 e dalla cattiva qualit\u00e0 delle barre rozze per le canne accantonate in deposito dal 1918. I primi due cannoni furono riconsegnati al Abteilung II. il 18 luglio 1943, ma gli altri seguirono con notevole ritardo: la seconda coppia arriv\u00f2 al reparto solo l'11 gennaio 1945. Il battaglione segu\u00ec le sorti dell'Heeresgruppe Nord fino alla sua resa nella sacca di Curlandia.\nTecnica.\nIl cannone.\nLa canna, lunga 40 calibri, era costruita in 12 parti, tra i quali l'anima interna (A-tube) e le varie cerchiature. Il sistema di rinculo idropneumatico era collocato sulla culla superiormente alla canna. La bocca da fuoco impiegava lo stesso otturatore a cuneo orizzontale del 38 cm Belagerungshaubitze M. 16.\nAnche l'affusto era comune a quello del 38\u00a0cm BH M. 16: quest'ultimo era incavalcato sulle orecchioniere posteriori mentre il \"24 cm K M. 16\" usava quelli anteriori. Il sotto-affusto era inchiavardato ad un tamburo a brandeggio totale, rotante su una corona circolare posta sulla piattaforma a cassone di lamiera, lunga 6,5 m, larga 5,2 m ed alta 1,4 m che veniva completamente interrata al momento della messa in batteria. Le munizioni, del peso di 741\u00a0kg, venivano trasportate dall'apposita vettura e caricate tramite paranchi su un apposito che trasportava il colpo fino alla culatta tramite una decauville, dove, tramite una benna da 2 t sul lato sinistro, veniva prelevato e posizionato sulla cucchiaia di caricamento, a pantografo su 4 bracci. Con la canna a 6\u00b0 di elevazione, il colpo veniva quindi calcato a mano nella culatta, scorrendo sui rulli della cucchiaia. Dopo la munizione veniva inserito il bossolo metallico con la carica propellente.\nIl treno di traino.\nIl cannone veniva scomposto in 4 carichi. Il treno di traino comprendeva quindi 5 vetture:\nTutte le vetture erano montate su due carrelli, ognuno dei quali \u00e8 munito di due coppie di ruote ferroviarie da 720 mm di diametro, sul mozzo delle quali si potevano montare delle ruote da strada da 1030\u00a0mm di diametro in gomma piena. Su ciascuna delle quattro sale di ogni vettura erano montati due motori elettrici, uno per ruota. Il treno di traino, formato dalle cinque vetture, veniva trainato dall' Artillerie-Generatorauto M.16, un trattore d'artiglieria progettato da Ferdinand Porsche e prodotto dalla Daimler-Motoren-Gesellschaft; questo, come le vetture, poteva montare sia ruote ferroviarie che ruote stradali ed aveva la particolarit\u00e0 di essere motorizzato con un generatore a benzina da 20,32 l che alimentava i due motori elettrici posti sulle proprie ruote posteriori e, tramite cablaggi, i motori elettrici posti sulle otto ruote di ciascuna vettura. Ogni trattore benzoelettrico poteva trainare il treno di 5 vetture sia su strada che su ferrovia (per tratte inferiori ai 50\u00a0km), mentre su strada buona anche due treni. Per spostamenti ferroviari lunghi, mentre le vetture vengono agganciate a normali locomotive e trainate, il trattore veniva trasportato su un normale carro ferroviario. La velocit\u00e0 massima era di 14 km/h.\nLa messa in batteria.\nPer la messa in batteria era necessario scavare una buca di 52 metri cubi per il cassone della piattaforma; lo scavo richiedeva dalle 8 alle 20 ore a seconda del tipo di terreno. La fase di assemblaggio vera e propria richiedeva 6-8 ore. Le due met\u00e0 del cassone venivano portate in posizione su rotaie ai lati della fossa, venivano rimosse dai rispettivi carrelli ruotati ed unite l'una all'altra; il cassone unico veniva poi calato nella fossa ed interrato. Tre rotaie guidavano l'affusto in posizione sulla piattaforma di tiro del cassone, poi questo veniva sollevato, veniva rimosso il carrello e poi l'affusto veniva calato nel tamburo. La vettura porta-canna veniva guidata sulle stesse rotaie e veniva allineata con la culla. Tramite due paranchi i serventi facevano poi scorrere la canna dalla vettura al manicotto della culla. Le ultime operazioni consistevano nel fissare la canna ai pistoni del sistema di rinculo ed installare la cucchiaia. Il disassemblaggio richiedeva circa 6 ore. ."}
{"id": "4878215", "revid": "690118", "url": "https://it.wikipedia.org/wiki?curid=4878215", "title": "\u0160koda 24 cm Vz. 1916", "text": ""}
{"id": "4878220", "revid": "287204", "url": "https://it.wikipedia.org/wiki?curid=4878220", "title": "Blocco (meteorologia)", "text": "In meteorologia si definisce situazione di blocco, o semplicemente blocco la configurazione barica in cui il \"flusso zonale\", ovvero la propagazione delle perturbazioni (Atlantiche o Pacifiche) da ovest verso est, pilotate dalle prevalenti correnti occidentali (\"westerlies\") \u00e8 interrotto da un forte e persistente flusso di correnti causate da un anticiclone, detto appunto \"anticiclone di blocco\". Dette correnti sono meridionali nell'Emisfero boreale e settentrionali nell'Emisfero australe\nPrincipali tipi di blocco.\nI tipi di blocco sono stati studiati originariamente da D. Rex negli anni '50. I principali tipi sono il blocco di Rex, costituito da un centro di alta pressione situato vicino ad una bassa pressione; il blocco ad Omega, cos\u00ec detto perch\u00e9 assume una forma simile alla lettera greca, e blocchi stazionari \"a cresta\" di ampiezza elevata.\nSull'Europa.\nFocalizzando il discorso sull'Europa, le perturbazioni atlantiche, portano sul continente condizioni di instabilit\u00e0 e temperature miti, trattandosi di aria oceanica e quindi temperata, sia quando ha origine alle basse latitudini che alle alte. Naturalmente l'aria proveniente dall'Atlantico Settentrionale \u00e8 ben pi\u00f9 fredda e instabile che quella proveniente dalle basse latitudini oceaniche. Questo tipo di circolazione impedisce l'instaurarsi di una corrente settentrionale di origine polare e ancora di pi\u00f9 l'espansione verso ovest dell'Anticiclone russo-siberiano. \nIl \"blocco della circolazione occidentale\" causa la perdita della mitezza e apre le porte all'aria artica o permette l'espansione ad ovest dell'Anticiclone Russo-Siberiano.\nL'Indice di Blocco.\nIl Blocking Index, in Italiano \"Indice di Blocco\", \u00e8 un indice climatico descrittivo, relativo alle teleconnesioni atmosferiche, elaborato e illustrato nel 1990 dai climatologi italiani Stefano Tibaldi e Franco Molteni.\nIl Block Index \u00e8 generalmente riferito alla quota di 500 hPa.\nL\"Indice di Blocco\" di Tibaldi e Molteni (1990) si \u00e8 sviluppato rielaborando quello precedente di Lejenas e Okland (1983). Nella nuova formulazione l'indice \u00e8 ideale per il monitoraggio atmosferico a breve scadenza, in quanto individua l'isolamento delle regioni tagliate fuori dal normale flusso verso est a 500 hPa, associato ai blocchi altopressori ad alta latitudine.\nNumerosi studi sono giunti alla conclusione che la scarsa affidabilit\u00e0 della previsioni meteorologiche deriva proprio dall'incapacit\u00e0 degli attuali modelli numerici di previsione di prevedere l'instaurarsi di flussi di blocco e della loro durata.\nQuindi il miglioramento e l'evoluzione di modelli numerici in grado di simulare condizioni di blocco atmosferico alle alte latitudini \u00e8 sicuramente alla base di un effettivo miglioramento delle previsioni a lungo termine (\"long range forecast\")."}
{"id": "4878221", "revid": "1226", "url": "https://it.wikipedia.org/wiki?curid=4878221", "title": "Medusa, e altri d\u00e8i", "text": ""}
{"id": "4878224", "revid": "122539001", "url": "https://it.wikipedia.org/wiki?curid=4878224", "title": "Confine tra la Norvegia e la Russia", "text": "Il confine tra la Norvegia e la Russia descrive la linea di demarcazione tra questi due Stati. Ha una lunghezza di 196 km.\nCaratteristiche.\nSepara la contea norvegese di Finnmark dall'Oblast' di Murmansk. Situato al nord del circolo polare artico nella Lapponia \u00e8 il confine europeo situato pi\u00f9 a nord.\nUna lunga porzione del confine corre lungo il fiume Paatsjoki (112 km).\nIl confine parte dalla triplice frontiera tra Finlandia, Norvegia e Russia e con andamento generale verso nord-est raggiunge il Mare di Barents.\nStoria.\nIl confine \u00e8 stato istituito nel 1944 con l'Armistizio di Mosca, in seguito al quale la Finlandia perdeva la regione di Petsamo a favore dell'Unione Sovietica e, di conseguenza, lo sbocco sul Mare di Barents."}
{"id": "4878231", "revid": "205250", "url": "https://it.wikipedia.org/wiki?curid=4878231", "title": "Rosario Messina", "text": "Biografia.\nNato nel 1942 in Sicilia, ad Aci Castello, alla prematura scomparsa del padre, imprenditore agricolo, si trova alla guida della famiglia. Primogenito di cinque figli, nel 1958 entra alla Rinascente di Catania, prima come apprendista, poi commesso, infine caporeparto. Contemporaneamente frequenta corsi serali di ragioneria diplomandosi in tempi record: cinque anni in uno. Dopo la Rinascente, diviene funzionario della filiale locale della Zanussi-Rex, all'epoca la pi\u00f9 importante industria italiana di elettrodomestici.\nNei primi anni Settanta l'offerta di operare nel settore arredo-design: entra in C&amp;B (oggi B&amp;B Italia) prima come funzionario per Sicilia e Calabria, poi si trasferisce al nord chiamato alla direzione vendite dell'azienda. Nel 1976 passa in Cinova, altra primaria industria di divani, nel ruolo di direttore commerciale con responsabilit\u00e0 di gestione globale.\nLa svolta avviene quando Bassetti gli affida un compito difficile: il lancio del \u201cpiumone\u201d, prodotto sostitutivo della tradizionale coperta per il letto. L'incarico si rivela complesso per l'opposizione dei rivenditori di mobili - il canale distributivo dove si intendeva collocarlo \u2013 contrari a commercializzare un prodotto poco costoso e distribuito in altri canali.\nMessina riteneva invece fosse un'intuizione formidabile diversificare l'offerta offrendo non il piumone bens\u00ec \"\u201cil letto con il piumone\u201d\". Dallo sviluppo di questa idea nel 1978 \u00e8 nata la Flou e \u201cNathalie\u201d disegnato da Vico Magistretti, il primo letto tuttora considerato l'archetipo di una nuova tipologia: il letto tessile moderno.\nPioniera di una nuova \"\u201ccultura del dormire\u201d\", Flou ha rapidamente conquistato un posto di rilievo nel panorama dell'arredamento, contribuendo ad elevare l'immagine del design italiano nel mondo.\nGli incarichi istituzionali.\nDal 1994 al 1998 \u00e8 \"presidente\" del \"Gruppo Mobili Assarredo\". \nDal 1998 \u00e8 \"presidente Assarredo\", l'associazione di \"Federlegno-Arredo\" che raggruppa le industrie del mobile e dell'arredamento italiane.\n\u00c8 membro del Consiglio direttivo di Giunta di Federlegno-Arredo, e analogo ruolo riveste nel consiglio direttivo di Confindustria Monza e Brianza.\nNel 1999 la carica pi\u00f9 prestigiosa, con la presidenza del Cosmit, il comitato organizzatore del Salone Internazionale del Mobile di Milano, prima fiera del mobile nel mondo. \nCon la sua presidenza il Salone (e le fiere collaterali \"Euroluce\", \"Eurocucina\", \"Salone del Bagno\", \"Salone del Complemento d'Arredo\", \"Salone dell'Ufficio\", \"Salone Satellite\") passa dall'essere una grande fiera mercantile ad una fiera spettacolare, con la promozione di eventi culturali di grande spessore che consolidano Milano come \"\u201ccapitale del design\u201d\".\nIl Salone diviene non solo luogo di incontro tra domanda e offerta ma anche di proposte a 360\u00b0 in tutti i campi della cultura e dell'innovazione.\nL'edizione dell'aprile 2011, l'ultima sotto la sua direzione, ha visto la presenza di 321.320 visitatori complessivi (+7% rispetto all'edizione 2010 e +2% rispetto all'edizione 2009) e il \u201cSalone Satellite\u201d, fortemente promosso da Messina, partito in sordina \u00e8 oggi la pi\u00f9 ambita vetrina per le nuove leve di designer e progettisti provenienti da scuole specialistiche di tutto il mondo.\nNel Giugno 2008 Rosario Messina \u00e8 eletto durante l'Assemblea Annuale \"presidente Federlegno-Arredo\", l'organizzazione di Confindustria che raggruppa 2.300 aziende suddivise in 12 associazioni (\"Assarredo, Assobagno, Assoimballaggi, Assolegno, Assoluce, Assopannelli, Assufficio, Edilegno, Fedecomlegno, Asal Assoallestimenti, Aippl, Apil\") che rappresentano l'intera filiera del legno-arredo: dalle materie prime al prodotto finito.\n\u00c8 membro \"Consigliere\" all'interno del Consiglio di Indirizzo della Fondazione \"\u201cCentro per lo sviluppo dei rapporti Italia-Russia\u201d\".\nIl 30 ottobre 2008 il presidente di Confindustria, Emma Marcegaglia, lo designa delegato di Confindustria in Giunta CFI, dove, a norma di Statuto, assume la carica di \"Vice Presidente CFI\".\nPremi, Riconoscimenti e Onorificenze.\nMotivazione: \u201cIl Paul Harris 2002, massimo riconoscimento del Rotare, premia la figura imprenditoriale di un uomo che con impegno e determinazione ha conquistato con Flou una posizione di primissimo piano nell'industria dell'arredamento.\u201d\nMotivazione: \u201cPer la Categoria \u201cInnovazione\u201d viene premiato Rosario Messina per la pi\u00f9 creativa e innovativa vision che abbia segnato una svolta determinante nella vita d'impresa, per la rivoluzionaria concezione dell'ambiente domestico e la trasformazione della camera da letto in uno spazio da vivere in ogni suo particolare, con idee moderne ed originali, dando vita ad una nuova cultura dell'abitare e del dormire. Il letto completamente sfoderabile e rinnovabile e la gamma completa di accessori per la camera sono novit\u00e0 che contraddistinguono il marchio Flou a livello mondiale e che hanno dato un forte stimolo all'innovazione del sistema distributivo del settore, incidendo sulla frequenza di visita del punto vendita e sulle modalit\u00e0 di relazione con il cliente\u201d.\nFondazione Istituto Tecnico Superiore \u201cRosario Messina\u201d.\nIl 13 dicembre 2013 con decreto della Direzione Generale Istruzione, Formazione e Lavoro di Regione Lombardia \u00e8 stato approvato e finanziato il progetto di costituzione della nuova Fondazione di Istituto Tecnico Superiore \u201cRosario Messina\u201d e la progettazione del percorso di \u201cTecnico Superiore di processo, prodotto, comunicazione e marketing per il settore LegnoArredo\u201d.\nSoggetti promotori e soci della Fondazione sono Federlegno Arredo, APA-Confartigianato Imprese di Milano-Monza e Brianza, La Camera di Commercio di Monza e Brianza e La Provincia di Monza e Brianza."}
{"id": "4878234", "revid": "584834", "url": "https://it.wikipedia.org/wiki?curid=4878234", "title": "Automotrice SNCB AM 54", "text": ""}
{"id": "4878235", "revid": "584834", "url": "https://it.wikipedia.org/wiki?curid=4878235", "title": "Automotrice SNCB AM 55", "text": ""}
{"id": "4878238", "revid": "110157", "url": "https://it.wikipedia.org/wiki?curid=4878238", "title": "All of You (album)", "text": "All of You \u00e8 il terzo album discografico in studio della cantautrice statunitense Colbie Caillat, pubblicato nel luglio 2011."}
{"id": "4878251", "revid": "767487", "url": "https://it.wikipedia.org/wiki?curid=4878251", "title": "Christmas in the Sand", "text": "Christmas in the Sand \u00e8 un album discografico in studio della cantautrice statunitense Colbie Caillat, pubblicato nel 2012 e dedicato al Natale."}
{"id": "4878253", "revid": "767487", "url": "https://it.wikipedia.org/wiki?curid=4878253", "title": "Where's My Wandering Boy Tonight?", "text": "Where's My Wandering Boy Tonight? \u00e8 un film muto del 1922 diretto da James P. Hogan e Millard Webb.\nTrama.\nSenza pensare a sua madre e dimenticando la fidanzata Lorna, Garry lascia il paesino e si reca in citt\u00e0, innamorato pazzo di Veronica, una ballerina di fila che per\u00f2 se la spassa con un milionario. Per conquistare la ragazza, Garry torna a casa dove deruba il suo ex datore di lavoro. Adesso che ha i soldi, Veronica si mostra molto pi\u00f9 disponibile nei suoi confronti e i due si danno alle spese pazze. Ma il denaro finisce presto: per poter regalare un prezioso collier all'amante, Garry viene accusato di furto aggravato. Tradito da Veronica, il giovane viene condannato a dieci anni di carcere.\nPer non spezzare il cuore della madre di Garry, Lorna le manda delle lettere che lei fa passare come lettere dell'ex fidanzato. In carcere, nel frattempo, il giovane salva un guardiano dall'aggressione di un detenuto. Salver\u00e0 anche il direttore del carcere che, grato, gli far\u00e0 ottenere la grazia. Garry potr\u00e0 cos\u00ec tornare da sua madre e dalla ragazza che lo ama.\nProduzione.\nFu il primo film prodotto dalla B.F. Zeidman Productions Ltd., una piccola compagnia indipendente che produsse undici pellicole tra il 1922 e il 1939.\nDistribuzione.\nDistribuito dalla Equity Pictures Corporation, il film usc\u00ec nelle sale cinematografiche USA il 5 febbraio 1922. In Francia, dove venne ribattezzato \"Mon enfant!\", fu distribuito il 30 maggio 1924."}
{"id": "4878258", "revid": "247222", "url": "https://it.wikipedia.org/wiki?curid=4878258", "title": "Boss Tenors in Orbit", "text": "Boss Tenors in Orbit \u00e8 un album di Gene Ammons e Sonny Stitt, pubblicato dalla Verve Records nel 1962. Tutti i brani furono registrati nel febbraio del 1962 al Van Gelder Studio di Englewood Cliffs, New Jersey (Stati Uniti)."}
{"id": "4878259", "revid": "79227", "url": "https://it.wikipedia.org/wiki?curid=4878259", "title": "Free as a Bird (album)", "text": "Free as a Bird \u00e8 il nono album discografico in studio del gruppo musicale rock inglese dei Supertramp, pubblicato nel 1987.\nIl disco \u00e8 uno dei pi\u00f9 pop del gruppo e meno apprezzati dalla critica. \u00c8 inoltre l'ultimo album che vede la partecipazione del bassista Dougie Thomson.\nTracce.\nI brani sono scritti da Rick Davies, eccetto dove indicato."}
{"id": "4878264", "revid": "729019", "url": "https://it.wikipedia.org/wiki?curid=4878264", "title": "Battaglia di Alarcos", "text": "La battaglia di Alarcos \u00e8 stata una battaglia tra gli Almohadi guidati dal califfo Ab\u016b Y\u016bsuf Ya\u02bfq\u016bb al-Mansur e il re Alfonso VIII di Castiglia. Vide la sconfitta delle forze castigliane e la loro successiva ritirata a Toledo, mentre gli Almohadi conquistarono Trujillo, Mont\u00e1nchez e Talavera.\nPanoramica.\nNel 1189 il califfo almohade Ab\u016b Y\u016bsuf Ya\u02bfq\u016bb part\u00ec dalla capitale almohade Marrakesh per combattere i portoghesi che, con l'aiuto di un'alleanza cristiana europea, si erano impadroniti di Silves. Dopo aver riconquistato la citt\u00e0, torn\u00f2 nella sua capitale.\nNe segu\u00ec un armistizio tra gli Almohadi e i re cristiani di Castiglia e del Le\u00f3n. Allo scadere della tregua, avendo ricevuto notizia che Ya\u02bfq\u016bb era gravemente ammalato a Marrakesh e che suo fratello Abu Yahya, governatore di al-Andalus (Spagna islamica), aveva attraversato lo stretto per proclamarsi califfo e prendere il controllo di Marrakesh, Alfonso VIII di Castiglia decise di attaccare la regione di Siviglia nel 1194. Una forza militare guidata dall'arcivescovo di Toledo Mart\u00edn L\u00f3pez de Pisuerga (comprendente i militari dell'Ordine militare di Calatrava) saccheggi\u00f2 la regione. Dopo aver sconfitto il suo ambizioso fratello, a Ya\u02bfq\u016bb al-Man\u1e63\u016br non rimaneva altra scelta se non quella di preparare una spedizione contro i cristiani, che ora minacciavano le province settentrionali della Spagna islamica.\nIl primo giorno del giugno 1195 sbarc\u00f2 a Tarifa. Passando attraverso la provincia di Siviglia, il grosso dell'esercito almohade raggiunse Cordova il 30 giugno, rafforzato dalle truppe dei governatori locali e da un contingente di cavalleria cristiana, sotto Pedro Fern\u00e1ndez de Castro, in ribellione contro il re castigliano. Il 4 luglio Ya\u02bfq\u016bb al-Man\u1e63\u016br abbandon\u00f2 Cordova, il suo esercito attravers\u00f2 il valico di Muradal (Despe\u00f1aperros) e avanz\u00f2 attraverso la piana di Salvatierra. Un distaccamento di cavalleria dell'Ordine di Calatrava, oltre ad alcuni cavalieri provenienti da castelli vicini, cercarono di raccogliere informazioni sull'esercito almohade, ma furono circondati da musulmani e quasi tutti sterminati; alcuni superstiti riuscirono per\u00f2 a fornire informazioni al re castigliano.\nAlfonso raccolse le sue forze a Toledo e marci\u00f2 verso sud, verso Alarcos (al-Arak, in arabo), nei pressi del fiume Guadiana, un luogo che segnava il limite meridionale del suo regno e dove una fortezza era in fase di costruzione. Voleva bloccare l'accesso alla ricca valle del Tago, e non attese i rinforzi del re Alfonso IX di Le\u00f3n e di Sancho VII di Navarra. Quando le truppe almohadi, il 16 luglio, arrivarono alla vista delle forze castigliane, Ya\u02bfq\u016bb al-Man\u1e63\u016br non accett\u00f2 di combattere quel giorno, e nemmeno il giorno dopo, preferendo far riposare le sue forze, ma presto, il terzo giorno, mercoled\u00ec 18 luglio, l'esercito almohade si form\u00f2 per la battaglia, intorno a una piccola collina chiamata La Cabeza.\nBattaglia.\nAb\u016b Y\u016bsuf Ya\u02bfq\u016bb dette al suo visir, Abu Yahya ibn Abi Hafs, il comando di una forza all'avanguardia: in prima linea i volontari Ban\u016b Mar\u012bn capeggiati da Abu Jalil Mahyu ibn Abi Bakr, con un grande corpo di arcieri e soldati tribali Zanata, dietro di loro, nella collina, il visir con la bandiera del califfo e la sua guardia personale, composta da soldati presi dalle trib\u00f9 berbere Hintata del monte Atlante, a sinistra c'erano le truppe arabe guidate da Yarmun ibn Riyah, e a destra, le forze andaluse guidate dal popolare Caid ibn Sanadid. Ya\u02bfq\u016bb al-Man\u1e63\u016br comandava la retroguardia, che comprendeva i migliori soldati almohadi, a loro volta suddivise sotto i comandanti Yabir ibn Yusuf, Abd al-Qawi Tayliyun, Muhammad ibn Munqafad e Abu Jazir Yajluf al-Awrabi, nonch\u00e9 una forte guardia di schiavi neri. La forza dell'esercito islamico venne sottovalutato da re Alfonso. Il re castigliano mise gran parte della sua cavalleria pesante in un unico corpo compatto, composto da circa 8.000 cavalieri, e lo pose sotto il comando del feroce Diego L\u00f3pez de Haro, signore della Biscaglia. I castigliani speravano di distruggere il nemico con una carica inarrestabile di cavalleria, il re stesso avrebbe dovuto caricare in seguito con la sua fanteria per completare la disfatta nemica.\nLa carica di cavalleria castigliana fu disordinata, ma il colpo inferto fu potente. I cavalieri si schiantarono contro i berberi Zanata e contro i Ban\u016b Mar\u012bn, che si dispersero, il visir Abu Yahya venne ucciso. I cavalieri si rivolsero alla loro sinistra, iniziando una lotta feroce contro gli andalusi guidati da Ibn Sanadid. Dopo tre ore di combattimenti il calore intenso del pomeriggio fece sopraggiungere la stanchezza sui cavalieri corazzati. Gli arabi capeggiati da Yarmun stavano circondando il fianco castigliano posteriore, a questo punto le migliori forze almohadi attaccarono, con il califfo chiaramente visibile in prima fila, riuscendo a circondare completamente i cavalieri.\nAlfonso avanz\u00f2 con tutte le forze rimaste avviando un corpo a corpo, solo per ritrovarsi aggredito da tutti i lati e sotto una pioggia di frecce. Per qualche tempo combatt\u00e9 egli stesso, fino al massacro completo delle sue guardie del corpo, fugg\u00ec quindi verso Toledo. La fanteria castigliana venne distrutta, insieme alla maggior parte degli Ordini Militari che li avevano sostenuti, Diego L\u00f3pez de Haro cerc\u00f2 di forzare la sua strada attraverso il centro delle forze nemiche, ma alla fine dovette rifugiarsi nella fortezza incompiuta di Alarcos con solo pochi cavalieri sopravvissuti. Il ribelle Pedro Fern\u00e1ndez de Castro, che aveva fatto poco nella battaglia, venne inviato dal califfo a negoziare la resa; L\u00f3pez de Haro e i sopravvissuti furono autorizzati ad andarsene, lasciando 12 cavalieri come ostaggi per il pagamento di un grande riscatto.\nL'intero esercito castigliano fu distrutto. Tra gli uccisi vi furono tre vescovi e tantissimi conti. Tra i morti musulmani vi furono il visir Abu Yahya ibn Abi Hafs e Abu Bakr, comandante dei volontari Ban\u016b Mar\u012bn, che mor\u00ec l'anno successivo a causa delle ferite riportate in battaglia.\nConseguenze.\nLa vittoria almohade scosse la stabilit\u00e0 del regno di Castiglia per diversi anni. L'abbandono di tutti i castelli al confine con la Spagna islamica (Malag\u00f3n, Benavente, Calatrava, Caracuel e Torre de Guadalferza) apr\u00ec la strada per Toledo. Ma fortunatamente per i cristiani, il califfo almohade Ab\u016b Y\u016bsuf Ya\u02bfq\u016bb al-Man\u1e63\u016br torn\u00f2 a Siviglia a causa delle perdite considerevoli che aveva subito.\nPer i successivi due anni, le forze di al-Man\u1e63\u016br devastarono l'Estremadura, la valle del Tago, La Mancha e anche la zona intorno a Toledo; alcune di queste spedizioni furono guidate dal rinnegato Pedro Fern\u00e1ndez de Castro. Tuttavia queste incursioni non portarono guadagni territoriali al califfo, che si alle\u00f2 con re Alfonso IX di Le\u00f3n (che si era infuriato perch\u00e9 il re castigliano non lo aveva aspettato prima della battaglia).\nMa il califfo stava perdendo interesse per gli affari della penisola iberica, era in cattive condizioni di salute, e il suo obiettivo di salvare la Spagna islamica sembrava essere stato un completo successo. Fu per questa ragione che nel 1198 torn\u00f2 in Marocco. Mor\u00ec nel febbraio 1199.\nLa rivincita cristiana si ebbe sedici anni dopo, nella battaglia di Las Navas de Tolosa, dove le forze iberiche sconfissero le truppe Almohadi guidate dal nuovo califfo Mu\u1e25ammad al-N\u0101\u1e63ir, figlio e successore di Ab\u016b Y\u016bsuf Ya\u02bfq\u016bb."}
{"id": "4878267", "revid": "79227", "url": "https://it.wikipedia.org/wiki?curid=4878267", "title": "Some Things Never Change", "text": "Some Things Never Change \u00e8 il decimo album discografico in studio del gruppo musicale rock inglese dei Supertramp, pubblicato nel 1997.\nTracce.\nI brani sono scritti da Rick Davies, eccetto dove indicato."}
{"id": "4878280", "revid": "110157", "url": "https://it.wikipedia.org/wiki?curid=4878280", "title": "It Was the Best of Times", "text": "It Was the Best of Times \u00e8 un album discografico live del gruppo musicale rock inglese Supertramp, pubblicato nel 1999. Si tratta della registrazione di un concerto tenuto a Londra nel 1997."}
{"id": "4878285", "revid": "63727", "url": "https://it.wikipedia.org/wiki?curid=4878285", "title": "DKW F2 Meisterklasse", "text": ""}
{"id": "4878287", "revid": "198277", "url": "https://it.wikipedia.org/wiki?curid=4878287", "title": "The Autobiography of Supertramp", "text": "The Autobiography of Supertramp \u00e8 un album discografico di raccolta del gruppo musicale rock inglese Supertramp, pubblicato nel 1986."}
{"id": "4878288", "revid": "115693965", "url": "https://it.wikipedia.org/wiki?curid=4878288", "title": "Corematica", "text": "La corematica \u00e8 un metodo di modellizzazione geografica che sviluppa, utilizza e studia i \"coremi\", cio\u00e8 strutture elementari che rappresentano uno spazio o un tipo di spazio. L'assemblaggio di queste unit\u00e0 minime dell'organizzazione spaziale dava vita a rappresentazioni schematizzate di un territorio.\nPadre fondatore della corematica fu il geografo francese Roger Brunet. La corematica, quasi sconosciuta fuori dalla Francia, accoglie la svolta paradigmatica dello strutturalismo, cio\u00e8 la tendenza ad attribuire all'insieme qualit\u00e0 diverse da quelle delle singole parti.\nLa corematica d\u00e0 la misura di quanto la cartografia non sia norma universale, ma sia sensibile alle atmosfere culturali dei tempi e dei singoli paesi. Il successo della Corematica fu dovuto anche all'avvento dei Geographic information system (GIS). La rappresentazione dei fenomeni geografici attraverso punti, linee e poligoni dei Gis, viene influenzata dai sette \"coremi\" fondamentali proposti da Brunet: area, punto, linea, flusso, passaggio, variazione di polarizzazione, gradiente. La combinazione dei coremi consente di rappresentare forme e fenomeni complessi, come la gerarchia di strutture e la dinamica territoriale nel suo insieme. La carta corematica punta a restituire visivamente l'organizzazione complessiva di un territorio, da cui i singoli componenti prescindono. \u00c8 di primaria importanza la selezione degli oggetti geografici, non puntando ad una loro semplice elencazione, la corematica tende a far emergere gli elementi pi\u00f9 significativi dell'insieme. Come dichiara Brunet, \"La chor\u00e9matique sert \u00e0 exprimer l'essentiel de la realit\u00e9 g\u00e9ographique\". La corematica diventa quindi un utile strumento di rappresentazione ed analisi della complessit\u00e0 e delle relazioni significative di una realt\u00e0 territoriale."}
{"id": "4878293", "revid": "481666", "url": "https://it.wikipedia.org/wiki?curid=4878293", "title": "David Smith (regista)", "text": "Era il fratello maggiore di Albert E. Smith (1875-1958), cofondatore insieme a James Stuart Blackton della societ\u00e0 di produzione Vitagraph. Us\u00f2 anche il nome David Divad.\nBiografia.\nNato in Inghilterra, nel Kent, David Smith inizi\u00f2 a lavorare come regista e sceneggiatore. La sua carriera, tutta legata al periodo del muto, si svolse negli Stati Uniti. Il suo debutto nel cinema risale al 1915; fino alla fine degli anni venti, diresse oltre ottanta pellicole. Aveva lasciato ben presto la sceneggiatura, collaborando a solo tre film, mentre negli anni venti intraprese la carriera di direttore della fotografia con sei titoli al suo attivo. Fu anche produttore, ma di un solo film, girato nel 1925.\nSposato a Emma Wilgers, ebbe sei figli. Mor\u00ec il 25 aprile 1930 a Santa Barbara, in California."}
{"id": "4878308", "revid": "110157", "url": "https://it.wikipedia.org/wiki?curid=4878308", "title": "Exile on Mainstream", "text": "Exile on Mainstream \u00e8 un album discografico di raccolta del gruppo musicale rock statunitense Matchbox Twenty, pubblicato nel 2007. Il disco contiene 11 brani gi\u00e0 editi (nel CD 2), due cover registrate live e 7 brani inediti."}
{"id": "4878315", "revid": "599013", "url": "https://it.wikipedia.org/wiki?curid=4878315", "title": "North (Matchbox Twenty)", "text": "North \u00e8 un album discografico in studio del gruppo musicale rock statunitense Matchbox Twenty, pubblicato nel 2012. "}
{"id": "4878317", "revid": "1442080", "url": "https://it.wikipedia.org/wiki?curid=4878317", "title": "Vjazemskij (famiglia)", "text": "La famiglia Vjazemskij (in russo: \u0412\u044f\u0437\u0435\u043c\u0441\u043a\u0438\u0439), \u00e8 una famiglia principesca russa.\nStoria.\nDiscendono da Rostislav di Kiev. Il suo pronipote, Andrej Vladimirovi\u010d, morto nella Battaglia del fiume Kalka, ricevette le terre di Viazma, nei pressi di Smolensk.\nUn suo discendente, il principe Sem\u00ebn Ivanovi\u010d e sua moglie vennero assassinati dal principe Jurij di Smolensk nel 1403. Tuttavia, la famiglia riusc\u00ec a mantenere il loro feudo fino al 1494, quando entr\u00f2 a far parte del principato di Mosca.\nAndrej ebbe due figli, Vasilij e F\u00ebdor, fondatori dei due rami.\nPrimo Ramo.\nIl principe Andrej Ivanovi\u010d (1754-1807), discendeva dal primo ramo. Fu governatore civile di Ni\u017enij Novgorod e Penza durante il regno di Caterina II e senatore e consigliere di Paolo I. Suo figlio, P\u00ebtr Andreevi\u010d era un poeta.\nSempre dal primo ramo, il principe Aleksandr Alekseevi\u010d fu procuratore generale dell'Impero (1764-1792) e vicino a Caterina II.\nSecondo Ramo.\nMembri del secondo ramo ci sono: Georgej Konstantinovi\u010d e suo fratello Roman Konstantinovi\u010d. I suoi discendenti fecero parte della nobilt\u00e0 di Mosca e della corte dello zar nel XVII secolo.\nIl principe Sergej Ivanovi\u010d e il principe Nikolaj Grigor'evi\u010d erano senatori dell'Impero. Il figlio di quest'ultimo, il principe Grigorij Grigor'evi\u010d era l'autore di un'opera, la \"Principessa Ostrojskaja\". Il principe Leonid Dmitrievi\u010d, era il governatore di Astrachan'. Due dei suoi figli furono assassinati nel 1917 e suo figlio Vladimir emigr\u00f2 in Francia dopo la Rivoluzione, dove divenne un attore."}
{"id": "4878321", "revid": "247222", "url": "https://it.wikipedia.org/wiki?curid=4878321", "title": "The Soulful Moods of Gene Ammons", "text": "The Soulful Moods of Gene Ammons \u00e8 un album di Gene Ammons, pubblicato dalla Moodsville Records nel 1963. I brani furono registrati il 14 aprile 1962 al Van Gelder Studio di Englewood Cliffs, New Jersey(Stati Uniti)."}
{"id": "4878334", "revid": "11959", "url": "https://it.wikipedia.org/wiki?curid=4878334", "title": "Shah Isma'il I", "text": ""}
{"id": "4878335", "revid": "183694", "url": "https://it.wikipedia.org/wiki?curid=4878335", "title": "Emil D\u00fcrr", "text": "Biografia.\nDal 1918, fino all'anno della propria morte, fu docente di storia presso l'Universit\u00e0 di Basilea, e dal 1920 rivest\u00ec l'incarico di deputato del Gran Consiglio.\nAppartenente a una rinnovata generazione di studiosi attenta a contestualizzare la storia politica sotto gli aspetti socio-culturali ed economici, si dedic\u00f2 in particolare a ricerche sulla storia contemporanea \u2013 descrivendo l'\u00abeconomicizzazione\u00bb della politica \u2013 e a lavori sulla Svizzera quattrocentesca, affermando che lo svizzero \u00e8 \u2013 per natura \u2013 contadino, e che la democrazia svizzera \u00e8 nata, sin dal Medioevo, per opera dei contadini. Comp\u00ec inoltre studi su Jacob Burckhardt.\nDopo la morte della prima moglie, Maria Baumgartner (figlia di Adolf Baumgartner), spos\u00f2 nel 1927 la mistica e medico Adrienne von Speyr, incontrata nello stesso anno durante una vacanza estiva a San Bernardino. La Speyr accett\u00f2 il matrimonio anche per compassione dei due bambini, senza pi\u00f9 madre, che D\u00fcrr aveva avuto dalla Baumgartner. Egli mor\u00ec nel 1934 per una ferita dovuta a una caduta dal tram. La Speyr, dopo una grave crisi causata dalla perdita, si rispos\u00f2 con Werner Kaegi, allievo di D\u00fcrr ed anch'egli studioso di Jacob Burckhardt. Kaegi, succeduto alla cattedra universitaria del maestro, si prese cura, a sua volta, dei figli di D\u00fcrr, che diventarono l'uno medico e l'altro direttore bancario."}
{"id": "4878337", "revid": "11959", "url": "https://it.wikipedia.org/wiki?curid=4878337", "title": "Shah Tahmasp I", "text": ""}
{"id": "4878364", "revid": "599013", "url": "https://it.wikipedia.org/wiki?curid=4878364", "title": "Pierre Pourtalet", "text": "Gioca nel ruolo di schiacciatore.\nCarriera.\nLa carriera di Pierre Pourtalet inizia nella stagione 2003-04 nell'Association Sportive Cannes Volley-Ball. Seguono due anni nella formazione corsa del GFCO Ajaccio, prima di fare ritorno nella societ\u00e0 di Cannes, dove ottiene la vittoria della Coppa di Francia 2006-07.\nSuccessivamente tenta un'esperienza all'estero, senza ottenere grandi risultati: nel 2007-08 gioca nel campionato greco nelle file dell'Ayek Korinthos, mentre nel 2008-09 in Svizzera, con il Volley Ball Club Martigny. Nella stagione 2008-09 fa ritorno in Francia, dove viene tesserato dall'Association Sportive Orange Nassau, mentre dal 2009-10 al 2012-13 torna alla squadra di Ajaccio."}
{"id": "4878366", "revid": "729019", "url": "https://it.wikipedia.org/wiki?curid=4878366", "title": "Stazione di Borgosesia", "text": "La stazione di Borgosesia \u00e8 una stazione ferroviaria della linea Novara-Varallo, al servizio dell'omonimo comune, utilizzata soltanto per i treni turistici.\nStoria.\nLa stazione entr\u00f2 in funzione il 5 novembre 1885, in concomitanza all'attivazione del tronco Grignasco-Borgosesia. In origine l'impianto disponeva anche di uno scalo merci, che sorgeva in direzione Varallo. Tale scalo fu dismesso e l'area propinqua, lato strada, riconvertita in parcheggio per auto (come prolungamento di quello esistente).\nA seguito della statizzazione delle ferrovie, tra il 1905 e il 1906, la linea originariamente gestita dalla Societ\u00e0 per le Strade Ferrate del Mediterraneo venne incorporata nella rete statale e l'esercizio degli impianti fu assunto dalle Ferrovie dello Stato.\nDal 2000 la gestione dell'intera linea, e con essa quella della stazione di Borgosesia, pass\u00f2 in carico a Rete Ferroviaria Italiana la quale ai fini commerciali classifica l'impianto nella categoria \"Bronze\".\nEssa rimase senza traffico dal 15 settembre 2014 per effetto della sospensione del servizio passeggeri.\nLa stazione \u00e8 tornata operativa dal 24 maggio dell'anno seguente, con la riapertura della linea a scopi turistici, in occasione di Expo 2015, il cui servizio \u00e8 svolto da treni storici.\nIl 5 novembre 2020 \u00e8 stata esposta a monumento presso l'ex scalo merci della stazione una locomotiva a vapore, recuperata in un'area di Carpignano Sesia, in cui era destinata alla demolizione.\nStrutture e impianti.\nLa stazione \u00e8 dotata di 2 binari passanti, utilizzati come punto di scambio della linea a binario unico. \u00c8 ancora presente un terzo binario di servizio per le manovre delle motrici, nonostante sia inutilizzato ormai da anni. La maggior parte del traffico avviene sul binario 2 di corretto tracciato, mentre il binario 1 \u00e8 utilizzato in caso d'incroci.\nLa stazione dispone di un fabbricato viaggiatori a pianta rettangolare, sviluppato su due piani. Esso ospita il Dirigente di Movimento; a seguito della sospensione del servizio ordinario, nel 2014, la sua presenza si limita nei giorni in cui \u00e8 svolto il servizio ferroviario.\nAccanto al fabbricato \u00e8 presente un altro edificio, di dimensioni minori, a pianta rettangolare e sviluppato su due piani, che ospita un bar.\nMovimento.\nLa stazione era servita da treni regionali di Trenitalia fino al 15 settembre 2014, giorno in cui \u00e8 stato sospeso sulla linea il servizio viaggiatori per decisione della Regione Piemonte e sostituito da autocorse.\nDal 2015, l'impianto \u00e8 servito su calendario da treni storici della Fondazione FS, in cui sono previsti collegamenti diretti con la localit\u00e0 di Milano.\nServizi.\nLa stazione, classificata da RFI nella categoria \"Bronze\", dispone di:"}
{"id": "4878384", "revid": "221321", "url": "https://it.wikipedia.org/wiki?curid=4878384", "title": "OK Go (album)", "text": "OK Go \u00e8 il primo album discografico del gruppo musicale statunitense OK Go, pubblicato nel settembre 2002."}
{"id": "4878391", "revid": "767487", "url": "https://it.wikipedia.org/wiki?curid=4878391", "title": "Listen Like Thieves", "text": "Listen Like Thieves \u00e8 il quinto album discografico del gruppo musicale rock australiano INXS, pubblicato nel 1985. Fu anticipato dal singolo \"What You Need\"."}
{"id": "4878393", "revid": "1226", "url": "https://it.wikipedia.org/wiki?curid=4878393", "title": "Quanto si divertivano", "text": ""}
{"id": "4878394", "revid": "1226", "url": "https://it.wikipedia.org/wiki?curid=4878394", "title": "Chiss\u00e0 come si divertivano!", "text": ""}
{"id": "4878395", "revid": "1226", "url": "https://it.wikipedia.org/wiki?curid=4878395", "title": "Come si divertivano", "text": ""}
{"id": "4878399", "revid": "1924342", "url": "https://it.wikipedia.org/wiki?curid=4878399", "title": "X (INXS)", "text": "X \u00e8 il settimo album discografico del gruppo musicale rock australiano INXS, pubblicato nel 1990 Anticipato Dal Singolo Suicide Blonde."}
{"id": "4878405", "revid": "63727", "url": "https://it.wikipedia.org/wiki?curid=4878405", "title": "DKW F3", "text": ""}
{"id": "4878408", "revid": "767487", "url": "https://it.wikipedia.org/wiki?curid=4878408", "title": "Welcome to Wherever You Are (INXS)", "text": "Welcome to Wherever You Are \u00e8 l'ottavo album discografico in studio del gruppo musicale rock australiano INXS, pubblicato nel 1992. Fu anticipato dal singolo \"Baby Don't Cry\"."}
{"id": "4878409", "revid": "1573940", "url": "https://it.wikipedia.org/wiki?curid=4878409", "title": "Barbastella leucomelas", "text": "Il barbastello orientale (Barbastella leucomelas ) \u00e8 un pipistrello della famiglia dei Vespertilionidi diffuso in Africa orientale e nell'Ecozona paleartica.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 48 e 60\u00a0mm, la lunghezza dell'avambraccio tra 38 e 45\u00a0mm, la lunghezza della coda tra 33 e 51\u00a0mm, la lunghezza del piede tra 7 e 8\u00a0mm, la lunghezza delle orecchie tra 15 e 18\u00a0mm e un peso fino a 13\u00a0g.\nAspetto.\nLa pelliccia \u00e8 lunga, densa e setosa. Le parti dorsali sono nerastre, con le punte dei peli sulle spalle giallo-brunastre, mentre le parti ventrali sono brunastre tranne la gola che \u00e8 nerastra e vicino alla coda dove sono biancastre. Il muso \u00e8 corto, largo, tronco e con due rigonfiamenti ghiandolari densamente ricoperti di peli sui lati. Il labbro superiore \u00e8 densamente frangiato, mentre le narici si aprono verso l'alto e all'infuori. Le orecchie sono grandi ma non allungate, unite alla base, rivolte in avanti e prive di un lobo sull'antitrago. Il trago \u00e8 lungo circa la met\u00e0 del padiglione auricolare, appuntito e ricoperto di peli. Le membrane alari sono bruno-nerastre e attaccate posteriormente alla base dell'alluce. La punta della coda si estende leggermente oltre l'ampio uropatagio. Gli arti inferiori sono allungati. Il cariotipo \u00e8 2n=32 FNa=50.\nEcolocazione.\nEmette ultrasuoni ad alto ciclo di lavoro sotto forma di impulsi di breve durata a frequenza modulata iniziale di 161-180\u00a0kHz, finale di 34-66\u00a0kHz e massima energia a 102,1-148,1\u00a0kHz\nBiologia.\nComportamento.\nSi rifugia singolarmente all'interno di grotte, gallerie, tunnel minerari, vecchie case e durante l'estate anche sotto le cortecce sollevate di grossi alberi. Forma vivai di diverse femmine, mentre i maschi sono sempre solitari. Il volo \u00e8 potente e fluttuante, spesso in prossimit\u00e0 del suolo o molto in alto.\nAlimentazione.\nSi nutre di insetti, in particolare piccoli lepidotteri.\nRiproduzione.\nDanno alla luce uno o due piccoli alla volta l'anno.\nDistribuzione e habitat.\nQuesta specie \u00e8 diffusa nel Sinai e in Eritrea, nel Medio oriente, Caucaso, Asia centrale, Subcontinente indiano, Cina, in Giappone e Taiwan.\nVive nelle steppe, in praterie e boscaglie semi-desertiche, in foreste temperate e in boschi di conifere fino a 2.500 metri di altitudine.\nTassonomia.\nSono state riconosciute 2 sottospecie:\nStato di conservazione.\nLa IUCN Red List, considerata l'ampia diffusione e sebbene sia abbastanza raro, classifica \"B.leucomelas\" come specie a rischio minimo (LC)."}
{"id": "4878410", "revid": "767487", "url": "https://it.wikipedia.org/wiki?curid=4878410", "title": "Full Moon, Dirty Hearts", "text": "Full Moon, Dirty Hearts \u00e8 il nono album discografico in studio del gruppo musicale rock australiano INXS, pubblicato nel 1993 (anticipato dal singolo \"The Gift\")."}
{"id": "4878412", "revid": "1149807", "url": "https://it.wikipedia.org/wiki?curid=4878412", "title": "Bon-Bon (racconto)", "text": "Bob-Bon \u00e8 un racconto di genere farsesco scritto da Edgar Allan Poe e pubblicato per la prima volta nel 1832 col titolo \"The Bargain Lost\".\nIl racconto narra di un uomo chiamato Pierre Bon-Bon, che si crede essere un profondo filosofo, e del suo incontro col diavolo. Tutto l'umorismo della vicenda si basa sullo scambio verbale tra i due, una satira dei filosofi classici Platone e Aristotele: il diavolo finisce col rivelare a Bon-Bon ch'egli \u00e8 riuscito infine a mangiarsi le anime di molti di questi filosofi.\nLa prima versione contiene molte differenze rispetto a quella successiva del 1835.\nTrama.\nPierre Bon-Bon \u00e8 il noto proprietario nonch\u00e9 chef di un ristorante francese, famoso sia per le sue ottime frittate che per le tirate filosofiche di stampo metafisico. Il narratore lo descrive come uomo di genio e molto profondo; Bon-Bon ha per\u00f2 una certa inclinazione per la bottiglia e, in una notte nevosa d'inverno, mentre sta bevendo, attorno a mezzanotte incomincia a sentire una voce. Egli la riconosce come esser quella del diavolo in persona.\nAlfine questi appare in un abito nero di stile settecentesco che per\u00f2 gli sta alquanto stretto: porta degli occhialini verdi, uno stilo dietro un orecchio ed un gran libro nero dentro il taschino. Bon-Bon gli stringe la mano e gli offre da sedersi. I due s'impegnano presto in una conversazione, la quale diventa subito uno scambio d'idee filosofiche: l'uomo spera di \"suscitare importanti idee etiche\" da poter esser pubblicate ed acquisir cos\u00ec fama di pensatore originale.\nBon-Bon apprende cos\u00ec che il diavolo non ha mai avuto gli occhi ma che, nonostante ci\u00f2, egli sia fermamente convinto che la propria visione sia di molto migliore e pi\u00f9 penetrante di quella di Bon-Bon: in realt\u00e0 il diavolo rivela che pu\u00f2 vedere i pensieri altrui, attraverso l'anima che uomini mostrano d'avere. Dopo due intere bottiglie del miglior vino scolate Bon-Bon incomincia ad avere il singhiozzo.\nIl diavolo nel frattempo gli sta spiegando come faccia a mangiarsi le anime e comincia ad esporgli un lungo elenco di filosofi famosi che ha finito per mangiarsi in un solo boccone (tra le sue vittime vi sono Catullo, Ippocrate, Quintiliano e Voltaire). Quando lo chef suggerisce che la sua anima \u00e8 qualificata per essere un ottimo stufato o quantomeno un suffl\u00e9, gli viene la tentazione di offrirla al visitatore; ma ecco che il diavolo rifiuta sdegnoso, dopo aver sonoramente starnutito, rispondendo che non potrebbe mai approfittare dello stato d'ubriachezza disgustosa in cui il compagno si trova immerso.\nCome il diavolo svanisce dalla sua vista, Bon-Bon nella delusione che prova cerca di lanciare una bottiglia contro l'ospite; prima che ci\u00f2 accada tuttavia il lampadario che si trova esattamente sopra la sua testa si stacca e lo colpisce, facendogli perdere i sensi."}
{"id": "4878415", "revid": "767487", "url": "https://it.wikipedia.org/wiki?curid=4878415", "title": "Elegantly Wasted", "text": "Elegantly Wasted \u00e8 il decimo album discografico in studio del gruppo musicale rock australiano INXS, pubblicato nel 1997.\nSi tratta dell'ultimo disco con il cantante Michael Hutchence, deceduto il 22 novembre dello stesso anno. Anticipato dal singolo omonimo Elegantly Wasted."}
{"id": "4878420", "revid": "339392", "url": "https://it.wikipedia.org/wiki?curid=4878420", "title": "Drimia undulata", "text": ""}
{"id": "4878421", "revid": "347132", "url": "https://it.wikipedia.org/wiki?curid=4878421", "title": "Maria Gioia Tavoni", "text": "Attivit\u00e0 professionale.\nLaureatasi in archivistica presso l'Universit\u00e0 di Bologna, dapprima libraia presso la storica libreria Zanichelli di Bologna, ha diretto, dopo aver vinto il concorso pubblico bandito dal Comune, la Biblioteca Comunale Manfrediana di Faenza dal 1973 al 1982. Nell'anno accademico 1983/84 \u00e8 divenuta professore associato all'Universit\u00e0 di Pisa. Nel 1987/88 ha ottenuto il trasferimento presso l'Universit\u00e0 di Bologna dove nel 2001 \u00e8 stata inquadrata come professore ordinario. Membro del Collegio dei docenti del dottorato in Italianistica di Bologna e di quello in Scienze librarie e documentarie della Sapienza di Roma, ha tenuto numerose lezioni in altri dottorati. Ha collaborato con Umberto Eco al Master in editoria cartacea e multimediale della Scuola Superiore di Studi Umanistici di Bologna insegnando Storia del libro. Nel 2006 ha promosso, presso il Dipartimento di Italianistica dell'Universit\u00e0 di Bologna, la costituzione del CERB, Centro di Ricerca Bibliografica, per lo sviluppo degli studi del settore. Ha fondato e diretto insieme con Marco Santoro la rivista \u00abParatesto\u00bb e, insieme a Paolo Tinti e Paola Vecchi, la rivista a stampa e on line \u00abTECA. Testimonianze, Editoria, Cultura, Arte\u00bb. Socia della Associazione italiana biblioteche; della Deputazione di storia patria per le province di Romagna, della Societ\u00e0 Torricelliana di Faenza e della Societ\u00e0 italiana di studi sul secolo XVIII; \u00e8 accademico della Accademia Pascoliana di San Mauro, nonch\u00e9 membro del Centro Studi Muratoriani di Modena. \u00c8 membro della societ\u00e0 spagnola SEMYR, della Society for Eighteenth-Century Studies della Renaissance Society of America.\nCampi di ricerca.\nStudiosa prevalentemente di storia del libro, ha iniziato la sua ricerca pubblicando saggi di storia medievale e archivistica, disciplina nella quale si \u00e8 laureata. Successivamente si \u00e8 concentrata su studi di bibliografia e biblioteconomia con interventi di politica bibliotecaria e sulla storia del libro, divenendo il Settecento il suo specifico campo di indagine. Ha poi esteso i suoi interessi ai primi decenni della stampa, alla bibliologia incunabolistica e all'editoria otto-novecentesca, affrontando tra l'altro i rapporti fra grandi autori della letteratura italiana, come Leopardi, Carducci e Pascoli, e i loro editori e stampatori. Le sue ricerche prendono spesso avvio dall'esame delle fonti documentali, puntigliosamente edite in molti suoi lavori, per fornire una pi\u00f9 circostanziata interpretazione dei fenomeni e degli argomenti trattati.\nDa impegnativi saggi, quali \"La \u00abLibraria\u00bb Zauli Naldi. Repertorio delle opere\" \u00e8 giunta a monografie complesse quali \"Il banco del libraio e lo scaffale del giurista. Carlo Trenti nella Bologna di fine Settecento\". e \"Precariet\u00e0 e fortuna nei mestieri del libro\" privilegiando oltre alle fonti bibliografiche quelle archivistiche, oggetto della curatela del volume di Albano Sorbelli, \"Corpus chartarum Italiae ad rem typographicam pertinentium ab arte inventa ad ann. 1550. 1: Bologna\". Nel 2009 \u00e8 uscito \"Circumnavigare il testo: gli indici in et\u00e0 moderna\". Successivamente con Paolo Tinti, ha pubblicato \"Pascoli e gli editori\", volume che ha ottenuto il Fiorino d'oro al premio Firenze XXX edizione per il miglior saggio pubblicato nel 2012; con Alberto Beltramo, \"I mestieri del libro nella Bologna del Settecento\"; con Barbara Sghiavetta ha edito \"Guida per bibliofili affamati\"; con Alessandro Corubolo ha pubblicato \"Torchi e stampa al seguito\", segnalazione d\u2019onore per la saggistica al premio Firenze XXXV edizione, 2017 e volume uscito in traduzione presso la Casa editrice argentina Ampersand nella collana diretta da Antonio Castillo G\u00f3mez.\nUn nuovo campo di ricerca la vede tutt'ora impegnata nello studio del libro d'artista in varie sue fenomenologie e con diverse finalit\u00e0. Fra i contributi che le hanno permesso di coniugare arte e libro \"Riproporre il 'silenzio' per le Contemplazioni di Arturo Martini\"."}
{"id": "4878423", "revid": "110157", "url": "https://it.wikipedia.org/wiki?curid=4878423", "title": "Switch (INXS)", "text": "Switch \u00e8 l'undicesimo ed'ultimo album discografico in studio del gruppo musicale rock australiano INXS, pubblicato nel 2005.\nSi tratta del primo disco con il nuovo cantante J.D. Fortune, dopo la morte del precedente vocalist Michael Hutchence, avvenuta nel 1997 Anticipato dal Singolo Pretty Vegas."}
{"id": "4878424", "revid": "247222", "url": "https://it.wikipedia.org/wiki?curid=4878424", "title": "Blue Groove", "text": "Blue Groove \u00e8 un album di Gene Ammons, pubblicato dalla Prestige Records nel 1982. I brani furono registrati il 27 aprile 1962 a Chicago (Illinois)."}
{"id": "4878426", "revid": "117055296", "url": "https://it.wikipedia.org/wiki?curid=4878426", "title": "Nino Di Salvatore", "text": "Attivit\u00e0 artistica.\nNasce a Pallanza (odierna Verbania) e da ragazzo frequenta il liceo artistico a Milano. La sua prima produzione artistica \u00e8 caratterizzata da una figurazione sintetica, presto abbandonata a favore di ricerche sulla geometria e di studi sul colore e la forma che lo portano ad eseguire le prime opere \"inoggettive\". Nel 1948 aderisce al neonato Movimento Arte Concreta (MAC) e inizia lo studio della Psicologia della Gestalt, nella quale individua la sua fonte d'ispirazione artistica, teoria che sar\u00e0 il punto di partenza anche della sua intensa attivit\u00e0 didattica.\nNel 1950 scrive e pubblica \"Il problema spazio\" in cui, per la prima volta in Italia, la Gestalt \u00e8 proposta come struttura psicopercettiva delle arti (\"idea del bello concreto\"). Nell'anno successivo espone oli e acrilici su tela nella mostra \u201cArte astratta e concreta in Italia\u201d presso la Galleria d'Arte Moderna di Roma e al V Salon des Realit\u00e9s Nouvelles a Parigi. In una personale alla Galleria Bergamini di Milano (1952) presenta alcuni disegni per tessuti, oggi al MoMA di New York, e partecipa alla rassegna del MAC a San Paolo del Brasile (1953) con alcune sculture ovoidali e sferiche formate da tondini di ferro variamente colorati il cui cinetismo era ottenuto con motori elettrici.\nProseguendo nella sua carriera artistica partecipa a numerose mostre in Italia e all'estero; Kyoto e Tokyo nel 1956, nel 1957 \u00e8 invitato da Michel Seuphor a \"50 ans de peinture abstraite\", e alla XI Triennale di Milano, solo per citarne alcune.\nSi occupa anche di cinematografia con l'ideazione di due film \"Archetipo oggettivo 1966\" e \u201cCommento a punto, linea e superficie di Kandinsky\u201d. \nNegli anni successivi espone le sue opere pittoriche in numerose rassegne di gruppo tra cui quelle promosse da Arte Struktura di Milano (1982-1987-1989) e alla XLII Biennale di Venezia (1986), e in alcune mostre personali antologiche: Galleria La Polena di Genova (1990), Basilica Palladiana di Vicenza (1992), Museo Villa Croce di Genova (1994).\nAttivit\u00e0 didattica.\nSe da un lato Nino Di Salvatore \u00e8 stato un artista astratto di chiara fama, dall'altro \u00e8 da ricordare per la sua vocazione didattica che lo ha portato a fondare, nel 1954 a Novara, il \"Centro Studi Arte-Industria\" una scuola per designer, il primo istituto in Italia che segue una metodologia progettuale caratterizzata dai principi della Gestalt.\nPer i suoi meriti didattici, nel 1958 Di Salvatore \u00e8 stato nominato socio onorario dell'allora giovanissima ADI (Associazione per il Disegno Industriale). Negli anni successivi pubblica in Italia il primo testo organico sul design dove analizza i rapporti arte-industria.\nNel 1970 trasferisce la sua Scuola da Novara a Milano, ribattezzandola \"Scuola Politecnica di Design\" (SPD), un istituto parauniversitario dove chiama come docenti personaggi quali Bruno Munari, Max Huber, Pino Tovaglia, Attilio Marcolli, Alberto Rosselli, solo per citarne alcuni. Egli stesso vi insegna una materia da lui denominata \"Scienza della Visione\" dove viene trattata in modo creativo la percezione visiva. Parallelamente alle materie pi\u00f9 progettuali e di basic design, Di Salvatore affianca i corsi di \"Ergonomia\" di Antonio Grieco, \"Fisiologia, Neurofisiologia\" e i corsi di \"Psicologia della Percezione\" di Gaetano Kanizsa e \"Psicologia della Comunicazione\" di Guido Petter.\nNel 1995 alla SPD viene assegnato dall'ADI il Compasso d'Oro alla carriera, il premio che dal 1954 rappresenta la pi\u00f9 alta onorificenza italiana per il disegno industriale. La motivazione \u00e8 la seguente: \"Prima scuola indipendente di design in Italia, fondata nel 1954 dalla lungimiranza ed dal coraggio di Nino Di Salvatore, ha avuto per insegnanti personalit\u00e0 preminenti del disegno industriale italiano formando migliaia di professionisti italiani e stranieri e, attraverso di essi, anche influendo sull'aprirsi di nuove scuole in vari Paesi del mondo\".\nNel 1999 cede la propriet\u00e0 e la gestione della SPD per tornare all'attivit\u00e0 artistica alla quale si era poco dedicato negli ultimi anni, ma un peggioramento delle sue condizioni di salute lo separano definitivamente dai grandi amori di giovent\u00f9, l'arte e la geometria; muore a Milano nel luglio del 2001."}
{"id": "4878435", "revid": "1442080", "url": "https://it.wikipedia.org/wiki?curid=4878435", "title": "Bergen Challenger 1990 - Singolare", "text": "Il tabellone singolare del Bergen Challenger 1990, torneo di tennis che faceva parte del circuito ATP Challenger Series nell'ambito dell'ATP Challenger Series 1990, \u00e8 stato vinto da Alexander Mronz. In finale ha sconfitto Jan Gunnarsson con il punteggio di 6-4, 6-4."}
{"id": "4878436", "revid": "2091899", "url": "https://it.wikipedia.org/wiki?curid=4878436", "title": "Monumento a papa Giovanni Paolo II (San Crist\u00f3bal de La Laguna)", "text": "Il monumento a papa Giovanni Paolo II \u00e8 una statua in bronzo raffigurante papa Giovanni Paolo II, che si trova accanto alla porta principale della chiesa di Nostra Signora della Concezione nella citt\u00e0 di San Crist\u00f3bal de La Laguna (Tenerife, isole Canarie, Spagna).\nDescrizione.\nLa statua \u00e8 opera dell'artista polacco Czes\u0142aw D\u017awigaj. Il monumento rappresenta il sommo pontefice, che indossa i paramenti liturgici e benedice una ragazza e un ragazzo vestiti in abiti tipici delle Isole Canarie. A loro volta, essi offrono frutti e fiori al pontefice. Nella pianeta del papa \u00e8 raffigurata la Vergine della Candelaria (patrona delle isole Canarie). Il monumento si trova nei giardini delle scale di accesso alla Chiesa della Concezione in piazza Dottore Olivera.\nLa base che sostiene la statua \u00e8 formato da una roccia vulcanica naturale dell'isola. La statua, invece, \u00e8 stata fatta in Polonia nel 2011, e fu trasportata nell'isola di Tenerife all'inizio del 2012. L'opera \u00e8 stata donata dalla Fondazione Giovanni Kobylansky e dall'Unione delle imprese polacche e organizzazioni dell'America Latina (USOPAL). Juan Kobylansky \u00e8 un uomo d'affari di origine polacca nato nel 1922, gi\u00e0 console onorario del Paraguay in Santa Cruz de Tenerife 1975-1989.\nInaugurazione.\nIl monumento \u00e8 stato inaugurato il 15 aprile 2012, in coincidenza con l'anniversario della morte liturgica di Giovanni Paolo II sulla Divina Misericordia. Durante l'inaugurazione erano presenti quattro alti funzionari del Vaticano e 47 persone dalla Polonia. C'erano, infatti, molti rappresentanti di associazioni polacche, provenienti da vari paesi, tra cui Polonia, Svezia, Austria, Francia, Norvegia, Scozia, Canada, USA, Messico, Cile, Argentina, Brasile, Uruguay e Paraguay.\nLe autorit\u00e0 locali presenti erano il presidente del Parlamento delle Isole Canarie, il presidente del Cabildo de Tenerife, il sindaco della citt\u00e0 di San Crist\u00f3bal de La Laguna, il deputato del governo nella provincia e capo tenente generale Command Canarie davanti alla rappresentanza militare. La benedizione del monumento \u00e8 stata presieduta dal Vescovo della Diocesi di Tenerife, Bernardo \u00c1lvarez Afonso, e dal Cardinale Santos Abril y Castell\u00f3, Arciprete della Basilica di Santa Maria Maggiore a Roma.\nQuesta \u00e8 una delle prime statue al mondo dedicate a Giovanni Paolo II ad essere benedetta e inaugurata dopo la sua beatificazione, avvenuta il 1\u00ba maggio 2011."}
{"id": "4878442", "revid": "674368", "url": "https://it.wikipedia.org/wiki?curid=4878442", "title": "Stadio XXI Settembre - Franco Salerno", "text": ""}
{"id": "4878448", "revid": "610351", "url": "https://it.wikipedia.org/wiki?curid=4878448", "title": "Cuca Escribano", "text": "Biografia.\nNata a Madrid nel 1973, ha passato gran parte della sua adolescenza a Siviglia e a Utrera. Proprio durante la sua infanzia, partecipa a molte recite scolastiche dove sviluppa la sua vocazione, ricevendo una formazione completa in diverse discipline come il teatro, il canto, la musica e la danza. La maggior parte della carriera di Cuca Escribano si \u00e8 sviluppata in Spagna, nonostante l'attrice abbia anche partecipato a moltissime opere latino-americane. Nel corso della sua carriera ha lavorato con registi importanti come Antonio Banderas. Nel 1998, Cuca Escribano recita nella serie televisiva \"Plaza Alta e Mirto\" , per la quale ha partecipato a pi\u00f9 di mille capitoli. Quattro anni pi\u00f9 tardi, con il film del regista Chus Gutierrez ottiene il primo ruolo da protagonista insieme a Jos\u00e9 Coronado e Antonio de la Torre. La sua performance le ha valso il plauso della critica e numerosi riconoscimenti. Nel 2009 si trasferisce a Cuba per partecipare alle riprese di \"Affinit\u00e0\" , co- diretto da Vladimir Cruz e Jorge Perugorr\u00eda.\nNel 2011 viene scelta per interpretare nella soap \"Il segreto\" il ruolo di Agueda Mes\u00eca.\nNel 2014 interpreta Lidia nella seconda stagione della serie televisiva \"Velvet\" per due episodi."}
{"id": "4878459", "revid": "729019", "url": "https://it.wikipedia.org/wiki?curid=4878459", "title": "DKW F4", "text": "La DKW F4 \u00e8 un'autovettura di fascia medio-bassa prodotta dal 1934 al 1935 dalla Casa automobilistica tedesca DKW.\nStoria e profilo.\nIntrodotta nel marzo del 1934 per sostituire la F2 Meisterklasse 701, la F4 si differenzi\u00f2 dalla precedente produzione DKW a trazione anteriore per la nuova carrozzeria, pi\u00f9 arrotondata, aerodinamica e filante, ma anche pi\u00f9 grande e quindi in grado di fornire pi\u00f9 spazio all'interno dell'abitacolo per i passeggeri. Con la F4, quindi, la DKW volle spostarsi leggermente pi\u00f9 in alto rispetto alla fascia di mercato presidiata dalla precedente \"Meisterklasse\", in maniera tale da distaccarsi meglio dalla \"F2 Reichsklasse\", di fascia pi\u00f9 economica ed ancora in listino al momento del debutto della F4.\nLa carrozzeria della F4, come gi\u00e0 detto, era pi\u00f9 filante ed aerodinamica: numerosi furono quindi gli elementi caratterizzanti di questo nuovo corpo vettura, a partire dal parabrezza pi\u00f9 inclinato, il cui andamento venne ripreso dai montanti delle portiere, e proseguito nella zona inferiore delle portiere stesse. Queste ultime erano incernierate posteriormente, al contrario della \"F2\". I parafanghi avevano un nuovo disegno ed ai lati del cofano motore le feritoie per il raffreddamento del motore erano meno fitte. Il frontale della F4 era caratterizzato anch'esso dalla particolare inclinazione analoga a quella del parabrezza. Inoltre, la cornice della griglia del radiatore era cromata, mentre la griglia stessa era in tinta con la carrozzeria. Inoltre, i proiettori anteriori erano di diametro maggiorato. Anche posteriormente la coda assumeva un andamento pi\u00f9 sfuggente. L'unica carrozzeria disponibile per la F4 era l'ormai classica cabrio-limousine a 2 porte. Con la nuova e pi\u00f9 moderna carrozzeria della F4, la DKW fiss\u00f2 dei nuovi standard stilistici che sarebbero stati adottati anche dalla successiva produzione automobilistica DKW del periodo pre-bellico.\nAnche nell'allestimento interno, la F4 tese a distaccarsi dall'idea di utilitaria che aveva accompagnato fino a quel momento i modelli DKW di fascia bassa. Il cruscotto era simile a quello montato proprio a partire dal 1934 su modelli Wanderer, Audi e persino sulle Horch. La strumentazione era completa e comprendeva il tachimetro, l'indicatore del livello del carburante, un amperometro ed un orologio. Tutti gli strumenti erano retroilluminati, il che era considerato all'epoca un vero tocco di lusso.\nDal punto di vista meccanico, la F4 nasceva sul telaio rinforzato della DKW F3, ossia quello di una F2, ma dotato di ulteriori rinforzi allo scopo di rendere pi\u00f9 rigida la struttura portante. Rispetto alla F2, per\u00f2, il passo fu allungato di 10 mm. In generale, invece, la lunghezza della carrozzeria aument\u00f2 di 30 cm. Per quanto riguarda le sospensioni, la F4 mantenne la soluzione a ruote indipendenti e a doppie balestre trasversali, come nella F2. Anche il resto del comparto meccanico fu praticamente invariato: l'unica miglioria si ebbe nell'impianto frenante, i cui tamburi, presenti su tutte e quattro le ruote, furono oggetto di rivisitazioni allo scopo di evitare alcuni fenomeni di surriscaldamento che avevano interessato a suo tempo la F2 Meisterklasse.\nAnche il motore della F4 rimase lo stesso della F2 Meisterklasse: si ritrova cos\u00ec il bicilindrico trasversale a due tempi da 684 cm\u00b3 in grado di erogare fino a 20 CV di potenza massima. Il cambio era manuale a 3 marce. La velocit\u00e0 massima raggiungibile era di 85 km/h.\nLa F4 fu venduta inizialmente ad un prezzo di 2.495 RM. Fu assemblata nello stabilimento Audi di Zwickau a partire dal marzo 1934 e la produzione prosegu\u00ec fino al mese di aprile dell'anno seguente: in totale furono realizzati 7.900 esemplari di F4. La stragrande maggioranza di tali esemplari fu venduta con la classica carrozzeria cabrio-limousine a 4 posti e a 2 porte, ma 140 telai nudi vennero consegnati ad altri carrozzieri che li allestirono con carrozzerie speciali, principalmente delle roadster.\nLa F4 fu sostituita dalla F5 Meisterklasse."}
{"id": "4878463", "revid": "767487", "url": "https://it.wikipedia.org/wiki?curid=4878463", "title": "Doug Watkins", "text": "Biografia.\nLa carriera di Doug Watkins, pur se breve, a causa della sua prematura scomparsa, dovuta ad un incidente stradale, fu intensissima, grazie alla sua grande abilit\u00e0 al contrabbasso che lo port\u00f2 ad essere tra i sidemen pi\u00f9 richiesti in sala di registrazione, prendendo parte a centinaia d'incisioni in albums per altri jazzisti di primo piano, come: Stan Getz, Charlie Parker, Coleman Hawkins, Donald Byrd, Art Farmer, Horace Silver, Art Blakey, Kenny Dorham, Bill Hardman, Charles Mingus, Paul Quinichette, Phil Woods, Benny Golson, Curtis Fuller, Gene Ammons, Kenny Burrell, Lee Morgan, Dizzy Reece, Louis Smith, Jackie McLean, Sonny Rollins, Wilbur Harden, Pepper Adams e molti altri.\nLa sua carriera, dopo iniziali performance a livello locale nella natia Detroit, ebbe una decisiva svolta nel 1953, quando assieme al sassofonista James Moody intraprese un tour, l'anno successivo entr\u00f2 a far parte del trio del pianista Barry Harris, per poi entrare, come membro originale degli appena costituiti Jazz Messengers di Art Blakey, che lascer\u00e0 appena due anni dopo, per lavorare come sideman in studio di registrazione (essenzialmente, ma non solo, per l'etichetta Prestige Records).\nContrabbassista dal tocco rilassato e dotato di notevole senso melodico, Doug fu un eccellente accompagnatore musicale (rari i suoi assoli), al suo attivo solamente due albums a suo nome."}
{"id": "4878464", "revid": "767487", "url": "https://it.wikipedia.org/wiki?curid=4878464", "title": "Full Frequency", "text": "Full Frequency \u00e8 il sesto album discografico in studio del cantante giamaicano Sean Paul, pubblicato nel febbraio 2014."}
{"id": "4878467", "revid": "110157", "url": "https://it.wikipedia.org/wiki?curid=4878467", "title": "Cherry Peel", "text": "Cherry Peel \u00e8 il primo album discografico in studio del gruppo musicale statunitense Of Montreal, pubblicato nel 1997.\nTracce.\nTutte le tracce sono state scritte da Kevin Barnes."}
{"id": "4878469", "revid": "64454545", "url": "https://it.wikipedia.org/wiki?curid=4878469", "title": "UFRB", "text": ""}
{"id": "4878470", "revid": "64454558", "url": "https://it.wikipedia.org/wiki?curid=4878470", "title": "Universidade Federal do Rec\u00f4ncavo da Bahia", "text": ""}
{"id": "4878478", "revid": "110157", "url": "https://it.wikipedia.org/wiki?curid=4878478", "title": "The Gay Parade", "text": "The Gay Parade \u00e8 il terzo album discografico in studio del gruppo musicale statunitense Of Montreal, pubblicato nel 1999."}
{"id": "4878489", "revid": "110157", "url": "https://it.wikipedia.org/wiki?curid=4878489", "title": "Aldhils Arboretum", "text": "Aldhils Arboretum \u00e8 il quinto album discografico in studio del gruppo musicale statunitense Of Montreal, pubblicato nel 2002."}
{"id": "4878496", "revid": "124467431", "url": "https://it.wikipedia.org/wiki?curid=4878496", "title": "Qualificazioni al campionato europeo di calcio 2016 - Gruppo E", "text": ""}
{"id": "4878497", "revid": "247222", "url": "https://it.wikipedia.org/wiki?curid=4878497", "title": "Satanic Panic in the Attic", "text": "Satanic Panic in the Attic \u00e8 il sesto album discografico in studio del gruppo musicale statunitense Of Montreal, pubblicato nel 2004."}
{"id": "4878500", "revid": "110157", "url": "https://it.wikipedia.org/wiki?curid=4878500", "title": "The Sunlandic Twins", "text": "The Sunlandic Twins \u00e8 il settimo album discografico in studio del gruppo musicale statunitense Of Montreal, pubblicato nel 2005."}
{"id": "4878502", "revid": "110157", "url": "https://it.wikipedia.org/wiki?curid=4878502", "title": "Hissing Fauna, Are You the Destroyer?", "text": "Hissing Fauna, Are You the Destroyer? \u00e8 l'ottavo album discografico in studio del gruppo musicale statunitense Of Montreal, pubblicato nel 2007 per la Polyvinil."}
{"id": "4878503", "revid": "110157", "url": "https://it.wikipedia.org/wiki?curid=4878503", "title": "Skeletal Lamping", "text": "Skeletal Lamping \u00e8 il nono album discografico in studio del gruppo musicale statunitense Of Montreal, pubblicato nel 2008."}
{"id": "4878506", "revid": "247222", "url": "https://it.wikipedia.org/wiki?curid=4878506", "title": "False Priest", "text": "False Priest \u00e8 il decimo album discografico in studio del gruppo musicale statunitense Of Montreal, pubblicato nel 2010."}
{"id": "4878510", "revid": "247222", "url": "https://it.wikipedia.org/wiki?curid=4878510", "title": "Paralytic Stalks", "text": "Paralytic Stalks \u00e8 l'undicesimo album discografico in studio del gruppo musicale statunitense Of Montreal, pubblicato nel 2012."}
{"id": "4878514", "revid": "767487", "url": "https://it.wikipedia.org/wiki?curid=4878514", "title": "Lousy with Sylviabriar", "text": "Lousy with Sylvianbriar \u00e8 il dodicesimo album discografico in studio del gruppo musicale statunitense Of Montreal, pubblicato nel 2013."}
{"id": "4878517", "revid": "767487", "url": "https://it.wikipedia.org/wiki?curid=4878517", "title": "Il mistero dell'isola maledetta", "text": "Il mistero dell'isola maledetta \u00e8 un film d'avventura del 1965 diretto da Piero Pierotti.\nTrama.\nMalik, un feroce pirata, \u00e8 temutissimo nei Caraibi. L'ultima sua vittima \u00e8 il Capitan Navarro, avvistato morente su ci\u00f2 che resta della sua imbarcazione da Pedro Valverde, capitano di un galeone spagnolo. Navarro denuncia l'aggressione subita da parte di Malik, che dice essere aiutato nelle sue imprese dalle informazioni di una donna, di cui non fa in tempo a pronunciare il nome. Giunto a Puerto Suarez, Pedro \u00e8 ricevuto dal governatore, Don Alvarado, che lo presenta alla figlia Blanca e ad Alma, una ricca possidente creola, fidanzata dello stesso governatore. Nei giorni successivi, mentre Pedro, per incarico di Don Alvarado, inizia le indagini intorno alle malefatte di Malik e della sua ignota complice, sempre pi\u00f9 frequentemente incontra Alma, che gli dimostra simpatia. Nel corso di una festa, il palazzo del governatore viene assalito da Malik. Tuttavia il piano del pirata sostanzialmente fallisce per l'intervento provvidenziale di Pedro. Giunti nel frattempo altri rinforzi governativi, tutte le forze regolari convergono sull'Isola Maledetta, dove i pirati hanno il loro rifugio. Nello scontro decisivo, Alma viene smascherata e rimane uccisa; stessa sorte tocca a Malik e ai suoi uomini. Alla fine di tutte le peripezie, Pedro e Blanca si sposano."}
{"id": "4878521", "revid": "9498", "url": "https://it.wikipedia.org/wiki?curid=4878521", "title": "Alfredo Vittorio Reichlin", "text": "Biografia.\nFiglio di Adolfo Francesco Reichlin, studi\u00f2 presso il Collegio Nazareno di Roma. Laureato in Giurisprudenza, esercit\u00f2 per vari anni la professione forense, come giornalista de Il Roma, \"Mezzogiorno Sportivo\" e \"La Voce Sportiva\". Svolse un'intensa attivit\u00e0 cinematografica (scrisse il soggetto di \"Donatella\", film di Mario Monicelli): sotto il nome di Vittorio Andr\u00e9 o Victor Andr\u00e8 esord\u00ec sul grande schermo nel film \"Cavalcata d'eroi\" (1950) di Mario Costa, con Cesare Danova e Carla Del Poggio, e fino al 1970, sempre in veste di caratterista o attore di secondo o terzo piano, prese parte a numerosi film, tra i quali \"La bellezza del diavolo\" (1949) di Ren\u00e9 Clair, \"Processo alla citt\u00e0\" (1952) di Luigi Zampa, nel ruolo di Amedeo Contursi, \"Puccini\" (1953), film biografico di Carmine Gallone, con Gabriele Ferzetti e Nadia Gray, \"Terza liceo\" (1953) di Luciano Emmer, \"Il momento pi\u00f9 bello\" (1957), ancora di Emmer, con Marcello Mastroianni e Giovanna Ralli, nel ruolo del Prof. Grimaldi, \"Riusciranno i nostri eroi a ritrovare l'amico misteriosamente scomparso in Africa?\" (1968) di Ettore Scola, con Alberto Sordi e Nino Manfredi, nel ruolo di P\u00e8re Francesco.\nFu anche poeta: nel 1973 vinse il Premio Internazionale \"Giuseppe Marotta\" con la poesia \"St'uocchie vuoste\" pubblicata nella raccolta \"Core napulitano\". Altre sue opere sono la raccolta di poesie \"Nuvole\" e il poemetto satirico \"L'arcipoema del golfo di Napoli\".\nPolemista vivace e battagliero, sostenne undici duelli.\nIl 30 gennaio 1916 spos\u00f2 Beatrice Telesio di Toritto (Napoli, 27 dicembre 1894 - Breganzona, 24 ottobre 1970) da cui ebbe due figli, Gabriella (Napoli, 10 novembre 1916 - Roma, 8 settembre 1995) e Francesco Reichlin (Napoli, 19 aprile 1919 - Breganzona, 26 settembre 2002). Mor\u00ec il 2 novembre 1981 a Breganzona, in Svizzera, dove trascorse gli ultimi anni. \u00c8 anche bisnonno dello scrittore contemporaneo Carlo Menzinger di Preussenthal.\nCarriera sportiva.\nDebutt\u00f2 nell'Open Air, poi pass\u00f2 alla Juventus di Napoli dove gioc\u00f2 a centrocampo e infine nel Naples Football Club come ala destra. Nel 1911 pass\u00f2 all'Internazionale Napoli, ma a fine 1913 torn\u00f2 al Naples con il fratello Mario. Si dedic\u00f2 anche a tennis, nuoto, canottaggio e ciclismo. Fu anche arbitro, distinguendosi durante una rissa sul campo di gioco durante una gara tra Roman ed Audace per aver schiaffeggiato un dirigente romanista."}
{"id": "4878522", "revid": "729019", "url": "https://it.wikipedia.org/wiki?curid=4878522", "title": "Marina militare del Kuwait", "text": "Le Kuwaiti Navy (, ossia \"forze marine kuwaitiane\"), sono la forza militare navale del Kuwait.\nStoria.\nLa forza navale venne fondata nel 1961 alla fine del protettorato britannico. L'evento pi\u00f9 significativo fu la partecipazione alla prima guerra del golfo, nella quale la marina venne completamente distrutta, con sei unit\u00e0 catturate dagli iracheni e successivamente distrutte dagli alleati della Coalizione; le unit\u00e0 catturate furono \"Werija\", \"Mashuwah\", \"Al Ahmadi\", \"Al Mubareeki\" ed un'altra unit\u00e0 del tipo TNC-45, e la \"Sabhan\" del tipo FPB-57.\nLe due unit\u00e0 superstiti del tipo L\u00fcrssen (dal nome dei cantieri tedeschi dove sono state costruite), la \"Jalboot\" tipo TNC-45 e la \"Istiglal\" tipo FPB-57, aiutarono a recuperare le isole costiere e le piattaforme petrolifere. In particolare il 18 gennaio 1991 la \"Istiglal\" (P 5702) e la fregata statunitense USS Nicholas (FFG 47) (classe Oliver Hazard Perry) esplorarono il campo petrolifero di Dorrah, e si confrontarono con le postazioni sulle piattaforme; le navi riuscirono, anche con l'elicottero SH-60 Seahawk della \"Nicholas\", il \"Lynx\" della fregata inglese HMS \"Cardiff\" ed elicotteri d'attacco OH58D Kiowa Warrior dell'esercito statunitense che effettuarono una manovra aggirante dal nord, a catturare due piattaforme e qualche decina di prigionieri; l'operazione venne condotta di notte e con un rischio che pot\u00e9 essere esattamente valutato solo quando, dopo la resa degli iracheni, vennero rinvenute decine di esemplari di missili aria-aria portatili.\nOperativit\u00e0.\nAttualmente il fulcro della piccola forza navale composta al 2008 da 2.700 uomini, compresi 500 appartenenti alla guardia costiera, \u00e8 basato su:"}
{"id": "4878524", "revid": "2016868", "url": "https://it.wikipedia.org/wiki?curid=4878524", "title": "George Ezra", "text": " Interprete di singoli di successo internazionale come \"Budapest\" e \"Shotgun\", nel corso della sua carriera ha pubblicato due album in studio e vinto un Brit Award.\nPrimi anni.\nCresciuto a Hertford, dove frequenta la Simone Balle secondary school, si diploma poi al Brighton Institute of Modern Music di Bristol. Nel novembre del 2011 George Ezra pubblica su YouTube i brani \" Angry hill\" e \"Broken\" attraverso il canale Bristol Couch. Nei primi mesi del 2013 si esibisce al \"Gallimaufry\" a Bristol. Nell'estate del 2013 suona per il \"BBC introducing stage\" in occasione del Glastonbury Festival.\nHa ottenuto la prima messa in onda su Radio 1 delle canzoni \"Did you hear the rain\"? e \"Budapest \"nel tardo 2013. In seguito a settembre dello stesso anno ha pubblicato il suo primo EP dal titolo \"Did You Hear the Rain?\" e il video dell'omonima canzone su VEVO.\nEzra ha aperto con la sua chitarra i concerti di diversi artisti come Lianne La Havas, Tom Odell e gli Athlete.\nNel gennaio 2014 si \u00e8 piazzato quinto nella classifica stilata dalla BBC \"Sound of...2014\".\nIl suo primo EP \"Did You Hear the Rain\" ha debuttato nelle classifiche iTunes italiane al novantesimo posto, per poi salire sino all'undicesima posizione. L'EP \u00e8 arrivato anche alla decima posizione nel Regno Unito. Il singolo \"Budapest\" \u00e8 invece salito sino alla sesta posizione in Italia ed \u00e8 stato certificato triplo disco di platino. George Ezra conquista anche il Belgio, ottenendo anche l\u00ec, come riconoscimento per la sua \"Budapest\", un disco d'oro consegnatogli a Bruxelles.\nL'album di debutto \u00e8 \"Wanted on Voyage\", che \u00e8 uscito il 30 giugno 2014.\nIl 16 giugno 2017 \u00e8 stato pubblicato il singolo \"Don't Matter Now\", mentre il 19 gennaio 2018 il secondo singolo \"Paradise\".\nIl 18 maggio 2018 \u00e8 stato pubblicato il terzo singolo \"Shotgun\", mentre il 28 settembre 2018 il quarto singolo \"Hold My Girl\". I primi due singoli hanno anticipato il secondo album in studio \"Staying at Tamara's\", pubblicato il 23 marzo 2018. Nel febbraio 2019 viene premiato ai BRIT Awards nella categoria \"best male solo artist\".\nNel gennaio 2022 pubblica il singolo \"Anyone for You\" e annuncia la pubblicazione del suo terzo album \"Gold Rush Kid\", nonch\u00e9 una serie di concerti.\nStile musicale.\nGeorge ha dichiarato che la scrittura del testo, la melodia e la linea musicale vengono da lui trattate individualmente e indipendentemente l'una dall'altra e, solo successivamente, messe insieme a formare un'unica canzone. Ha indicato Bob Dylan e Woody Guthrie come principali fonti di ispirazione per il suo stile. Di lui si notano la profondit\u00e0 dei suoni e la maturit\u00e0 della voce, ma anche \u00able sue canzoni di ottima fattura\u00bb, che \u00abpropongono un cantante decisamente pi\u00f9 maturo dei suoi 24 anni\u00bb."}
{"id": "4878527", "revid": "1573940", "url": "https://it.wikipedia.org/wiki?curid=4878527", "title": "Cyclosa jalapa", "text": "Cyclosa jalapa \u00e8 un ragno appartenente alla famiglia Araneidae.\nEtimologia.\nIl nome della specie deriva dalla cittadina messicana di Jalapa, nel cui territorio sono stati rinvenuti gli esemplari\nCaratteristiche.\nL'olotipo femminile ha dimensioni: cefalotorace lungo 1,8mm, largo 1,4mm; opistosoma lungo 3,5mm.\nDistribuzione.\nLa specie \u00e8 stata reperita nel Messico meridionale: nei pressi della citt\u00e0 di \"Jalapa\", capitale dello stato di Veracruz.\nTassonomia.\nAl 2013 non sono note sottospecie e dal 1999 non sono stati esaminati nuovi esemplari."}
{"id": "4878531", "revid": "1543377", "url": "https://it.wikipedia.org/wiki?curid=4878531", "title": "Baptized", "text": "Baptized \u00e8 il quarto album in studio del gruppo musicale statunitense Daughtry, pubblicato il 19 novembre 2013."}
{"id": "4878545", "revid": "709565", "url": "https://it.wikipedia.org/wiki?curid=4878545", "title": "ESFP", "text": ""}
{"id": "4878556", "revid": "1226", "url": "https://it.wikipedia.org/wiki?curid=4878556", "title": "La mano (Fast)", "text": ""}
{"id": "4878558", "revid": "287204", "url": "https://it.wikipedia.org/wiki?curid=4878558", "title": "ASSI Brindisi 1969-1970", "text": "L'ASSI Brindisi 1969-1970, prende parte al campionato italiano di Serie C, girone D a 12 squadre. Chiude la stagione regolare al terzo posto con 12V e 10P.\nStoria &amp; roster.\nDopo la retrocessione in Serie C lasciano la squadra Teodoro Arigliano e Giancarlo Felline che passano alla Libertas Brindisi in cambio di Luigi Pellecchia e Franco Petraroli. Domenico Traversa torner\u00e0 alla NP Bari. Miglior marcatore della stagione \u00e8 Franco Musci con 292 p. in 21 partite, seguito da Cosimo Marra con 250 p. e Monaco con 181 p.. Partecipa alla Coppa Italia dove viene eliminata al 2\u00ba turno dalla Libertas Brindisi.\nFonti.\nLa Gazzetta del Mezzogiorno edizione 1969/70"}
{"id": "4878571", "revid": "110157", "url": "https://it.wikipedia.org/wiki?curid=4878571", "title": "United States Basketball League 2005", "text": "La stagione USBL 2005 fu la ventesima della United States Basketball League. Parteciparono 8 squadre divise in due gironi.\nRispetto alla stagione precedente si aggiunse una nuova franchigia, i Nebraska Cranes. I Florence Flyers si trasferirono a Hackensack, nel New Jersey, rinominandosi New Jersey Flyers. I Brevard Blue Ducks non parteciparono al campionato, mentre gli Adirondack Wildcats e i Cedar Rapids River Raiders e i St. Louis SkyHawks si sciolsero."}
{"id": "4878572", "revid": "709565", "url": "https://it.wikipedia.org/wiki?curid=4878572", "title": "ESTJ", "text": ""}
{"id": "4878585", "revid": "767487", "url": "https://it.wikipedia.org/wiki?curid=4878585", "title": "Vin\u00edcius Ara\u00fajo", "text": "Caratteristiche tecniche.\nPrima punta, destro naturale, \u00e8 un giocatore agile e veloce bravo a interpretare il ruolo sul filo del fuorigioco. La sua mobilit\u00e0 gli permette all'occorrenza di agire da esterno nel 4-3-3.\nCarriera.\nClub.\nCruzeiro.\nCresce calcisticamente nel Cruzeiro, che lo promuove dalla seconda alla prima squadra a cavallo tra le stagioni 2012 e 2013. Durante la prima esperienza con la squadra brasiliana viene inserito gradualmente tra gli undici titolari riuscendo comunque a contribuire alla vittoria finale del campionato del Cruzeiro con 7 reti (la prima tra i professionisti, realizzata nella partita della prima doppietta, contro il N\u00e1utico il 14 luglio 2013) in 16 presenze. Oltre a queste e alcune buone prestazioni, ha sfornato anche due assist entro il termine della stagione, contro S\u00e3o Paulo e nel derby con l'Atl\u00e9tico Mineiro.\nValencia.\nViene acquistato alla fine della sessione invernale di calciomercato del gennaio 2014 dal Valencia, a cui serve un rinforzo in seguito alla cessione di H\u00e9lder Postiga. Il costo del cartellino si \u00e8 aggirato intorno ai 3 milioni e mezzo di euro. Esordisce con la nuova squadra durante la 26\u00aa giornata di Liga il 2 marzo, quando il Rayo Vallecano ha inflitto una sconfitta (1\u20130) al Valencia. Nella prima stagione non trova molto spazio, arrivando a giocare solo sei spezzoni di partita.\nNazionale.\nGioca nell'Under-20 brasiliana, con la quale ha preso parte al Torneo di Tolone 2013 e alla Valais Youth Cup, torneo organizzato e svolto in Svizzera, realizzando 7 gol in 10 partite. In Francia si laurea capocannoniere del torneo realizzando tre marcature in cinque partite, compresa quella decisiva dello 0\u20131 ottenuto in finale, permettendo cos\u00ec alla sua selezione di vincere la competizione.\nStatistiche.\nPresenze e reti nei club.\n\"Statistiche aggiornate al 17 maggio 2014.\""}
{"id": "4878591", "revid": "1573940", "url": "https://it.wikipedia.org/wiki?curid=4878591", "title": "Cyclosa jose", "text": "Cyclosa jose \u00e8 un ragno appartenente alla famiglia Araneidae.\nEtimologia.\nIl nome della specie deriva dalla citt\u00e0 costaricana di San Jos\u00e9, nel cui territorio sono stati rinvenuti gli esemplari\nCaratteristiche.\nL'olotipo femminile ha dimensioni: cefalotorace lungo 2,5mm, largo 1,9mm; opistosoma lungo 6mm.\nDistribuzione.\nLa specie \u00e8 stata reperita nella Costa Rica centrale: nei pressi della capitale San Jos\u00e9..\nTassonomia.\nAl 2013 non sono note sottospecie e dal 1999 non sono stati esaminati nuovi esemplari."}
{"id": "4878598", "revid": "974381", "url": "https://it.wikipedia.org/wiki?curid=4878598", "title": "Auf der Maur", "text": "Auf der Maur \u00e8 l'album di debutto della musicista canadese Melissa Auf der Maur, pubblicato il 2 febbraio 2004 dalla Capitol Records.\nIl disco.\nL'album \u00e8 stato realizzato dopo la sua militanza come bassista nelle Hole e negli Smashing Pumpkins, nel corso di tre anni in vari studi degli Stati Uniti e Canada con il produttore Chris Goss. Interamente autoprodotto, in esso ha investito gran parte dei guadagni fatti nei tour con le due band. Il titolo, dedicato agli antenati della famiglia di suo padre originari della citt\u00e0 svizzera di Schwyz, \u00e8 semplicemente il suo cognome nello spirito degli album di esordio di alcune band di rock duro come Van Halen, Danzig o Rammstein.\nNell'album collaborano molti musicisti come gli ex colleghi Eric Erlandson e James Iha, \nJosh Homme e Nick Oliveri dei Queens of the Stone Age, Steve Durand e Jordon Zadorozny ex Tinker, Mark Lanegan ex Screaming Trees, Jeordie White, Brant Bjork ex Kyuss e Fu Manchu, Atom Willard ex Offspring e John Stanier ex Helmet.\nIl sound dell'album si discosta dal lavoro precedente di Melissa con un suono pi\u00f9 sperimentale e progressivo. I brani di \"Auf der Maur\" sono stati scritti durante un periodo di dieci anni dal 1992 al 2002, solo \"I\u2019ll Be Anything You Want\", \"Overpower Thee\" e \"I Need I Want I Will\" sono stati scritti durante le registrazioni in studio, in collaborazione con Homme e Goss.\nTra i brani dell'album due sono stati pi\u00f9 volte spiegati dalla Auf der Maur nelle sue interviste. Il primo \"Skin Receiver\" scritto da Steve Durand nel momento in cui Melissa lasciava la sua prima band per unirsi alle Hole, parla di un avvertimento dato ad una ragazza che si imbarca in una avventura pericolosa, lasciandosi tutto alle spalle per fare nuove esperienze. Il secondo \"I Need I Want I Will\" scritto con Josh Homme, descrive un sogno avuto a 19 anni in cui un gruppo di uomini riceveva in dono, dagli dei o gli alieni, un modo per percepire un suono tridimensionale attraverso tutto il corpo e la direttiva di diventare soldati disciplinati della musica. Quella che si udiva era dei Kyuss e degli Smashing Pumpkins.\nDal momento della sua realizzazione \"Auf der Maur\" ha ricevuto recensioni favorevoli e un discreto successo commerciale, vendendo circa 200.000 copie in tutto il mondo.\nL'album ha raggiunto il 187\u00ba posto nelle classifica Billboard 200 negli Stati Uniti e il 31\u00b0 nella UK Albums Chart nel Regno Unito nel 2004.\nTre singoli sono stati tratti dall'album. \"Followed the Waves\", che ha accompagnato il lancio mondiale dell'album, ha raggiunto il 32\u00ba posto della Modern Rock Tracks negli Stati Uniti e il 35\u00b0 nella Official Singles Chart nel Regno Unito; \"Real a Lie\", che ha accompagnato il lancio nordamericano, si \u00e8 classificato 33\u00ba e \"Taste You\" 51\u00ba, entrambi solo nel Regno Unito nel 2004.\nPromozione.\nMelissa ha promosso l'album con un tour di 151 date, che ha attraversato l'Europa, il Regno Unito e il Nord America per tutto il 2004, iniziato il 20 gennaio e concluso il 4 dicembre. Ha suonato come band di supporto di A Perfect Circle, Living Things, The Offspring, The Von Bondies e Matthew Good tra gli altri.\nDurante il tour ha partecipato a vari festival estivi come Curiosa negli Stati Uniti, Pukkelpop in Belgio, Lowlands Festival nei Paesi Bassi, Reading Festival e Leeds Festival nel Regno Unito, MTV Live e Independent Day Festival in Italia.\nDopo il tour la Capitol Records \u00e8 stata assorbita dalla EMI e tutto il materiale che era stato registrato per l'album compresi estratti, demo e registrazioni delle prove sono stati trattenuti dalla casa discografica. Dopo due anni di trattative, la Auf der Maur ha vinto la causa per i diritti della registrazioni, che sono stati ceduti dalla EMI nel 2006. Melissa ha tenuto conto di questa esperienza quando ha realizzato il suo secondo album Out of Our Minds, che \u00e8 stato pubblicato non da una \"major company\" ma indipendentemente.\nTracce.\nTesti e musiche di Melissa Auf der Maur, eccetto dove diversamente specificato.\nFormazione.\nHanno partecipato alle registrazioni, secondo le note dell'album:"}
{"id": "4878606", "revid": "287204", "url": "https://it.wikipedia.org/wiki?curid=4878606", "title": "Teorema di continuit\u00e0 di Kolmogorov", "text": "In matematica, il teorema di continuit\u00e0 di Kolmogorov \u00e8 un risultato che garantisce che un processo stocastico che soddisfa alcune restrizioni sulla propria crescita \u00e8 continuo (o, pi\u00f9 precisamente, ammette una versione continua). Prende il nome dal matematico russo Andrej Kolmogorov.\nEnunciato.\nSia formula_1 un processo stocastico, e supponiamo che esistano tre numeri formula_2, formula_3 e formula_4 tali che\nper ogni formula_6.\nAllora esiste una versione continua di formula_7, ovvero esiste un processo formula_8 continuo, tale che formula_9 quasi certamente per ogni formula_10. Inoltre, l'applicazione formula_11 \u00e8 holderiana di esponente formula_12 per ogni formula_13.\nEnunciato generale.\nIl teorema pu\u00f2 essere generalizzato al caso in cui il processo non sia indicizzato solo su formula_14. \nSia formula_15 un aperto, e sia formula_16 una famiglia di variabili aleatorie d-dimensionali su formula_17. Supponiamo che esistano tre numeri formula_2, formula_3 e formula_4 tali che\nper ogni formula_22.\nAllora esiste una versione continua di formula_7, ovvero esiste una famiglia formula_24 tale che formula_25 quasi certamente per ogni formula_26 e tale che l'applicazione formula_27 \u00e8 continua.\nInoltre, formula_27 \u00e8 anche holderiana di esponente formula_12 per ogni formula_13.\nEsempi.\nIl teorema di continuit\u00e0 di Kolmogorov pu\u00f2 essere usato per dimostrare che il moto browniano standard in formula_31 ha una versione continua: basta scegliere formula_32, formula_33 e formula_34"}
{"id": "4878607", "revid": "709565", "url": "https://it.wikipedia.org/wiki?curid=4878607", "title": "ESTP", "text": ""}
{"id": "4878612", "revid": "339392", "url": "https://it.wikipedia.org/wiki?curid=4878612", "title": "Ab\u016b Y\u016bsuf Ya\u02bfq\u016bb", "text": ""}
{"id": "4878613", "revid": "1573940", "url": "https://it.wikipedia.org/wiki?curid=4878613", "title": "Cyclosa libertad", "text": "Cyclosa libertad \u00e8 un ragno appartenente alla famiglia Araneidae.\nEtimologia.\nIl nome della specie deriva dalla regione peruviana di La Libertad, nel cui territorio sono stati rinvenuti i primi esemplari\nCaratteristiche.\nL'olotipo femminile ha dimensioni: cefalotorace lungo 1,7mm, largo 1,2mm; opistosoma lungo 3,7mm.\nDistribuzione.\nLa specie \u00e8 stata reperita nel Per\u00f9 settentrionale: nei pressi delle cittadine di Chagnal e Patos, appartenenti alla Regione di La Libertad.\nAltri esemplari sono stati rinvenuti in Ecuador.\nTassonomia.\nAl 2013 non sono note sottospecie e dal 1999 non sono stati esaminati nuovi esemplari."}
{"id": "4878616", "revid": "82000", "url": "https://it.wikipedia.org/wiki?curid=4878616", "title": "Funzione holderiana", "text": ""}
{"id": "4878619", "revid": "125721902", "url": "https://it.wikipedia.org/wiki?curid=4878619", "title": "Mixels", "text": "Mixels \u00e8 una serie televisiva di animazione statunitense basata sui set LEGO creata da John Fang e David P. Smith nel 2014.\nPersonaggi.\nI personaggi si dividono in Mixels, a loro volta in Trib\u00f9, e in Nixels, esserini grigi che impediscono il divertimento ai Mixels\n\u00c8 un Nixel umanoide (leggermente pi\u00f9 alto del Maggiore Nixel) con una corona grigia, un vestito nero e dei baffi e delle sopracciglia nere e pelose.\nIn realt\u00e0 il suo corpo \u00e8 formato da altri Nixels e lui \u00e8 semplicemente un Nixel normale per\u00f2 con una corona, dei baffi (finti) e una corona grigia.\nA forma di classica chitarra Frender Mixokaster, questo Mixel di Mixopolis \u00e8 nato per il rock! Jamzy potr\u00e0 essere pi\u00f9 arrogante che talentuoso, ma questo tipo con un occhio solo non smette mai di intrattenerti.\nGiocattoli.\nNel 2014 LEGO ha deciso di realizzare tre serie LEGO Mixels, con i personaggi omonimi, che proseguira nel 2015 con due nuove trib\u00f9, gli Orbitons, i Glowiesk e tre nuovi Infernites.\nLe serie sono sempre aumentate.\nCuriosit\u00e0.\nPer maggiori informazioni andare su lego.com/mixels, cartoonnetwork.it o mixels.com"}
{"id": "4878621", "revid": "838137", "url": "https://it.wikipedia.org/wiki?curid=4878621", "title": "Colorazione golosa", "text": "Nello studio dei problemi della colorazione dei grafi in matematica e in informatica, una colorazione golosa (in inglese greedy coloring) \u00e8 una colorazione dei vertici di un grafo formata da un algoritmo goloso (\"greedy algorithm\") che considera i vertici del grafo in sequenza e assegna a ciascun vertice il suo primo colore disponibile. Le colorazioni golose in generale non usano il numero minimo di colori possibili; tuttavia, sono state usate in matematica come tecnica per dimostrare altri risultati sulle colorazioni e in informatica come euristica per trovare le colorazioni con pochi colori.\nLa golosit\u00e0 non \u00e8 sempre buona.\nUn grafo a corona (un grafo bipartito completo \"K\"\"n\",\"n\", con gli spigoli di un accoppiamento perfetto eliminato) \u00e8 un caso particolarmente sbagliato di colorazione golosa: se l'ordinamento dei vertici pone due vertici consecutivamente ogni volta che appartengono a una delle coppie dell'accoppiamento eliminato, allora una colorazione golosa user\u00e0 \"n\" colori, mentre il numero ottimale di colori per questo grafo \u00e8 due. Esistono anche i grafi come quello con alta probabilit\u00e0 che un ordinamento dei vertici scelto a caso conduce a un numero di colori molto pi\u00f9 grande del minimo Perci\u00f2, \u00e8 di qualche importanza nella colorazione golosa scegliere l'ordinamento dei vertici con attenzione.\n\u00c8 NP-completo determinare, per un dato grafo \"G\" e un dato numero \"k\", se esista un ordinamento dei vertici \"G\" che forzi l'algoritmo goloso a usare \"k\" o altri colori. In particolare, questo significa che \u00e8 difficile trovare l'ordinamento peggiore per \"G\".\nOrdinamento ottimale.\nI vertici di qualsiasi grafo possono essere sempre ordinati in modo tale che l'algoritmo goloso produca una colorazione ottimale. Poich\u00e9, data una qualsiasi colorazione ottimale in cui il pi\u00f9 piccolo insieme di colori \u00e8 massimale, il secondo insieme di colori \u00e8 massimale rispetto al primo insieme di colori, ecc., si possono ordinare i vertici in base ai loro colori. Allora quando si usa un algoritmo goloso con questo ordine, la colorazione risultante \u00e8 automaticamente ottimale. In modo pi\u00f9 forte, i grafi perfettamente ordinabili (che includono i grafi cordali, i grafi di comparabilit\u00e0 e i grafi ereditari per le distanze) hanno un ordinamento che \u00e8 ottimale sia per il grafo stesso che per tutti i suoi sottografi indotti. Tuttavia, trovare un ordinamento ottimale per un grafo arbitrario \u00e8 NP-difficile (perch\u00e9 potrebbe essere usato per risolvere il problema NP-completo della colorazione dei grafi), e anche riconoscere i grafi perfettamente ordinabili \u00e8 NP-completo. Per questa ragione, sono state usate euristiche che tentano di ridurre il numero di colori pur non garantendo un numero ottimale di colori.\nStrategie euristiche di ordinamento.\nUn ordinamento comunemente usato per la colorazione golosa \u00e8 di scegliere un vertice \"v\" di grado minimo, ordinare i vertici rimanenti e poi porre \"v\" all'ultimo posto nell'ordinamento. Se ogni sottografo di un grafo \"G\" contiene un vertice al massimo di grado \"d\", allora la colorazione golosa per questo ordinamento user\u00e0 al massimo \"d\"\u00a0+\u00a01 colori. Il pi\u00f9 piccolo di tali \"d\" \u00e8 noto comunemente come degenerazione del grafo.\nPer un grafo di grado massimo \u0394, qualsiasi colorazione golosa user\u00e0 al massimo \u0394\u00a0+\u00a01 colori. Il teorema di Brooks afferma che con due eccezioni (cricche e cicli dispari) sono richiesti al massimo \u0394 colori. Una prova del teorema di Brooks implica di trovare un ordinamento dei vertici nel quale i primi due vertici sono adiacenti al vertice finale ma non adiacenti tra loro, e ogni vertice successivo ha almeno un vertice anteriore. Per un ordinamento con questa propriet\u00e0, l'algoritmo della colorazione golosa usa al massimo \u0394 colori.\nSchemi alternativi di selezione dei colori.\n\u00c8 possibile definire un algoritmo della colorazione golosa nel quale i vertici del grafo dato sono colorati in una data sequenza, ma nel quale il colore scelto per ogni vertice non \u00e8 necessariamente il primo colore disponibile; le strategie alternative di selezione dei colori sono state studiate all'interno della cornice degli algoritmi in linea (\"algoritmi online\"). Nel problema della colorazione dei grafi in linea, i vertici di un grafo sono presentati uno alla volta in un ordine arbitrario a un algoritmo di colorazione; l'algoritmo deve scegliere un colore per ciascun vertice, basato soltanto sui colori dei e sulle adiacenze tra i vertici gi\u00e0 processati. In questo contesto, si misura la qualit\u00e0 di una strategia di selezione di colori mediante il suo rapporto competitivo, il rapporto tra il numero di colori che esso usa e il numero ottimale di dolori per il grafo dato.\nSe non sono date restrizioni aggiuntive al grafo, il rapporto competitivo ottimale \u00e8 soltanto lievemente sublineare. Tuttavia, per i grafi d'intervallo, \u00e8 possibile un rapporto competitivo costante, mentre per i grafi bipartiti e per i grafi sparsi si pu\u00f2 ottenere un rapporto logaritmico. In realt\u00e0, per i grafi sparsi, la strategia normale di colorazione golosa di scegliere il primo colore disponibile ottiene questo rapporto competitivo, ed \u00e8 possibile dimostrare un limite inferiore corrispondente sul rapporto competitivo di qualsiasi algoritmo di colorazione in linea."}
{"id": "4878631", "revid": "709565", "url": "https://it.wikipedia.org/wiki?curid=4878631", "title": "INFJ", "text": ""}
{"id": "4878632", "revid": "1573940", "url": "https://it.wikipedia.org/wiki?curid=4878632", "title": "Cyclosa machadinho", "text": "Cyclosa machadinho \u00e8 un ragno appartenente alla famiglia Araneidae.\nEtimologia.\nIl nome della specie deriva dalla localit\u00e0 brasiliana di Machadinho, nel cui territorio sono stati rinvenuti i primi esemplari\nCaratteristiche.\nL'olotipo femminile ha dimensioni: cefalotorace lungo 2,4mm, largo 1,8mm; opistosoma lungo 4,4mm.\nDistribuzione.\nLa specie \u00e8 stata reperita nel Brasile meridionale: nei pressi di Machadinho, appartenente allo stato del Rio Grande do Sul.\nAltri esemplari sono stati rinvenuti in Argentina.\nTassonomia.\nAl 2013 non sono note sottospecie e dal 1999 non sono stati esaminati nuovi esemplari."}
{"id": "4878635", "revid": "247222", "url": "https://it.wikipedia.org/wiki?curid=4878635", "title": "Preachin'", "text": "Preachin' \u00e8 un album di Gene Ammons, pubblicato dalla Prestige Records nel 1963. I brani furono registrati il 3 maggio 1962 a Chicago (Illinois)."}
{"id": "4878638", "revid": "60848", "url": "https://it.wikipedia.org/wiki?curid=4878638", "title": "Leonora (Pa\u00ebr)", "text": "Leonora, ossia L'amore coniugale \u00e8 un'opera in due atti di Ferdinando Pa\u00ebr. Il libretto di Giovanni Schmidt \u00e8 tratto da \"L\u00e9onore ou L'Amour conjugal\" (1794) di Jean-Nicolas Bouilly. La prima rappresentazione ebbe luogo, con grande successo, il 3 ottobre 1804 al Kleines Kurf\u00fcrstliches Hoftheater di Dresda,con la moglie di Pa\u00ebr, il famoso soprano Francesca Riccardi, che interpretava la parte della protagonista.\nLa musica si distingue per \u00abla freschezza dell'invenzione melodica e la variet\u00e0 della scrittura orchestrale\u00bb. Massimo Mila identific\u00f2 i momenti deboli dell'opera nei due finali e nei concertati che defin\u00ec laboriosi, mentre sottoline\u00f2 la modernit\u00e0 dei preludi orchestrali alle arie e della \u00abscrittura strumentale ricca ed efficace\u00bb.\nIl lavoro di Bouilly fu anche la fonte per il \"Fidelio\" di Beethoven. Il compositore tedesco possedeva personalmente una partitura dell'opera di Pa\u00ebr ed \u00e8 possibile che questa abbia avuto qualche influenza sul lavoro beethoveniano. Esistono inoltre altre due opere basate sul testo di Bouilly: \"L\u00e9onore, ou L'Amour conjugal\" di Pierre Gaveaux (rappresentata il 19 febbraio 1798) e \"L'amor coniugale\" di Johann Simon Mayr (rappresentata al Teatro Nuovo di Padova il 26 luglio 1805).\nIn tempi moderni l'opera fu ripresa al Teatro Regio di Parma nel gennaio del 1974, in un allestimento diretto da Peter Maag con la partecipazione di Paolo Barbacini (Florestano) e June Marsh (Leonora). Lo stesso Maag diresse una ripresa della \"Leonora\" a Schwetzingen nel 1976, e da questo spettacolo fu tratta un'edizione discografica. Un altro allestimento (in lingua inglese) fu organizzato nel 2008 dalla Classical Opera di Bampton, nell'Oxfordshire (Bampton Classical Opera): vi furono due spettacoli a Bampton il 18 e 19 luglio 2008 e una ripresa a Londra il successivo 16 settembre.\nTrama.\nLeonora si traveste da uomo per infiltrarsi nel carcere dove suo marito, Florestano, \u00e8 tenuto prigioniero dal suo nemico, Don Pizarro. Inganna il carceriere Rocco, dal quale riesce a ottenere un lavoro. Don Pizarro, quando viene a conoscenza dell'imminente arrivo del governatore Don Fernando, ordina a Rocco di giustiziare Florestano. Leonora accompagna Rocco alla cella sotterranea dove si trova Florestano, poi minaccia il carceriere con una pistola fino all'arrivo di Don Fernando, cosicch\u00e9 Florestano pu\u00f2 venire liberato."}
{"id": "4878645", "revid": "767487", "url": "https://it.wikipedia.org/wiki?curid=4878645", "title": "Drowning in the Sea of Love (album)", "text": "Drowning in the Sea of Love \u00e8 un album di Joe Simon del 1972. \u00c8 stato ristampato per la prima volta su CD nel 1992 dalla SouthBound; nel 2003 \u00e8 stato nuovamente ristampato dalla Ace, che nel 2012 ha anche curato il download.\nSingoli.\nDall'album sono stati estratti tre singoli:\nTutti e tre sono stati pubblicati nel 1972.\nFormazione.\nGli arrangiamenti sono stati ad opera di Ron Baker, Ronald Baker, Thom Bell, Bobby Martin, Robert A. Martin, Lenny Pakula."}
{"id": "4878654", "revid": "6923", "url": "https://it.wikipedia.org/wiki?curid=4878654", "title": "Cheetah Racing Cars", "text": "Cheetah Racing Cars \u00e8 stata una casa automobilistica australiana produttrice di vetture da corsa. Le vetture erano progettate, ingegnerizzate e costruite da Brian Shead in una piccola officina, posta sul retro della sua casa, a Mordialloc, un sobborgo di Melbourne. Il nome si rif\u00e0 all'animale terrestre pi\u00f9 veloce, significa infatti \"ghepardo\".\nLa prima vettura fu realizzata nel 1960 da Shead, per partecipare in prima persona a competizioni automobilistiche in Formula Junior. Una seconda Cheetah \u00e8 stata costruita nel 1962 e una terza nel 1963. Un progetto completamente nuovo \u00e8 stato avviato nel 1970, dopo che l'amico Don Biggar persuase Shead a costruire un'altra vettura, la Mk4H con motore V8 Oldsmobile, per gare di velocit\u00e0 in salita. Nel 1973 Shead lavor\u00f2 a tempo pieno per progettare e costruire macchine da corsa. L'ultima vettura \u00e8 stata prodotta nel 1989: una Mk9 per la Formula Holden . Cheetah Racing Cars ha prodotto vetture da corsa per svariate categorie automobilistiche ed era il produttore principale per la Formula 2 australiana alla fine degli anni settanta e per la maggior parte degli anni ottanta. In Formula Holden, l'unica Cheetah costruita per la categoria, nel 1989, era ancora competitiva a met\u00e0 degli anni novanta contro le pi\u00f9 nuove vetture realizzate in fibra di carbonio da Ralt e Reynard.\nAnche se non vengono pi\u00f9 prodotte vetture Cheetah, Shead \u00e8 ancora attivamente coinvolto per la fornitura di parti di ricambio e per consulenze ai proprietari di vetture Cheetah."}
{"id": "4878655", "revid": "729019", "url": "https://it.wikipedia.org/wiki?curid=4878655", "title": "Bruno Spitzl", "text": "Biografia.\nNacque a Fiume il 5 agosto 1918 e si arruol\u00f2 giovanissimo nella Regia Aeronautica conseguendo a diciannove anni il brevetto di pilota militare. Con il grado di sergente fu assegnato alla 96\u00aa Squadriglia, 9\u00ba Gruppo, 4\u00ba Stormo Caccia Terrestre, dotata dei caccia biplani Fiat CR.42 Falco. All'entrata in guerra del Regno d'Italia il suo reparto oper\u00f2 su Malta partendo dagli aeroporti della Sicilia. Il 9\u00ba Gruppo, al comando del maggiore Ernesto Botto, detto \"Gamba di Ferro\", fu subito trasferito in Africa Settentrionale, entrando in azione. La sua squadriglia fu pesantemente impegnata in un ciclo di operazioni belliche, e per il coraggio dimostrato venne insignito della Medaglia d'argento al valor militare. Il 16 dicembre, a pochi giorni dal rientro in Italia del reparto, rimase coinvolto in un bombardamento nemico sulla base di Ain el-Gazala mentre si trovava a bordo di un trimotore da trasporto Caproni Ca.133, riportando varie ferite ed ustioni. Rientrato in Italia trascorse un lungo periodo di convalescenza prima di riprendere servizio attivo presso il 9\u00ba Gruppo che si trovava a Gorizia per il riequipaggiamento sui monoplani Aermacchi C.200 Saetta. Dopo aver operato per breve tempo nel teatro operativo jugoslavo, il 9\u00ba Gruppo inizi\u00f2 il riequipaggiamento con i nuovi caccia Aermacchi C.202 Folgore, e proprio su questi velivoli rientro in servizio promosso al grado di sergente maggiore.\nCos\u00ec equipaggiato il 9\u00ba gruppo fu rischierato sull'aeroporto di Comiso (Ragusa) per un nuovo ciclo di operazioni contro l'isola di Malta. Il 4 ottobre 1941 rimase coinvolto in un atterraggio fuori campo a carrello retratto nei pressi di Siracusa, da cui usc\u00ec incolume. Il 22 novembre, nel corso di una missione di caccia libera su Malta impegn\u00f2 in combattimento un Hawker Hurricane del No.249 Squadron che gli fu assegnato come \"probabile vittoria\". Il 26 novembre la 96\u00aa Squadriglia venne inviata urgentemente in Libia, sull'aeroporto di Martuba, per contrastare l'Operazione Compass lanciata dalle truppe inglesi. Nel corso delle operazioni il 1\u00ba dicembre reclam\u00f2 l'abbattimento di un caccia Curtiss P-40 Tomahawk, e l'8 dello stesso mese una nuova vittoria contro un P-40 Tomahawk della Royal Air Force sul tratto di cielo di Ain el Gazala-Trigh Capuzzo. Sopravvissuto fortunosamente a un bombardamento aereo che aveva decimato i velivoli del 9\u00ba Gruppo egli, insieme a ci\u00f2 che rimaneva del reparto, rientr\u00f2 in Patria poco tempo dopo. Per le azioni compiute nel corso delle operazioni in Libia gli fu concessa la Medaglia di bronzo al valor militare.\nI reparti del 4\u00ba Stormo furono concentrati sull'aeroporto di Udine-Campoformido, con il 10\u00ba Gruppo in fase di riequipaggiamento sui C.202 Folgore, mentre il 9\u00b0 rimase in attesa delle consegna di nuovi aerei da parte della Breda che li stava realizzando presso lo stabilimento di Bresso. I piloti del reparto si recavano regolarmente a Bresso per prelevare i nuovi aerei e portarli a Udine-Campoformido, sfruttando il volo di trasferimento per collaudarli. L'11 marzo 1942 egli decoll\u00f2 da Bresso a bordo di un C.202 per trasferirlo a Udine-Campoformido. Pochi minuti dopo il decollo l'aereo ebbe un guasto meccanico mentre sorvolava la citt\u00e0 di Milano. Nonostante il tentativo del pilota di invertire la rotta e rientrare a Bresso l'aereo precipit\u00f2 in Via Padova, dopo aver urtato un edificio, causando il ferimento di due passanti. A causa delle gravissime ferite e delle ustioni riportate, il pilota decedette l'11 aprile presso l'Ospedale Maggiore di Niguarda."}
{"id": "4878657", "revid": "73843", "url": "https://it.wikipedia.org/wiki?curid=4878657", "title": "Campionati del mondo di ciclismo su strada 2011 - Gara in linea femminile Junior", "text": "La venticinquesima edizione della gara in linea femminile Juniors dei campionati del mondo di ciclismo su strada si \u00e8 svolta il 23 settembre 2011 con partenza ed arrivo a Rudersdal in Danimarca, su un percorso di 14\u00a0km da ripetere 5 volte per un totale di 70\u00a0km. La medaglia d'oro \u00e8 stata vinta dalla britannica Lucy Garner con il tempo di 1h46'17\" alla media di 39,517\u00a0km/h, argento alla belga Jessy Druyts e a completare il podio la danese Christina Siggaard.\nPartenza con 74 cicliste, delle quali 67 completarono la gara."}
{"id": "4878658", "revid": "287204", "url": "https://it.wikipedia.org/wiki?curid=4878658", "title": "Qualificazioni al campionato europeo di calcio 2016 - Gruppo F", "text": ""}
{"id": "4878661", "revid": "414793", "url": "https://it.wikipedia.org/wiki?curid=4878661", "title": "Prince of Wales F.C.", "text": ""}
{"id": "4878662", "revid": "123679536", "url": "https://it.wikipedia.org/wiki?curid=4878662", "title": "Confine tra la Finlandia e la Norvegia", "text": "Il confine tra la Finlandia e la Norvegia descrive la linea di demarcazione tra i due stati sopra citati. \u00c8 lunga 736 km.\nCaratteristiche.\nEsso si trova in Lapponia e separa a sud la provincia finlandese della Lapponia dalla regione norvegese del Nord-Norge a nord.\nIl confine parte ad occidente dalla triplice frontiera tra Finlandia, Norvegia e Svezia denominata Treriksr\u00f6set e termina ad oriente con la triplice frontiera tra Finlandia, Norvegia e Russia. Tra i due paesi \u00e8 possibile attraversare liberamente il confine poich\u00e9 entrambi gli Stati fanno parte dello spazio Schengen.\nStoria.\nIl confine \u00e8 stato interno all'impero svedese fino al congresso di Vienna del 1814, quando l'intera Finlandia venne ceduta alla Russia per gli enormi sforzi fatti da essa contro Napoleone. Dopo questo evento il confine cambi\u00f2 nel 1917, quando la Russia riconobbe l'indipendenza della Finlandia. L'ultima variazione di questo confine fu quando la Finlandia cedette la regione di Petsdamo all' URSS nel trattato di Parigi del 1947."}
{"id": "4878665", "revid": "124430271", "url": "https://it.wikipedia.org/wiki?curid=4878665", "title": "Big Show e Kane", "text": "Big Show &amp; Kane \u00e8 stato un tag team di wrestling attivo nella World Wrestling Entertainment in quattro diversi periodi, composto da Big Show e Kane.\nI due hanno vinto una volta il World Tag Team Championship e una volta il WWE Tag Team Championship.\nCarriera.\nGli esordi (2001\u20132002).\nI due fecero coppia per la prima volta nella puntata di \"SmackDown!\" del 29 novembre 2001, sconfiggendo gli Hardy Boyz (Jeff e Matt Hardy). Al pay-per-view Vengeance i due persero contro i Dudley Boyz (Bubba Ray e D-Von Dudley) in un Tag Team match valevole per i WWF Tag Team Championship. Il 28 gennaio 2002 sfidarono nuovamente i \"fratelli\" Dudley, che nel frattempo avevano perso le cinture, questa volta vincendo l'incontro.\nWorld Tag Team Champions (2005\u20132006).\nNella puntata di \"Raw\" del 31 ottobre 2005 Big Show e Kane si riunirono dopo oltre tre anni e sconfissero gli Heart Throbs (Antonio Thomas e Romeo Roselli). Il giorno dopo, a Taboo Tuesday, sconfissero i campioni di coppia Lance Cade e Trevor Murdoch, vincendo cos\u00ec i World Tag Team Championship.\nPrima delle Survivor Series, attaccarono vari membri del roster di \"SmackDown!\", tra cui Batista e Rey Mysterio, in vista del 5-on-5 Tag Team match tra il Team Raw (Big Show, Carlito, Chris Masters, Kane e Shawn Michaels) e il Team SmackDown! (Batista, Bobby Lashley, JBL, Randy Orton e Rey Mysterio); a Survivor Series, per\u00f2, fu il Team SmackDown! ad avere la meglio grazie allo schienamento vincente di Orton su Shawn Michaels. Show e Kane terminarono la faida con Batista e Rey Mysterio ad Armageddon, vincendo un Champions vs. Champions Tag Team match non titolato.\nNei mesi seguenti riuscirono a mantenere le cinture di coppia sconfiggendo vari tag-team, tra cui Gene Snitsky e Tyson Tomko, Val Venis e Viscera e gli Heart Throbs (Antonio Thomas e Romeo Roselli). Nei primi mesi del 2006, i due iniziarono una faida con la coppia formata da Carlito e Chris Masters, culminata in una difesa dei titoli a WrestleMania 22, dove i due giganti si confermarono campioni. Tuttavia il giorno dopo, a \"Raw\", persero le cinture contro Kenny e Mikey della Spirit Squad, a causa dell'interferenza degli altri membri della stable. La settimana successiva nel rematch, vennero squalificati dopo che Kane attacc\u00f2 l'arbitro e i membri della Spirit Squad con una sedia; anche Big Show, andato a chiedere spiegazioni al compagno, fu atterrato con una \"Chokeslam\". Dopo questo episodio i due iniziarono una faida. Il 30 aprile, a Backlash, si affrontarono, ma l'incontro si concluse in no-contest."}
{"id": "4878675", "revid": "958063", "url": "https://it.wikipedia.org/wiki?curid=4878675", "title": "Big Show &amp; Kane", "text": ""}
{"id": "4878678", "revid": "31886", "url": "https://it.wikipedia.org/wiki?curid=4878678", "title": "Campionati del mondo di ciclismo su strada 2011 - Cronometro femminile Junior", "text": "La diciassettesima edizione della cronometro femminile Juniors dei campionati del mondo di ciclismo su strada si \u00e8 svolta il 19 settembre 2011 a Copenaghen in Danimarca, su un percorso totale di 13,9\u00a0km. La medaglia d'oro \u00e8 stata vinta dall'australiana Jessica Allen con il tempo di 19'18\"63 alla media di 43,188\u00a0km/h, argento alla britannica Elinor Barker e a completare il podio la tedesca Mieke Kr\u00f6ger.\nPartenza ed arrivo per 39 cicliste."}
{"id": "4878679", "revid": "830939", "url": "https://it.wikipedia.org/wiki?curid=4878679", "title": "Maria Luisa Belleli", "text": "Biografia.\nNata a Ferrara, citt\u00e0 natale della madre, di fatto trascorse gli anni della giovent\u00f9 in Veneto: il padre, nato a Venezia, la port\u00f2 con la famiglia nella sua citt\u00e0 quando ancora aveva due mesi di vita. Cresciuta a Venezia, si trasfer\u00ec a Padova per frequentare la locale universit\u00e0, dove fu seguita dal professor Diego Valeri e si laure\u00f2 in Lettere con una tesi su Michel de Montaigne: la tesi, intitolata \"Modernit\u00e0 di Montaigne\", fu edita a Roma nel 1933 da Formiggini. Con l'istituzione delle leggi razziali fasciste segu\u00ec la famiglia a Parigi, dove rimase fino a che anche la Francia non fu invasa dalle forze dell'Asse, e allora torn\u00f2 in patria, sfuggendo alle persecuzioni fasciste trovando rifugio in Toscana. Oltre alla saggistica e alle traduzioni di letteratura francese si dedic\u00f2 anche alla composizione di poesie proprie, pubblicate in varie raccolte; il suo esordio risale al 1947 con \"Silenzio in cielo\". Solido e duraturo fu il rapporto di stima con Aldo Palazzeschi. Insegn\u00f2 inizialmente, a partire dal 1948, nei licei d'Italia e di Spagna; per interessamento del noto francesista Mario Bonfantini, nel 1965 divenne professoressa di Lingua e letteratura francese presso la facolt\u00e0 di magistero dell'Universit\u00e0 di Torino: mantenne l'incarico fino al 1979, anno del pensionamento. Oltre a Montaigne, s'occup\u00f2 delle opere di Nerval, Balzac, Baudelaire, Proust, Apollinaire, Ionesco, Camus ed ebbe modo di tradurre anche poesie di Arthur Rimbaud e Paul Verlaine. Nel 1984 la sua raccolta poetica \"La festa prevedibile\" ricevette il Premio Pozzale Luigi Russo. Mor\u00ec il 25 febbraio 1992 a Roma, dove viveva da molti anni."}
{"id": "4878682", "revid": "1305772", "url": "https://it.wikipedia.org/wiki?curid=4878682", "title": "Nu\u00f1o S\u00e1nchez", "text": "Origini.\nEra, secondo la \"Ex Gestis Comitum Barcinonensium\", l'unico figlio maschio del conte di Provenza, conte di Cerdagna e conte di Rossiglione ed infine reggente della Corona d'Aragona (durante la prigionia e la minor et\u00e0 del nipote il re, Giacomo I), Sancho I e della sua seconda moglie, Sancha N\u00fa\u00f1ez de Lara ( \u2020 1210), figlia di Nu\u00f1o P\u00e9rez de Lara (come ci conferma la \"Ex Gestis Comitum Barcinonensium\"), alfiere del re di Le\u00f3n e Castiglia Alfonso VII l'Imperatore e di Teresa Fern\u00e1ndez de Traba, figlia illegittima di Ferdinando P\u00e9rez de Traba Conte di Trast\u00e1mara.Sancho I di Provenza, secondo la \"Ex Brevi Historia Comitum Provinci\u00e6 e familia comitum Barcinonensium\" era figlio ultimogenito della regina d'Aragona e contessa di Sobrarbe e Ribagorza, Petronilla e del principe d'Aragona e conte di Barcellona, Gerona, Osona e Cerdagna, Raimondo Berengario IV che, secondo la \"Ex Brevi Historia Comitum Provinci\u00e6 e familia comitum Barcinonensium\" era figlio del conte di Barcellona, Gerona, Osona e Cerdagna, Raimondo Berengario III e della contessa di Provenza e G\u00e9vaudan, Dolce I, figlia primogenita del Visconte di Millau, di G\u00e9vaudan, e di Carlat, Gilberto I di G\u00e9vaudan e della Contessa di Provenza, Gerberga (come ci viene confermato dalle \"Note dell'Histoire G\u00e9n\u00e9rale de Languedoc, Tome II\"), figlia secondogenita del conte di Provenza, Goffredo I e della moglie Stefania o Dolce (?- dopo il 1096, anno in cui Stefania fece una donazione per l'anima del figlio Bertrando), come viene riportato a pagina 529 delle Note dell'Histoire G\u00e9n\u00e9rale de Languedoc, Tome II; secondo lo storico Szabolcs de Vajay, Stefania era viscontessa di Marsiglia, figlia del visconte di Marsiglia, Guglielmo II.Sua nonna, Petronilla, secondo la \"Ex Brevi Historia Comitum Provinci\u00e6 e familia comitum Barcinonensium\" era figlia del re d'Aragona e conte di Sobrarbe e Ribagorza, Ramiro II e della moglie, Matilde (o Agnese) di Poitiers (1103-ca. 1160), figlia legittima del duca d'Aquitania e conte di Poitiers, Guglielmo IX (questa tesi \u00e8 sostenuta, sia dal \"Chronicon sancti Maxentii Pictavensis, Chroniques des Eglises d'Anjou\" che dalla \"Ex Gestis Comitum Barcinonensium\", e anche dalla \"Cr\u00f3nica de San Juan de la Pe\u00f1a\". Infine, secondo le \"Europ\u00e4ische Stammtafeln\", vol II, 58 e 76 (non consultate) era figlia illegittima di Guglielmo IX) e vedova del visconte Emerico V di Thouars (questo matrimonio \u00e8 confermato dalla donazione n\u00b0 CXLVII del \"Cartulaire de l'abbaye de la Sainte-Trinit\u00e9 de Tiron, Tome I\", del 1030 circa, fatta unitamente da Emerico e Agnese), che si era dimostrata fertile col suo primo marito, come ci conferma il documento n\u00b0 1159 della \"Chronique de Robert de Torigni, abb\u00e9 de Mont-Saint-Michel, Tome I\", dove la sposa e chiamata Matilde; e la \"Ex Fragmentis Chronicorum Comitum Pictavi\u00e6, Ducum Aquitani\u00e6\" dove la sposa \u00e8 chiamata Matilde (\"Mahauda\"), detta Agnese (\"Agnes dicta\"), che per\u00f2 sostiene, assieme ad altre fonti non primarie che Agnese era la figlia di Guglielmo, signore di Puy-du-Fou.\nBiografia.\nNuno viene citato, per la prima volta in un documento dei \"Tumbos del monasterio de Sobrado de los monjes\", in cui si dice che sua madre la contessa Sancha, assieme a Nuno, l'11 novembre 1204 fece una donazione al monastero di Santa Mar\u00eda de Sobrado.\nSecondo Antonio S\u00e1nchez de Mora, nel suo \"La nobleza castellana en la plena Edad Media: el linaje de Lara\", Nuno, nel 1208 conferm\u00f2 una donazione di sua cugina In\u00e9s G\u00f3mez, figlia del conte G\u00f3mez Gonz\u00e1lez de Manzanedo al Monastero di Aguilar de Campoo, e nel 1212, fu armato cavaliere alla battaglia di Las Navas de Tolosa, a cui partecip\u00f2.\nNel 1210 era entrato in possesso dell'eredit\u00e0 della madre, alcuni territori in Galizia.\nFu al seguito del re d'Aragona, Pietro II il Cattolico, nel suo intervento nella contea di Tolosa, e anche dopo la morte di Pietro II alla battaglia di Muret, continu\u00f2 a combattere contro Simone di Monfort.\nNel 1209, alla morte di suo cugino, il conte di Provenza, Alfonso II. L'altro suo cugino, il re d'Aragona, Pietro II aveva nominato suo padre Sancho governatore della Provenza e signore della Linguadoca. Ma, nel 1213, dopo la morte di Pietro II, nella battaglia di Muret, suo padre fu nominato reggente per conto del pronipote, il giovane re d'Aragona e conte di Barcellona, Giacomo I, come lo stesso Giacomo ci conferma nella sua autobiografia \"Historia del rey de Arag\u00f3n Don Jaime I\", lasciando a Nuno la reggenza della contea di Provenza (il documento n\u00b0 164 delle \"Inventaire chronologique des chartes de la famille de Baux\" lo cita come rappresentante della contea a nome di suo padre, Il conte Sancho ed il conte di Provenza, Raimondo Berengario IV.Nuno tenne la reggenza sino al 1216, quando Raimondo Berengario IV ritornando nella contea di Provenza dal regno di Aragona dove era stato educato, prese possesso del suo titolo.\nIn quel periodo suo padre gli concesse il governo delle contee di Rossiglione e di Cerdagna, infatti ancora dai \"Tumbos del monasterio de Sobrado de los monjes\", veniamo a conoscenza che, il 2 ottobre 1217, Nuno rilasci\u00f2 un documento in cui si dichiara signore del Rossiglione, del Conflent, della Cerdagna e del Vallespir (\"Nuno Sancii dominus Rossilionis, Confluentis, Cerritani\u00e6 et Vallispirii\").Un altro documento, datato 17 dicembre 1218, ci conferma che era a fianco del padre, nella reggenza della corona d'Aragona, in quanto conferma la sua protezione al visconte Arnaldo di Castrobono ad eccezione del re, di suo padre e della contessa di Urgell, Elvira Perez (...domini regis Aragoni\u00e6 et domini comitis Sancii patris mei et domine Alvire Urgellensis comitisse...).\nNegli anni che seguirono, Nuno, a fianco del padre, combatt\u00e9 contro la coalizione, in cui militava anche il cugino Nuno e zio di Giacomo, Ferrante, che cercava di usurpare il regno a Giacomo I, e che, secondo Antonio S\u00e1nchez de Mora, riusc\u00ec a catturare il re. Allora Nuno guid\u00f2 la delegazione che venne a patti coi ribelli che liberarono il re e praticamente nel 1226, la ribellione era terminata.\nIn quello stesso anno, suo padre, Sancho che aveva tenuto la reggenza del regno, sino a che Giacomo aveva raggiunto la maggior et\u00e0, mor\u00ec e Nuno gli subentr\u00f2 nei titoli delle contee di Cerdagna e Rossiglione, che gi\u00e0 governava.Sempre in quell'anno, da Luigi VIII di Francia ottenne le viscontee di Fenollet e Perapertusa, per l'aiuto che gli aveva dato durante la crociata albigese.\nNel 1229 fu con Giacomo I nella conquista di Valencia e di Maiorca.\nNel 1234, dopo la conquista di Ibiza, Nuno ottenne delle signorie, nel regno di Maiorca.Dopo ebbe un contrasto col re, Giacomo I, in quanto aveva reclamato il possesso perpetuo delle sue ed altre (tra cui la Provenza) contee come era previsto nel testamento di suo nonno, Raimondo Berengario IV di Barcellona, ratificato da Alfonso II di Aragona. Fu deciso di affidarsi ad un arbitrato, che si tenne nel maggio del 1235 e che stabil\u00ec che gli fossero concesse le sue contee, ma che, in caso di mancanza di eredi legittimi i suoi possedimenti sarebbero tornati alla corona.Quindi per gli ultimi anni della sua vita fu confermato conte, signore del Rossiglione, del Conflent, della Cerdagna e del Vallespir (\"dominus Rossilionis, Confluentis, Cerritani\u00e6 et Vallispirii\").\nNu\u00f1o S\u00e1nchez mor\u00ec nel 1242 ed i suoi titolo, in mancanza di eredi, andarono al re della corona d'Aragona, Giacomo I.\nMatrimoni e discendenza.\nNel 1215, Nuno aveva sposato la contessa di Bigorre e viscontessa di Marsan, Petronilla ( \u2020 1251), figlia di Bernardo IV, conte di Comminges e di Bigorre e di sua moglie, Beatrice di Marsan Viscotessa di Marsan e Contessa di Bigorre, da cui si separ\u00f2, nel 1216, ed in quello stesso anno ottenne l'annullamento.Petronilla era vedova del suo primo marito, Gastone VI di Moncada Visconte di B\u00e9arn. Dopo l'annullamento del matrimonio, Petronilla si spos\u00f2 altre tre volte: la terza volta, nel novembre 1216, con Guido di Montfort ( \u2020 ucciso in battaglia, nel 1220), il figlio cadetto di Simone di Monfort e Alix de Montmorency; rimasta vedova si spos\u00f2, per la quarta volta, tra il 1221 ed il 1223, col compagno d'armi di Guido, Aymar de Rancon ( \u2020 1224), figlio del Signore di Taillebourg, Goffredo V; rimasta vedova ancora una volta, si spos\u00f2, per la quinta ed ultima volta, nel 1228, con Boson de Mastas Signore di Cognac.\nVerso il 1220, Nuno spos\u00f2 Teresa L\u00f3pez de Haro, figlia di Lupo D\u00edaz, detto \u201cCabeza bravo\u201d Signore di Vizcaya e Signore di Haro e della moglie, Urraca Alfonso di Le\u00f3n, che, secondo il \"Nobiliario\" di Pietro Alfonso, conte di Barcelos era la figlia illegittima del re di Le\u00f3n, Alfonso IX e della sua amante, Ines \u00cd\u00f1iguez de Mendoza.Teresa, rimasta vedova si rispos\u00f2, nel marzo 1243, con Rodrigo Gonz\u00e1lez de Gir\u00f3n, figlio, secondo il \"Nobiliario\" di Pietro Alfonso, conte di Barcelos di Gonzalo Rodr\u00edguez Gir\u00f3n, e della moglie, Mar\u00eda Rodr\u00edguez.\nNonostante i due matrimoni, Nuno mor\u00ec senza lasciare alcuna discendenza come ci viene confermato anche dalla \"Ex Gestis Comitum Barcinonensium\"."}
{"id": "4878690", "revid": "287204", "url": "https://it.wikipedia.org/wiki?curid=4878690", "title": "Nainggolan", "text": ""}
{"id": "4878691", "revid": "113713132", "url": "https://it.wikipedia.org/wiki?curid=4878691", "title": "Anna Petrovna Lopuchina", "text": "Biografia.\nMembro della famiglia Lopuchin, come la prima moglie di Pietro I, Anna era la figlia di P\u00ebtr Vasil'evi\u010d Lopuchin (1753-1827), e della sua moglie, Praskov'ja Ivanovna Levshina (1760-1785).\nNel 1798, durante un ballo di corte, Anna attir\u00f2 l'attenzione dell'imperatore Paolo I. Nell'autunno dello stesso anno, Anna e la sua famiglia si trasfer\u00ec a San Pietroburgo. Suo padre venne nominato procuratore generale e nel 1799 \u00e8 stato elevato alla dignit\u00e0 principesca.\nMolto discreto e modesto, Lopuchin cerc\u00f2 di stare lontano dagli intrighi di corte e us\u00f2 la sua influenza sull'imperatore, mentre lei spesso non agiva con la persuasione, pianto o il broncio fino a raggiungere ci\u00f2 che desiderava.\nMatrimonio.\nL'11 gennaio 1800, come cameriera d'onore dell'imperatrice, ricevette il permesso di sposarsi. Spos\u00f2, l'8 febbraio 1800, il principe Pavel Gavriilovi\u010d Gagarin (1777-1850). Dopo le nozze la relazione tra Anna e l'imperatore continu\u00f2 fino alla sua morte.\nAlessandro I nomin\u00f2 suo marito ambasciatore nel Regno di Sardegna, e la coppia ha vissuto per due anni in Italia. Dopo la morte di Paolo I, il rapporto tra marito e moglie deterior\u00f2. Gagarin non era il miglior dei mariti ed era noto per la sua appassionata storia d'amore con la contessa Marija F\u00ebdorovna Lubomirska. Allo stesso tempo, Anna Petrovna aveva una relazione con un giovane principe Boris Antonovi\u010d \u010cetvertinskij.\nMorte.\nNella primavera del 1805 diede alla luce una figlia, Aleksandra, ma il 25 aprile, mor\u00ec di tubercolosi. Fu sepolto nel Monastero di Alexander Nevskij a San Pietroburgo."}
{"id": "4878697", "revid": "298229", "url": "https://it.wikipedia.org/wiki?curid=4878697", "title": "Taboo Tuesday 2005", "text": "Taboo Tuesday 2005 \u00e8 stata la seconda ed ultima edizione dell'evento in pay-per-view Taboo Tuesday, prodotto dalla World Wrestling Entertainment. L'evento, esclusivo del roster di \"Raw\", si \u00e8 svolto i il 1\u00ba novembre 2005 al iPayOne Center di San Diego. La tagline dell'evento era \"Log on. Take over.\", mentre la colonna sonora \u00e8 stata \"Twisted Transistor\" dei Korn.\n\u00c8 stata la seconda edizione di Taboo Tuesday in cui i fan avrebbero avuto l'opportunit\u00e0 di votare le stipulazioni degli incontri. I voti per l'evento iniziarono il 24 ottobre e si conclusero durante l'evento.\nIl main event dell'evento fu il triple threat match per il WWE Championship tra il campione John Cena e gli sfidanti Kurt Angle e Shawn Michaels, vinto da Cena dopo aver schienato Michaels. Altri match importanti dell'\"undercard\" furono lo Steel Cage match per l'Intercontinental Championship tra il campione Ric Flair e lo sfidante Triple H e il tag team match tra la coppia composta da Rey Mysterio e Matt Hardy contro quella formata da Chris Masters e Snitsky.\nStoryline.\nLa rivalit\u00e0 principale dell'evento fu quella per il WWE Championship tra il campione John Cena e gli sfidanti Kurt Angle e un wrestler a scelta del pubblico tra Kane, Big Show e Shawn Michaels. Il 18 settembre ad Unforgiven, Cena perse contro Angle per squalifica dopo averlo colpito intensionalmente con il titolo; un titolo non pu\u00f2 essere vinto per squalifica, di conseguenza Cena mantenne il titolo. Nella puntata di \"Raw\" del 17 ottobre, il general manager Eric Bischoff annunci\u00f2 un triple threat match per il WWE Championship tra Cena, Angle e un wrestler scelto dal pubblico per Taboo Tuesday. Nella stessa sera, Bischoff organizz\u00f2 tre serie di match di qualificazione in cui il vincitore avrebbe ricevuto un posto nel ballottaggio come contendente potenziale di Cena e Angle, vinte da Kane, Big Show e Shawn Michaels. La settimana successiva, Michaels sconfisse Big Show e Kane in un triple threat match dopo aver schienato Show. La settimana seguente Bischoff annunci\u00f2 un match tra Cena e Michaels, che si concluse senza un vincitore in quanto Angle attacc\u00f2 entrambi.\nLa rivalit\u00e0 predominante fu quella per l'Intercontinental Championship tra il campione Ric Flair e lo sfidante Triple H. Nella speciale di \"Raw Homecoming\" del 3 ottobre, Triple H torn\u00f2 dopo quattro mesi d'assenza e insieme a Ric Flair sconfisse Chris Masters e Carlito. Dopo il match Triple H attacc\u00f2 Flair con un martello sancendo la fine dell'Evolution dopo oltre due anni. La settimana successiva, Triple H spieg\u00f2 le sue azioni affermando di aver visto un Flair mediocre dopo aver vinto l'Intercontinental Championship. Nella puntata di \"Raw\" del 24 ottobre, fu annunciato un match tra Triple H e Ric Flair per Taboo Tuesday in cui il pubblico avrebbe potuto scegliere la stipulazione dell'incontro tra un Single match, Submission match e Steel Cage match.\nL'altra rivalit\u00e0 predominante fu quella tra il roster di \"Raw\" e di \"SmackDown!\". Nella puntata di \"Raw\" del 3 ottobre, il \"chairman\" della WWE Vince McMahon annunci\u00f2 un match tra i wrestler di \"SmackDown!\". Il general manager Eric Bischoff disse che McMahon aveva abbandonato l'arena e di essere in controllo dello show interrompendo il match. Nella puntata di \"Raw\" del 17 ottobre, la musica d'ingresso di John \"Bradshaw\" Layfield (JBL), appartenente al roster di \"SmackDown!\", distrasse Edge, appartentente al roster di \"Raw\", causandogli una sconfitta. Nella puntata di \"SmackDown!\" del 21 ottobre, Edge, Chris Masters e Carlito interferirono durante il match tra JBL e Rey Mysterio attaccando quest'ultimo. Nella puntata di \"Raw\" del 24 ottobre, Eric Bischoff invit\u00f2 Rey Mysterio a prendere parte alla \"Masterlock Challenge\" di Chris Masters che accett\u00f2, tuttavia, Mysterio attacc\u00f2 Masters e ci\u00f2 spinse Bischoff a chiamare i wrester di \"Raw\", mentre Long chiam\u00f2 i wrestler di \"SmackDown!\" iniziando una rissa tra i due roster.\nEvento.\nPrima della messa in onda dell'evento, Kerwin White e Matt Striker sconfissero Shelton Benjamin e Val Venis in un tag team match a \"Sunday Night Heat\".\nMatch preliminari.\nIl primo match dell'evento fu un tag team match tra la coppia composto da Edge e Chris Masters (appartenenti al roster di \"Raw\") contro quella formata da Matt Hardy e Rey Mysterio (appartenenti al roster di \"SmackDown!\"). Prima dell'inizio del match, Edge si rifiut\u00f2 di lottare affermando di non essere interessato nel rappresentare \"Raw\" e scelse Snitsky come sostituto. Durante le fasi iniziali dell'incontro, Masters e Snitsky si portarono in vantaggio attaccando Mysterio. Successivamente, Mysterio reag\u00ec eseguendo una tilt-a-whirl. In seguito, Hardy prese il controllo del match effettuando su Snitsky un Side Effect e una DDT. Mysterio e Hardy eseguirono poi rispettivamente su Masters e Snitsky una \"619\" e \"Twist of Fate\" e permise a Mysterio di schienare Masters e vincere il match.\nIl match successivo vide Rob Conway e Tyson Tomko affrontare Eugene e Jimmy Snuka; quest'ultimo ottenne il 43% delle preferenze totali da parte dei fan votanti. Durante le fasi iniziali del match, Conway e Tomko dominarono Eugene. In seguito, Eugene contrattacc\u00f2 l'offensiva di Tomko per poi dare il cambio a Snuka, che esegu\u00ec una serie di \"chop\" e \"headbutt\" ai danni di Conway. Tomko attacc\u00f2 poi Snuka alle spalle e lo gett\u00f2 fuori dal ring dopo l'esecuzione di una \"clothesline\". Nel finale, Eugene colp\u00ec Conway con un \"jawbreaker\" per poi eseguire su di lui la \"Rock Bottom\". Eugene schien\u00f2 poi Conway per vincere il match. Al termine del match, Tomko attacc\u00f2 Snuka e Eugene, finch\u00e9 non arrivarono sul ring Jim Duggan e Kamala per scacciare Tomko.\nIl terzo match fu tra Carlito e Mankind, il quale ottenne il 52% delle preferenze totali da parte dei fan votanti. Il match inizi\u00f2 con Carlito che esegu\u00ec un \"dropkick\" su Mankind. In seguito, Mankind si port\u00f2 in vantaggio nei confronti di Carlito. A met\u00e0 match, Mankind tent\u00f2 di colpire Carlito con una sedia d'acciaio, ma quest'ultimo schiv\u00f2 l'attacco per poi indirizzare Mankind contro dei gradoni d'acciaio dopo l'esecuzione di un \"drop toe hold\". Mankind riusc\u00ec poi a rialzarsi, per\u00f2 Carlito lo gett\u00f2 ancora una volta contro i gradoni dopo averlo colpito con uno \"standing dropkick\". Rientrati sul ring, Mankind esegu\u00ec una \"DDT\" su Carlito per poi applicare su di lui la \"Mandible Claw\" e forzarlo alla resa per vincere il match.\nIl match seguente fu quello per il World Tag Team Championship tra la coppia campione Lance Cade e Trevor Murdoch e quella sfidante formata da Big Show e Kane; questi ultimi fecero coppia dopo aver perso il ballottaggio per determinare l'ultimo sfidante al WWE Championship in favore di Shawn Michaels. Durante le fasi iniziali del match, Big Show e Kane dominarono Cade e Murdoch. In seguito, Cade e Murdoch si portarono in vantaggio dopo che Murdoch lanci\u00f2 Kane contro un tenditore delle corde del ring. Cade e Murdoch eseguirono poi un \"running chop block combination\" su Kane. Successivamente, Big Show sfrutt\u00f2 la propria stazza per portarsi in vantaggio nei confronti di Cade e Murdoch. Nel finale, Big Show e Kane eseguirono una \"Double Chokeslam\" su Cade, con Big Show che schien\u00f2 poi quest'ultimo per vincere il match e conquistare i titoli di coppia insieme a Kane. Al termine del match, Big Show e Kane colpirono anche Murdoch con una \"Double Chokeslam\".\nIl quinto match fu lo Street Fight, scelto con il 91% delle preferenze totali, tra il World Heavyweight Champion Batista (appartenente a \"SmackDown!\") e Jonathan Coachman (con Goldust e Vader). Durante le fasi iniziali del match, Batista lott\u00f2 contro Goldust e Vader, i quali tentarono di attaccarlo all'angolo. Batista riusc\u00ec poi a contrattaccare eseguendo una serie di \"Spear\" sia su Goldust che su Vader. In seguito, Coachman sal\u00ec sul ring per attaccare Batista, ma quest'ultimo lo colp\u00ec con una \"clothesline\". Batista tent\u00f2 poi di eseguire un \"suplex\" su Vader, per\u00f2 Goldust colp\u00ec Batista con una kendo stick permettendo, cos\u00ec, a Coachman di portarsi in vantaggio nei confronti di Batista. Nel finale, Batista esegu\u00ec la \"Batista Bomb\" su Coachman per poi schienarlo e vincere il match.\nIl match che segu\u00ec fu la Fulfill Your Fantasy Battle Royal valevole per il WWE Women's Championship tra la campionessa Trish Stratus e le sfidanti Ashley, Candice Michelle, Maria, Mickie James e Victoria; tutte le partecipanti al match erano vestite in lingerie, che ottenne il 43% delle preferenze totali da parte dei fan votanti. Durante il match, Trish e Mickie eliminarono Maria dopo averla gettata oltre la terza corda del ring. In seguito, Ashley elimin\u00f2 Candice dopo aver contrattaccato una presa di sottomissione di quest'ultima sull'apron ring. Pochi istanti dopo, Ashley venne eliminata da Victoria. Nel finale, Mickie e Victoria si eliminarono a vicenda consentendo, cos\u00ec, a Trish di vincere il match e mantenere il titolo femminile.\nMatch principali.\nIl settimo match fu lo Steel Cage match, scelto con l'83% delle preferenze totali, per l'Intercontinental Championship tra il campione Ric Flair e lo sfidante Triple H. Durante il match, Triple H lanci\u00f2 Flair contro la gabbia, aprendogli una profonda ferita alla testa. In seguito, Triple H si impossess\u00f2 di una catena d'acciaio e la attorcigli\u00f2 attorno ad una sua mano per poi tentare di colpire Flair con un \"diving fist drop\" dalla terza corda del ring. Tuttavia, Flair contrattacc\u00f2 la manovra colpendo Triple H con un calcio al volto per poi iniziare a colpirlo con una serie di \"knife edge chops\". Triple H controll\u00f2 poi la maggior parte della contesa, finch\u00e9 non tent\u00f2 di applicare la \"figure-four leglock\" su Flair. Flair si liber\u00f2 dalla presa per poi lanciare Triple H contro la gabbia. Dopodich\u00e9, Flair morse la testa di Triple H, aprendogli una ferita ancora pi\u00f9 profonda al capo. Nel finale, Triple H tent\u00f2 di eseguire il \"Pedigree\", ma Flair rovesci\u00f2 la manovra in un \"back body drop\" per poi colpire tre volte \"The Game\" con una sedia d'acciaio. Flair evase poi dalla porta della gabbia per vincere il match e mantenere il titolo.\nIl \"main event\" fu il Triple Threat match per il WWE Championship tra il campione John Cena e gli sfidanti Kurt Angle e Shawn Michaels; quest'ultimo ottenne il 46% delle preferenze totali da parte dei fan votanti. Durante il match, Cena esegu\u00ec un \"back body drop\" su Angle, gettandolo all'esterno del ring. Dopo un batti e ribatti tra Cena e Michaels, Angle risal\u00ec sul ring e colp\u00ec con una serie di \"suplex\" sia Cena che Michaels. A met\u00e0 match, Angle e Michaels schiantarono Cena attraverso un tavolo dei commentatori dopo l'esecuzione di un \"double inverted suplex slam\". Rientrati sul quadrato, Angle esegu\u00ec una \"Angle Slam\" dalla terza corda ai danni di Michaels. Angle tent\u00f2 poi di applicare la \"Ankle Lock\" su Michaels, ma Cena rientr\u00f2 sul ring e lanci\u00f2 Angle all'esterno del quadrato dopo l'esecuzione di una \"clothesline\". In seguito, Cena esegu\u00ec un \"back body drop\" su Michaels per poi tentare di colpirlo con il \"Five Knuckle Shuffle\", per\u00f2 Angle trascin\u00f2 il campione fuori dal ring e lo gett\u00f2 oltre una barricata di sicurezza. Verso la fine del match, Angle applic\u00f2 la \"Ankle Lock\" su Cena e, mentre quest'ultimo si trovava rinchiuso nella presa, Michaels esegu\u00ec un \"diving elbow drop\" su Angle per poi colpirlo con la \"Sweet Chin Music\". Dopodich\u00e9, Cena esegu\u00ec la \"F-U\" su Michaels e lo schien\u00f2 per vincere il match e mantenere il titolo."}
{"id": "4878700", "revid": "709565", "url": "https://it.wikipedia.org/wiki?curid=4878700", "title": "Stadion der Weltjugend (metropolitana di Berlino)", "text": ""}
{"id": "4878709", "revid": "27723", "url": "https://it.wikipedia.org/wiki?curid=4878709", "title": "Stazione di Bologna San Vitale", "text": "La stazione di Bologna San Vitale \u00e8 una fermata ferroviaria posta sulle linee Bologna-Ancona e Bologna-Firenze (direttissima). Si trova sul confine dei quartieri bolognesi di San Donato e di San Vitale.\nStoria.\nLa fermata di Bologna San Vitale venne attivata il 15 dicembre 2013; la sua inaugurazione, con l'attivazione del servizio ferroviario sulla direttrice Bologna-Ancona, \u00e8 avvenuta il 14 settembre 2014, con 32 corse nei giorni feriali e 17 nei festivi. Il servizio vede un significativo incremento a partire dal 13 dicembre 2015, con l'attivazione dei binari 3 e 4 sulla direttrice Bologna-Firenze e la conseguente fermata in stazione di 47 ulteriori corse.\nStrutture e impianti.\nLa fermata conta quattro binari, serviti da altrettanti marciapiedi laterali collegati da un sottopassaggio.\nLa fermata sorge nelle immediate adiacenze della stazione di Bologna Rimesse, sulla ferrovia Bologna-Portomaggiore. L'interscambio tra le due stazioni avviene tramite il marciapiede del binario 4 di Bologna San Vitale, ed \u00e8 destinato a essere potenziato nell'ambito dei lavori di adeguamento di Bologna Rimesse agli standard del servizio ferroviario metropolitano di Bologna.\nMovimento.\nLa fermata \u00e8 servita da treni regionali svolti da Trenitalia Tper nell'ambito del contratto di servizio stipulato con la regione Emilia-Romagna.\nLa fermata \u00e8 interessata dai treni della linea S1B (Bologna Centrale - San Benedetto Sambro-Castiglione Pepoli) e S4B (Bologna Centrale - Imola) del servizio ferroviario metropolitano di Bologna.\nA novembre 2019, la stazione risultava frequentata da un traffico giornaliero medio di circa 844 persone (394 saliti + 450 discesi).\nServizi.\nLa stazione \u00e8 classificata da RFI nella categoria \"silver\".\nLa fermata dispone dei seguenti servizi:"}
{"id": "4878711", "revid": "253269", "url": "https://it.wikipedia.org/wiki?curid=4878711", "title": "Janis Carter", "text": "Biografia.\nCresciuta a Cleveland (Ohio), Janis Elinore Dremann frequent\u00f2 il Mather College e si laure\u00f2 alla Case Western Reserve University. Terminati gli studi, si trasfer\u00ec a New York con l'intento di intraprendere la carriera di cantante lirica, ma l'audizione presso il Metropolitan Opera House, risultata senza successo, la spinse a tentare la strada del teatro. La giovane attrice debutt\u00f2 a Broadway nel 1937 nella pi\u00e8ce \"Virginia\", e le sue successive apparizioni nelle commedie \"DuBarry Was a Lady\" e \"Panama Hattie\" furono notate dai talent scout di Hollywood. Dopo aver cambiato il proprio cognome in \u201cCarter\u201d, l'attrice firm\u00f2 un contratto con il produttore Darryl F. Zanuck e fece il suo debutto cinematografico in \"Cadet Girl\" (1941). A questo periodo risale inoltre il suo primo matrimonio con Carl Prager, che spos\u00f2 nel 1941 e da cui divorzier\u00e0 nel 1952.\nDurante la prima met\u00e0 degli anni quaranta, la Carter lavor\u00f2 per diverse case cinematografiche, interpretando ruoli secondari in film quali \"Musica sulle nuvole\" (1942) con Nelson Eddy e Jeanette MacDonald, \"Michael Shayne va a Broadway\" (1942), l'avventura aviatoria \"Sparvieri di fuoco\" (1942), il poliziesco \"Le stelle hanno paura\" (1943), in cui interpret\u00f2 una delle attrici di un teatro di burlesque prese di mira da un misterioso assassino, smascherato infine dalla protagonista (Barbara Stanwyck).\nBionda e attraente, l'attrice divenne nota anche come modella e pin up, raggiungendo l'apice della carriera subito dopo il termine della seconda guerra mondiale, quando apparve come protagonista femminile in una serie di pellicole noir come \"L'asso di picche\" (1945), accanto a Richard Dix, \"Il veleno del peccato\" (1946), con William Gargan, \"Il cerchio si chiude\" (1947), accanto a Glenn Ford, e \"Io non t'inganno, t'amo!\" (1948), interpretato anche da Franchot Tone e Janet Blair. Quasi sempre seconda protagonista femminile, la Carter apparve inoltre nelle commedie brillanti \"Amanti crudeli\" (1949) con Don Ameche e Dorothy Lamour, \"Segretaria tutto fare\" (1949) con Lucille Ball e William Holden, nonch\u00e9 nella pellicola di propaganda anticomunista \"Lo schiavo della violenza\" (1949), in cui recit\u00f2 al fianco di Robert Ryan e Laraine Day.\nAll'inizio degli anni cinquanta, la Carter inizi\u00f2 a diradare progressivamente le proprie interpretazioni. Apparve ancora nel film d'avventura \"Rotaie insanguinate\" (1951), che interpret\u00f2 accanto a Randolph Scott, nel drammatico \"Voglio essere tua\" (1951), al fianco di Robert Mitchum e Ava Gardner, nell'avventura bellica \"I diavoli alati\" (1951), in cui l'attrice affianc\u00f2 un prestigioso cast maschile composto da John Wayne, Robert Ryan e Don Taylor, nel western \"La carica degli apaches\" (1952), con Robert Young.\nNello stesso periodo, la Carter lavor\u00f2 brevemente anche per il piccolo schermo, comparendo in alcune serie antologiche come \"Center Stage\" (1954) e \"The Elgin Hour\" (1955). Il secondo matrimonio con Julius Stulman, magnate del commercio del legname, sposato nel 1956, contribu\u00ec all'allontanamento dell'attrice dalle scene. Il definitivo ritiro avvenne nel 1962, dopo la partecipazione al film \"Wild Gals of the Naked West\", diretto da Russ Meyer, celebre regista di film scabrosi, che stava raggiungendo la fama nella prima met\u00e0 degli anni sessanta.\nJanis Carter mor\u00ec a Durham (Carolina del Nord), per un attacco cardiaco, il 30 luglio 1994, all'et\u00e0 di ottant'anni."}
{"id": "4878725", "revid": "481666", "url": "https://it.wikipedia.org/wiki?curid=4878725", "title": "James P. Hogan (regista)", "text": "Biografia.\nNato a Lowell, nel Massachusetts, nel 1890, inizi\u00f2 la sua carriera cinematografica all'epoca del muto come assistente alla regia nel 1917 in un film interpretato da Douglas Fairbanks.\nJames P. Hogan mor\u00ec in California, a North Hollywood, il 4 novembre 1943 a 53 anni a causa di un attacco cardiaco."}
{"id": "4878726", "revid": "61051", "url": "https://it.wikipedia.org/wiki?curid=4878726", "title": "Giulia Ferrandi", "text": "Carriera.\nGli esordi all'Atalanta.\nCresciuta nella primavera dell', esordisce con la formazione orobica in Serie A il 6 ottobre 2007, contro il .\nIn due anni e mezzo, colleziona poco pi\u00f9 di 31 presenze, senza per\u00f2 marcare reti, ma conquistando le prime convocazioni in Nazionale under-17.\nI successi al Brescia.\nNel mercato invernale della stagione 2009/2010, passa al , con la cui maglia esordisce il 5 dicembre 2009, ancora contro il Tavagnacco. Trova la sua prima rete in Serie A il 16 gennaio 2010, contro la . Sempre contro la Lazio, sigla la sua prima rete casalinga il 1\u00ba maggio 2010, nella gara di ritorno. Segna invece la sua prima, ed unica, doppietta il 3 dicembre 2011 contro il .\nCon la maglia delle Leonesse vince anche una Coppa Italia, disputando tutte le partite e fornendo anche l'assist decisivo a Daniela Sabatino nel 3-2 finale sul nella finalissima di Ostia. Pochi mesi dopo, disputa anche la Supercoppa Italiana, persa 2-1 contro la .\nIl 17 novembre 2012, nel pieno della sua maturazione calcistica, subisce un tremendo infortunio al 22' minuto di Brescia-: due giorni dopo, gli esami specialistici accertano la rottura del legamento crociato del ginocchio sinistro. I tempi di recupero sono tali che la stagione si chiude praticamente a met\u00e0 novembre. A fine stagione decide, a sorpresa, di lasciare il calcio giocato.\nIl passaggio alla Lupe.\nDopo poco pi\u00f9 di un anno dal suo infortunio, il 10 dicembre 2013 viene annunciato il suo ingaggio dalla Lupe, squadra di calcio a 5 che milita in Serie A. Esordisce in campionato il 15 dicembre 2013 contro l'Isolotto Firenze, segnando anche la sua prima rete in maglia patavina. Il 16 febbraio 2014 realizza la sua prima tripletta contro il Torino. Il 30 marzo 2014, contro il Perugia, segna invece il suo primo poker di reti. Il 18 gennaio 2015 mette a segno una \"sestina\" sul campo del Plavan Robbio. Segna un nuovo poker di reti il 22 marzo 2015, contro lo Sporteam I.G.VI.\nIl ritorno al calcio a 11.\nLasciato il calcio a 5, il 9 settembre 2015 viene ingaggiata dal , dove nel campionato di FA Women's Premier League Southern Division colleziona 8 presenze e segna due reti. La prima il 24 settembre nella vittoria esterna per 3-2 sul C&amp;K Basildon, la seconda l'8 novembre su rigore nel 2-2 contro il . A fine stagione si trasferisce al , iscritto al campionato di FA Women's Super League 2, con cui esordisce il 16 maggio 2016 contro il . Il 17 luglio segna la sua prima rete nel 3-2 sull'Oxford United..\nIl 9 novembre 2016 ha firmato un contratto con la , tornando dopo tre anni a giocare nel campionato di Serie A. Dopo aver vinto campionato e coppa Italia, si trasferisce in Serie B femminile al , con cui esordisce in campionato il 17 settembre, segnando anche una rete. Con le compagne condivide la stagione 2017-2018 che vede la squadra protagonista del girone A di Serie B, prima vincitrice del girone, imbattuta con 24 vittorie e 4 pareggi e vede conquistare l'accesso alla Serie A nello spareggio promozione ai danni della .\nNell'estate del 2020, passa al , squadra che partecipa al campionato di Serie B, contribuendo a far disputare alla squadra un campionato di vertice che, pur con il sorpasso della , terminato al secondo posto consente la promozione in Serie A. Rimasta in organico con la squadra campana per la prima parte della stagione 2021-2022, durante la sessione invernale di calciomercato decide di lasciare la societ\u00e0 trasferendosi alla Lazio, chiudendo cos\u00ec la stagione con la maglia biancoceleste.\nNazionale.\nCon la maglia dell'Atalanta conquista prima la nazionale under-17 e poi quella Under-19, con la quale disputer\u00e0 tutte le gare dell'Europeo 2009 di categoria, comprese le qualificazioni.\nIl 24 gennaio 2015 viene convocata per la prima volta dalla Nazionale italiana femminile di calcio a 5.\nStatistiche.\nPresenze e reti nei club.\n\"Aggiornato al 17 dicembre 2021\"."}
{"id": "4878727", "revid": "167900", "url": "https://it.wikipedia.org/wiki?curid=4878727", "title": "Contrazione (teoria dei grafi)", "text": ""}
{"id": "4878732", "revid": "486946", "url": "https://it.wikipedia.org/wiki?curid=4878732", "title": "Abd al-Rahman al-Ashath", "text": ""}
{"id": "4878733", "revid": "858648", "url": "https://it.wikipedia.org/wiki?curid=4878733", "title": "Agente Lemmy Caution, missione Alphaville", "text": ""}
{"id": "4878740", "revid": "729019", "url": "https://it.wikipedia.org/wiki?curid=4878740", "title": "Felice Bernasconi", "text": "Biografia.\nEsponente della Democrazia Cristiana, alle elezioni regionali in Lombardia del 1970 fu eletto consigliere regionale, venendo riconfermato altre tre volte, fino al 1990. In seno al Consiglio Regionale, rivest\u00ec pi\u00f9 volte l'incarico di Presidente della Commissione Permanente \"Economia e Lavoro\". Imprenditore (fond\u00f2 nel 1949 la Baradello Trasporti e poi negli anni sessanta la Baradello Viaggi), presidente della Confcommercio di Como per 40 anni, negli anni ottanta ha fondato Espansione Tv, televisione locale comasca, ed \u00e8 stato in seguito anche presidente di Antenna 3 Lombardia. Fu inoltre vicepresidente nazionale di Confcommercio, durante la presidenza di Francesco Colucci.\nNel luglio del 1990 viene eletto sindaco di Como da una maggioranza composta, oltre che dalla DC, dal Partito Socialista Italiano, dal Partito Socialista Democratico Italiano e dal Partito Repubblicano Italiano. Si dimise il 3 dicembre 1991, ma fu rieletto il 27 gennaio 1992 da una nuova maggioranza formata da DC, PSI e dalla Federazione dei Verdi; vicesindaco fu l'onorevole socialista Marte Ferrari. Nel marzo 1992 fu indagato per omissione in atti d'ufficio, insieme al suo predecessore Angelo Meda, per la gestione del macello comunale. Nel 1996 \u00e8 stato inoltre rinviato a giudizio per abuso d'ufficio a fini patrimoniali. Nel 1996 \u00e8 stato inoltre rinviato a giudizio per abuso d'ufficio a fini patrimoniali. Fu in seguito assolto da tutte e tre le accuse.\nDimessosi il 29 settembre 1992, fu sostituito il 30 ottobre dall'indipendente di sinistra Renzo Pigni. Nel 2006 \u00e8 stato premiato dal Comune di Como con l'Abbondino d'oro, la massima onorificenza cittadina. Dopo una grave malattia, \u00e8 morto a Como l'8 dicembre 2008. Il suo nome \u00e8 scritto nel Famedio del Cimitero monumentale di Milano tra quelli dei cittadini illustri e benemeriti."}
{"id": "4878741", "revid": "1305772", "url": "https://it.wikipedia.org/wiki?curid=4878741", "title": "Headin' South", "text": ""}
{"id": "4878747", "revid": "767487", "url": "https://it.wikipedia.org/wiki?curid=4878747", "title": "Castigo (film 2006)", "text": "Castigo (\"\u53eb Sakebi\", conosciuto anche con il titolo internazionale di \"Retribution\") \u00e8 un film del 2006 scritto e diretto da Kiyoshi Kurosawa.\nIl film fa parte della serie di film horror giapponesi J-Horror Theater.\nTrama.\nIl detective Yoshioka, indagando su una serie di delitti con lo stesso modus operandi ma con diverso assassino, scopre suo malgrado prove importanti che lo rendono sospettato per uno degli omicidi, nonostante non ricordi nulla dell'accaduto. Alcuni inquietanti sviluppi dell'indagine, tra cui le frequenti apparizioni del fantasma di una delle vittime, porteranno il detective a capire il motivo del suo coinvolgimento in questa sinistra storia con risvolti soprannaturali."}
{"id": "4878753", "revid": "673733", "url": "https://it.wikipedia.org/wiki?curid=4878753", "title": "Lidiada di Megalopoli", "text": ""}
{"id": "4878754", "revid": "110157", "url": "https://it.wikipedia.org/wiki?curid=4878754", "title": "Kubok SSSR 1959-1960", "text": "La Kubok SSSR 1959-1960 fu la 19\u00aa edizione del trofeo. Vide la vittoria finale della Torpedo Mosca, al suo terzo titolo, che vinse in finale contro la Dinamo Tbilisi.\nFormula.\nPer la prima volta nella storia il torneo fu disputato su due anni solari: in questo caso tra la prima partita e la finale pass\u00f2 ben pi\u00f9 di un anno. Come negli anni precedenti il torneo era diviso in due fasi: una fase preliminare, che vedeva coinvolte solo le squadre di Klass B 1959 (seconda serie sovietica) ed una seconda che vedeva l'ingresso in campo delle formazioni della Klass A 1959.\nNella prima fase parteciparono tutte le 101 squadre di Klass B: esse erano divise in sei gruppi su base geografica, che rispecchiavano esattamente i sei gruppi in cui era ripartita la Klass B 1959. Ciascuno dei sei gruppi era organizzato in tre turni (quarti, semifinali e finali) ad eliminazione diretta in partite di sola andata, con 15 o 14 squadre partecipanti. Tutti i gruppi promuovevano tre squadre, tranne il 6 che ne promuovevano due.\nNella seconda fase alle venti ammesse si unirono le 12 formazioni di Klass A, che giocarono tutte fuori case nel primo turno: furono disputati altri cinque turni (sedicesimi, ottavi, quarti, semifinali e finali) sempre ad eliminazione diretta ed in partite di sola andata; in tutti i turni vigeva la regola che, in caso di pareggio, fossero disputati i supplementari; in caso di ulteriore pareggio la gara veniva ripetuta il giorno successivo.\nFase preliminare.\nZona 1.\nQuarti di finale.\nLe partite furono disputate tra l'11 giugno e l'8 luglio 1959.\nSemifinali.\nLe partite furono disputate tra il 3 e il 12 luglio 1959.\nFinali.\nLe partite furono disputate tra il 18 e il 20 luglio 1959.\nZona 2.\nQuarti di finale.\nLe partite furono disputate il 4 e il 5 luglio 1959.\nSemifinali.\nLe partite furono disputate tra il 5 e il 10 luglio 1959.\nFinali.\nLe partite furono disputate tra il 20 luglio e il 19 agosto 1959.\nZona 3.\nQuarti di finale.\nLe partite furono disputate il 23 e il 24 giugno 1959.\nSemifinali.\nLe partite furono disputate tra il 23 giugno e il 3 luglio 1959.\nFinali.\nLe partite furono disputate tra il 2 e il 10 luglio 1959.\nZona 4.\nQuarti di finale.\nLe partite furono disputate tra il 3 e il 9 luglio 1959.\nSemifinali.\nLe partite furono disputate tra il 3 luglio e il 3 agosto 1959.\nFinali.\nLa partita fu disputata il 29 giugno 1947.\nZona 5.\nQuarti di finale.\nLe partite furono disputate l'11 giugno 1959.\nSemifinali.\nLe partite furono disputate tra il 3 e il 13 luglio 1959.\nFinale.\nLe partite furono disputate il 20 luglio 1959.\nZona 6.\nQuarti di finale.\nLe partite furono disputate tra l'11 e il 22 giugno 1959.\nSemifinali.\nLe partite furono disputate tra il 3 e il 9 luglio 1959.\nFinali.\nLe partite furono disputate il 18 e il 19 luglio 1959.\nZona 7.\nQuarti di finale.\nLe partite furono disputate il 20 maggio 1959.\nSemifinali.\nLe partite furono disputate tra il 13 giugno e il 15 luglio 1959.\nFinali.\nLe partite furono disputate il 5 e il 22 luglio 1959.\nFase finale.\nSedicesimi di finale.\nLe partite furono disputate l'11 luglio e il 21 ottobre 1959.\nOttavi di finale.\nLe gare furono disputate tra il 17 agosto 1959 e il 14 settembre 1960.\nQuarti di finale.\nLe gare furono disputate tra il 25 agosto e il 28 settembre 1960.\nSemifinali.\nLe gare furono disputate il 26 e il 27 ottobre 1960."}
{"id": "4878756", "revid": "6923", "url": "https://it.wikipedia.org/wiki?curid=4878756", "title": "Rafig Gambarov", "text": "Biografia.\nRafig (Rafail) Gambarov nato a Groznyj, il 31 dicembre 1947, ha studiato come direttore della fotografia al VGIK dal 1966 al 1971. Lavor\u00f2 per parecchi anni in Russia, presso gli studi del cinegiornale di Samara.\nHa lavorato per \"Azerbaycanfilm\" e in seguito \u00e8 stato caratterista di film e documentari. Ha fondato l'Azerbaijan Photographers Union nel 1998."}
{"id": "4878757", "revid": "767487", "url": "https://it.wikipedia.org/wiki?curid=4878757", "title": "Biathlon agli XI Giochi paralimpici invernali", "text": "Le gare di biathlon ai XI Giochi paralimpici invernali di si sono svolte dall'8 al 14 marzo nello Stadio Laura di Krasnaja Poljana. Sono state assegnate medaglie in diciotto specialit\u00e0, sei in pi\u00f9 rispetto alla precedente edizione di ; anche le distanze sono state modificate.\nCategorie.\nOgnuna delle gare del biathlon classico \u00e8 composta da tre tipi di competizioni:\nViene comunque stilata un'unica classifica, ma i tempi dei singoli concorrenti vengono compensati applicando la cosiddetta \"formula di compensazione del tempo\" (\"adjusted time formula\")."}
{"id": "4878759", "revid": "1543377", "url": "https://it.wikipedia.org/wiki?curid=4878759", "title": "George Nelson Cheney", "text": "Noto soprattutto come problemista, era anche un buon giocatore. Un match amichevole di due partite a \"handicap\" con Paul Morphy (che giocava senza il cavallo c3) si concluse con una vittoria a testa.\nDopo l'inizio della guerra civile americana si arruol\u00f2 con i Nordisti e mor\u00ec in battaglia all'et\u00e0 di 24 anni nella prima battaglia di Bull Run, combattuta nei pressi di Manassas in Virginia. Nella sua breve vita compose circa 150 problemi, molti dei quali furono pubblicati nel libro di Sam Loyd, Eugene Beauharnais Cook, W.R. Henry e C.A. Gilberg \"American Chess Nuts\", contenente 2406 problemi di compositori americani.\nIl \u00abtema Cheney-Loyd \u00bb prende il suo nome e quello di Sam Loyd: \u00abUn pezzo ad azione lineare oltrepassa una casa critica, allo scopo di permettere il suo occultamento da parte di un pezzo dello stesso colore, per evitare lo stallo\u00bb. Diversamente dal tema indiano, il pezzo interferito non esplica pi\u00f9 alcuna azione.\nQuesta idea fu attribuita in un primo tempo a Sam Loyd, che la impieg\u00f2 in un tre mosse pubblicato sul \"Cleveland Leader\" nel 1876. Solo in seguito si scopr\u00ec il problema di Cheney, pubblicato sedici anni prima. Essendo certo che Loyd non era a conoscenza del problema di Cheney, si decise di intitolare il tema ad entrambi.\nIl problema in tre mosse a sinistra \u00e8 stato il \"prototipo\" del tema Cheney-Loyd."}
{"id": "4878762", "revid": "1566286", "url": "https://it.wikipedia.org/wiki?curid=4878762", "title": "Anne-Marie Johnson", "text": ""}
{"id": "4878763", "revid": "287204", "url": "https://it.wikipedia.org/wiki?curid=4878763", "title": "Contrazione degli spigoli", "text": "Nella teoria dei grafi, una contrazione dei grafi \u00e8 un'operazione che rimuove uno spigolo da un grafo mentre fonde simultaneamente i due vertici che connetteva in precedenza. La contrazione degli spigoli \u00e8 un'operazione fondamentale nella teoria dei minori dei grafi. Lidentificazione dei vertici \u00e8 una forma meno restrittiva di questa operazione.\nDefinizione.\nL'operazione di contrazione degli spigoli si manifesta in relazione a un particolare spigolo, \"e\". Lo spigolo \"e\" \u00e8 rimosso e i suoi due vertici incidenti, \"u\" e \"v\", sono fusi in un nuovo vertice \"w\", dove gli spigoli incidenti su \"w\" corrispondono ciascuno a uno spigolo incidente su \"u\" o su \"v\".\nPi\u00f9 generalmente, l'operazione pu\u00f2 essere eseguita su un insieme di spigoli contraendo ciascuno spigolo (in qualsiasi ordine). Le contrazioni possono dare come risultato un grafo con cappi o spigoli multipli. Questi sono talvolta cancellati per mantenerli dentro la classe dei grafi semplici.\nDefinizione formale.\nSia G=(V,E) un grafo (\"o grafo diretto\") contenente uno spigolo \"e\"=(\"u\",\"v\") with \"u\"\u2260\"v\". Sia \"f\" una funzione che mappa ogni vertice in V\\{\"u\",\"v\"} su s\u00e9 stesso ovvero lo mappa su un nuovo vertice \"w\". La contrazione di \"e\" d\u00e0 come risultato un nuovo grafo G\u2032=(V\u2032,E\u2032), dove V\u2032=(V\\{\"u\",\"v\"})\u222a{\"w\"}, E\u2032=E\\{\"e\"}, e per ogni \"x\"\u2208V, \"x\u2032\"=\"f\"(\"x\")\u2208V\u2032 \u00e8 incidente su uno spigolo \"e\u2032\"\u2208E\u2032 se e solo se, lo spigolo corrispondente, \"e\"\u2208E, \u00e8 incidente su \"x\" in G.\nIdentificazione dei vertici.\nLidentificazione dei vertici (talvolta chiamata contrazione dei vertici) rimuove la restrizione che la \"contrazione\" debba avvenire sui vertici che condividono uno spigolo incidente. (Quindi, la contrazione degli spigoli \u00e8 un caso speciale dell'identificazione dei vertici.) L'operazione pu\u00f2 avvenire su qualsiasi coppia (o sottoinsieme) di vertici nel grafo. I vertici tra due vertici \"in contrazione\" sono talvolta rimossi. Se \"v\" e \"v'\" sono vertici di componenti distinti di G, allora possiamo creare un nuovo grafo G' identificando \"v\" e \"v'\" in G come un nuovo vertice v in G'.\nSeparazione dei vertici.\nLa separazione dei vertici, che \u00e8 la stessa cosa della divisione dei vertici, significa che un vertice separato in due, dove questi due nuovi vertici sono adiacenti ai vertici ai quali era a sua volta adiacente il vertice originario. Questa \u00e8 l'operazione inversa dell'identificazione dei vertici.\nContrazione dei cammini.\nLa contrazione dei cammini avviene sull'insieme degli spigoli in un cammino che \"si contraggono\" per formare un unico spigolo tra gli estremi del cammino. Gli spigoli incidenti sui vertici lungo il cammino sono o eliminati, o arbitrariamente (o sistematicamente) connessi a uno degli estremi.\nTorsione.\nDati due grafi disgiunti G1 e G2, dove G1 contiene i vertici \"u1\" e \"v1\" e G2 contiene i vertici \"u2\" e \"v2\". Si supponga che possiamo ottenere il grafo G identificando i vertici \"u1\" di G1 e \"u2\" di G2 come il vertice \"u\" di G e identificando i vertici \"v1\" di G1 e \"v2\" di G2 come il vertice \"v\" di G. In una \"torsione\" (\"twisting\") G' di G rispetto all'insieme dei vertici {u, v}, noi identifichiamo, invece, \"u1\" con \"v2\" e \"v1\" con \"u2\".\nApplicazioni.\nSia la tecnica di contrazione degli spigoli sia quella dei vertici sono preziose nella prova per induzione sul numero dei vertici o degli spigoli in un grafo, dove si pu\u00f2 assumere che una propriet\u00e0 vale per tutti i grafi pi\u00f9 piccoli e questo pu\u00f2 essere usato per dimostrare la propriet\u00e0 per il grafo pi\u00f9 grande.\nLe contrazioni sono utili anche in strutture dove desideriamo semplificare un grafo identificando i vertici che rappresentano entit\u00e0 essenzialmente equivalenti. Uno dei pi\u00f9 comuni esempi \u00e8 la riduzione di un grafo diretto generale a un grafo aciclico diretto contraendo tutti i vertici in ciascuna componente fortemente connessa. Se la relazione descritta dal grafo \u00e8 transitiva, nessuna informazione si perde finch\u00e9 etichettiamo ogni vertice con l'insieme di etichette dei vertici che sono stati contratti per formarlo.\nUn altro esempio \u00e8 la riunione eseguita nell'allocazione dei registri della colorazione globale dei grafi, in cui i vertici sono contratti (dove \u00e8 sicuro) per eliminare operazioni di spostamento tra distinte variabili.\nLa contrazione degli spigoli si usa nei pacchetti di modellazione tridimensionale (o manualmente, o attraverso qualche caratteristica del software di modellazione) per ridurre coerentemente il conteggio dei vertici, aiutando nella creazione dei modelli di poligoni bassi."}
{"id": "4878768", "revid": "858648", "url": "https://it.wikipedia.org/wiki?curid=4878768", "title": "Sissi, la giovane imperatrice", "text": ""}
{"id": "4878772", "revid": "858648", "url": "https://it.wikipedia.org/wiki?curid=4878772", "title": "Sissi - Il destino di un'imperatrice", "text": ""}
{"id": "4878773", "revid": "584834", "url": "https://it.wikipedia.org/wiki?curid=4878773", "title": "Kavali\u010di", "text": ""}
{"id": "4878776", "revid": "235890", "url": "https://it.wikipedia.org/wiki?curid=4878776", "title": "Teorema di Carath\u00e9odory", "text": "In matematica, il teorema di Carath\u00e9odory pu\u00f2 riferirsi a diversi risultati dovuti al matematico greco Constantin Carath\u00e9odory:"}
{"id": "4878780", "revid": "767487", "url": "https://it.wikipedia.org/wiki?curid=4878780", "title": "Douglas e gli avvoltoi del Sud", "text": "Douglas e gli avvoltoi del Sud (\"Headin' South\") \u00e8 un film muto del 1918 diretto da Arthur Rosson sotto la supervisione di Allan Dwan, che ne firm\u00f2 anche la sceneggiatura. Prodotto dalla Douglas Fairbanks Pictures, aveva come interpreti Douglas Fairbanks, Frank Campeau, Katherine MacDonald.\nTrama.\nIl fuorilegge Headin' South, nel corso di un viaggio dal Canada a Messico, si unisce alla banda di Spanish Joe. I banditi si insediano in una ricca hacienda ma, ben presto, tra Headin' South e Joe si sviluppa un'acerrima rivalit\u00e0 a causa della bella figlia del proprietario del ranch. Dopo essersi ubriacati, i messicani decidono di prendersi le donne della tenuta, ma Headin' South riesce a salvarle, facendole allontanare e portandole in paese. La cittadina viene attaccata dai banditi furibondi, ma gli abitanti, ai quali si \u00e8 unito anche Headin' South, resistono fino a quando finalmente non giungono i soccorsi. Dopo aver catturato Spanish Joe, Headin' South rivela di essere in realt\u00e0 un ufficiale delle Giubbe Rosse, la guardia a cavallo dei territori del Nord-Ovest. Accompagnato dalla sua ragazza, torna in Canada per riscuotere la taglia per la cattura del bandito.\nProduzione.\nIl film fu prodotto dalla Douglas Fairbanks Pictures.\nVenne girato a Tucson, in Arizona, al Saguaro National Monument East\nDistribuzione.\nIl copyright del film, richiesto dalla Artcraft Pictures Corp., fu registrato il 22 febbraio 1918 con il numero LP12093.&lt;br&gt;\nDistribuito dalla Paramount Pictures con il nome Artcraft Pictures Corporation, il film usc\u00ec nelle sale cinematografiche degli Stati Uniti il 25 febbraio 1918. Il titolo originale in inglese era \"Headin' South\" ma in Danimarca fu ribattezzato \"Spionen fra Mexico\" mentre la distribuzione in Francia punt\u00f2 tutto sull'interprete, dando al film il titolo \"Douglas for ever\". In Italia venne distribuito dalla \"Monat\" nel 1922/23 col titolo \"Douglas e gli avvoltoi del Sud\", col titolo alternativo di \"Zorro e gli avvoltoi del Sud\".\nNon si conoscono copie ancora esistenti della pellicola che viene considerata presumibilmente perduta."}
{"id": "4878790", "revid": "1872194", "url": "https://it.wikipedia.org/wiki?curid=4878790", "title": "Giuseppina Vadal\u00e0", "text": "Biografia.\nGiuseppina Vadal\u00e0 combatt\u00e9 insieme alla sorella Paolina durante l'assedio di Messina la sera del 5 settembre 1848, nel corso della Rivoluzione siciliana del 1848..\nMessinese di nascita, era la figlia del patriota Pietro Vadal\u00e0 e moglie di Orazio Nicosia, altro combattente che si un\u00ec alla rivolta contro i Borbone di Napoli. Giuseppina ebbe tre figli; Tot\u00f2, Orazio e Bianca. Il figlio maggiore quando crebbe volle trasferirsi a Napoli e qui si prodig\u00f2 per la causa dell'Unit\u00e0 d'Italia. La figlia femmina invece and\u00f2 in sposa a Giovanni Bovio, noto filosofo e politico repubblicano.\nIl governo italiano le don\u00f2 una medaglia al valor militare per la sua partecipazione ai combattimenti pro-unitari durante gli anni 1848, 1849 e 1860.\nSecondo il racconto storico che descrive la tradizione della festa religiosa messinese del Cristo Lungo a Castroreale, Giuseppina si trovava in quel comune in data 1854, perch\u00e9 l\u00ec vi lavorava suo marito Orazio Nicosia. In quel periodo vi era una grave epidemia di colera e Giuseppina si ammal\u00f2, arrivando allo stremo delle forze. Fu allora che suo marito si pose sul balcone della loro abitazione e si inginocchi\u00f2 in preghiera davanti al simulacro che recava l'immagine di Ges\u00f9 crocifisso; subito dopo quell'avvenimento Giuseppina Vadal\u00e0 si riprese in salute e per gli abitanti di Castroreale fu un miracolo. Il signor Nicosia don\u00f2 venti onze per l'allestimento del simulacro e da quel 25 agosto nella cittadina venne consacrata la festa del SS. Crocifisso.\nIn seguito Giuseppina Vadal\u00e0 si trasfer\u00ec in Sud America, nello Stato del Cile. Mor\u00ec il 7 ottobre del 1914 a Santiago del Cile. Le cronache lamentano un troppo esiguo interesse onorario dimostrato dal municipio di Messina in quell'occasione, il quale si limit\u00f2 a ricordarne la persona in un bollettino cronologico del mese di novembre. In terra sudamericana invece Giuseppina ebbe grandi onoranze funebri, celebrate dalla comunit\u00e0 italiana residente in Cile e con la presenza di membri politici e diplomatici dei due paesi. Le sue spoglie vennero riposte nel mausoleo cileno della societ\u00e0 italiana."}
{"id": "4878793", "revid": "110157", "url": "https://it.wikipedia.org/wiki?curid=4878793", "title": "United States Basketball League 2006", "text": "La stagione USBL 2006 fu la ventunesima della United States Basketball League. Parteciparono 8 squadre divise in due gironi.\nRispetto alla stagione precedente si aggiunsero due nuove franchigie, i Long Island PrimeTime e i Northeast Pennsylvania Breakers (provenienti dalla ABA 2000). I New Jersey Flyers e i Westchester Wildfire si sciolsero.\nDurante la stagione i Pennsylvania ValleyDawgs fallirono. Vennero rimpiazzati a met\u00e0 giugno dagli Albany Patroons, provenienti dalla CBA."}
{"id": "4878804", "revid": "256896", "url": "https://it.wikipedia.org/wiki?curid=4878804", "title": "Museo dell'Aeronautica Gianni Caproni", "text": ""}
{"id": "4878811", "revid": "718859", "url": "https://it.wikipedia.org/wiki?curid=4878811", "title": "Winesburg, Ohio", "text": ""}
{"id": "4878813", "revid": "729019", "url": "https://it.wikipedia.org/wiki?curid=4878813", "title": "Battaglia di Ladocea", "text": "La battaglia di Ladocea fu combattuta tra Sparta e la lega achea nell'estate del 227 a.C., nelle fasi iniziali della guerra cleomenea.\nAntefatti.\nIl re di Sparta Cleomene III, salito al trono nel 235 a.C. come successore del padre Leonida II, aveva deciso di seguire il progetto riformatore di Agide IV, predecessore del collega Eudamida III e fatto uccidere da Leonida stesso. Per portare a compimento il suo progetto, Cleomene corruppe gli efori per muovere guerra contro la lega achea ed aumentare cos\u00ec il suo prestigio personale e militare dando inizio alla cosiddetta guerra cleomenea (228 a.C.).\nPoco tempo dopo aver invaso l'Argolide ed aver vinto l'esercito acheo, guidato da Arato di Sicione, nella battaglia del Monte Liceo in Elide (227 a.C.) ed aver subito dopo perso la citt\u00e0 di Mantinea, Cleomene occup\u00f2 la roccaforte di Leuttra, nei pressi di Megalopoli e si prepar\u00f2 ad un nuovo scontro con l'esercito acheo.\nSvolgimento.\nLo scontro avvenne nell'estate 227 a.C. in Arcadia, tra la fortificazione di Leuttra e la citt\u00e0 di Megalopoli, presso una localit\u00e0 chiamata Ladocea (). Il nome della localit\u00e0 deriva da Ladoco, figlio di Echemo.\nSecondo la testimonianza di Plutarco i cavalieri megalopoliti, guidati da Lidiada, l'ex tiranno della citt\u00e0 che aveva spontaneamente rinunciato al potere in favore dell'entrata di Megalopoli nella lega, ebbero inizialmente la meglio sugli Spartani. Quando per\u00f2 questi si ritirarono, Arato ordin\u00f2 alla fanteria di rimanere in posizione mentre Lidiada guidava i cavalieri all'inseguimento dei fuggitivi. I cavalieri per\u00f2 si dispersero a causa del terreno accidentato e Lidiada fu accerchiato ed ucciso dai mercenari cretesi e tarantini del re di Sparta. Incoraggiato da questo insperato successo, Cleomene contrattacc\u00f2 e sbaragli\u00f2 gli Achei, vincendo cos\u00ec la sua seconda battaglia consecutiva.\nIl re di Sparta, dopo aver stipulato una tregua con gli Achei, rimand\u00f2 il corpo di Lidiada a Megalopoli con tutti gli onori, vestito con un manto di porpora e con una corona sul capo, in segno di grande rispetto per l'avversario, mentre ad Arato vennero mosse gravi accuse perch\u00e9 aveva abbandonato Lidiada.\nConseguenze.\nForte delle vittorie del Monte Liceo e di Ladocea, Cleomene torn\u00f2 a Sparta ed elimin\u00f2 gli efori con un attentato, ottenendo il potere assoluto, condiviso col fratello Euclida che associ\u00f2 al trono al posto di un rappresentante, come sarebbe stato da tradizione millenaria, della famiglia Euripontide.\nArato invece inizi\u00f2 a sondare il terreno per quella che sarebbe stata, tre anni dopo, la svolta definitiva della guerra cleomenea. \u00c8 infatti dopo la battaglia di Ladocea (estate del 227 a.C.) e prima della successiva battaglia di Dime (estate/autunno del 226 a.C.) che gli storici ritengono sia stata inviata dai Megalopoliti, su suggerimento di Arato, l'ambasceria presso il re di Macedonia Antigono III Dosone.\nArato infatti, vista la superiorit\u00e0 dell'esercito spartano, fece in modo che venissero inviati in Macedonia due cittadini megalopoliti, Nicofane e Cercida, con una duplice missione: una ufficiale, ovvero quella di chiedere il supporto macedone alla citt\u00e0 di Megalopoli in maniera indipendente dalla lega achea, ed una segreta, ovvero chiedere al re se era disposto ad intervenire nel conflitto al fianco della stessa lega achea, nel caso Arato l'avesse ritenuto opportuno.\nI due ambasciatori presenteranno all'assemblea della lega il risultato della loro missione ufficiale, ovvero la risposta favorevole di Antigono a sostenere Megalopoli: l'assemblea si espresse in modo favorevole ma Arato a sorpresa fece invece respingere l'offerta del re. In realt\u00e0, Arato aveva stipulato un primo accordo segreto col suo storico avversario, che avrebbe poi portato nel 224 a.C., dopo la sconfitta di Dime ed una successiva fase di stasi della guerra, all'intervento armato di Antigono al fianco della lega achea. L'alleanza col re avrebbe poi portato alla definitiva sconfitta di Cleomene a Sellasia (222 a.C.) ed alla fine della diarchia spartana, dopo un millennio di storia. Il prezzo che Arato dovette pagare fu il ritorno dei suoi storici nemici macedoni nel Peloponneso."}
{"id": "4878814", "revid": "287204", "url": "https://it.wikipedia.org/wiki?curid=4878814", "title": "Lanassa", "text": "Biografia.\nIl matrimonio con Pirro.\nPoche sono le informazioni sulla vita di Lanassa. In quanto figlia di Agatocle ella era considerata parte della famiglia reale siracusana, poich\u00e9 seguendo le usanze ellenistiche del tempo suo padre Agatocle si nomin\u00f2 primo re di Sicilia. Sua madre fu Alcea, rappresentata in una medaglia d'et\u00e0 agatoclea.\nSi narra che Agatocle diede Lanassa in sposa a Pirro, re dell'Epiro, per legare i due paesi in uno stretto rapporto di fiducia, dovuto appunto alla parentela. Potendo cos\u00ec contare su alleati potenti nell'ottica di una politica conquistatrice.\nAgatocle in quel periodo risultava impegnato in un sorta di \"costruzione diplomatica\" che gli permettesse pi\u00f9 agevolmente di valicare i confini verso est e l'Oriente. Pare infatti che il suo matrimonio con Teossena, figlia di Tolomeo I, faraone dell'Egitto ellenistico, sia avvenuto quasi in contemporanea con quello della figlia Lanassa e l'epirota Pirro.\nTale interesse verrebbe confermato dal fatto che Pirro fosse il protetto di Tolomeo.\nAgatocle diede come dote alla figlia la Corcira (odierna isola di Corf\u00f9), conquistata sottraendola a Cassandro, re di Macedonia, uno dei generali che segu\u00ec Alessandro Magno alla corte di Babilonia. Lanassa don\u00f2 l'isola a Pirro che ne diveniva sovrano in qualit\u00e0 di marito, avendo sposato la principessa siceliota intorno all'anno 296 a.C..\nMa Pirro non spos\u00f2 solo Lanassa, egli era gi\u00e0 stato sposato in prime nozze con Antigone, figlia di Tolomeo I d'Egitto, e quando mor\u00ec ebbe diverse altre mogli, tra le quali Lanassa di Siracusa e Bircenna, principessa dell'Illiria. Da queste donne ebbe diversi figli. Lanassa diede alla luce Alessandro e alcuni sostengono anche Nereide, mentre vi \u00e8 un dubbio se anche Olimpiade fosse figlia di Lanassa, poich\u00e9 ella and\u00f2 in sposa al suo fratellastro Alessandro.\nMa in caso di medesima maternit\u00e0 il legame tra i due sarebbe stato di fratello e sorella, nati dallo stesso padre e stessa madre, ecco perch\u00e9 si tende a escludere questa ipotesi e si attribuisce la maternit\u00e0 di Olimpiade ad Antigone, prima moglie di Pirro.\nLa separazione e il ritiro in Corcira.\nLanassa stanca delle tante donne delle quali Pirro si circondava, decise che non poteva pi\u00f9 tollerare la poligamia (avere pi\u00f9 mogli) del marito, quindi abbandon\u00f2 l'Epiro e si rifugi\u00f2 nell'isola di Corcira la cui terra, pur essendo passata in dote a Pirro, continuava ad essere un sicuro presidio dei siracusani che di fatto non l'avevano mai lasciata del tutto.\nI figli di Lanassa rimasero con Pirro, perch\u00e9 probabilmente legati a lui da un vincolo di sangue reale. Per cui crescendo Alessandro seguir\u00e0 il padre nelle avventure in Italia e poi in Sicilia, arrivando ad essere acclamato dai siracusani come loro futuro re in quanto nipote di Agatocle; passaggio che non si compir\u00e0 per volere dello stesso Pirro che reclamer\u00e0 per s\u00e9 la corona di Siracusa. Alessandro diverr\u00e0 invece re dell'Epiro, succedendo al padre.\nLa figlia Nereide diverr\u00e0 regina dell'Epiro e in seguito moglie di Gelone II (figlio di Ierone II, re di Sicilia) e madre di Geronimo, ultimo sovrano legittimo siracusano, colui che a soli sedici anni, consigliato male, annuller\u00e0 il trattato di pace con i romani scatenando la guerra tra Roma e Siracusa. Ma le fonti moderne tendono ad escludere la possibilit\u00e0 che Nereide fosse figlia di Pirro e Lanassa, poich\u00e9 per un fatto di anagrafe ella dovrebbe essere la figlia di Pirro II (figlio di Alessandro e Olimpiade), per cui in tal caso la Nereide regina d'Epiro e di Sicilia sarebbe la nipote di Lanassa e non la figlia.\nQuesto il futuro della prole di Lanassa, ma ella, secondo le fonti a disposizione, non vide i suoi figli crescere, perch\u00e9 lasciato l'Epiro, rifugiatasi a Corcira, la sua vita prese una diversa strada, come ci informa lo stesso Plutarco:\nIl divorzio tra Pirro e Lanassa viene storicamente fissato nell'arco di tempo che va dalla data del matrimonio (296 - 295 a.C.) ad un massimo di quattro-cinque anni dopo, dato che nel 291 - 290 a.C. Lanassa and\u00f2 in sposa a Demetrio I di Macedonia.\nIl nuovo legame con Demetrio I di Macedonia.\nPlutarco nel descrivere la nuova unione tra Lanassa e Demetrio lascia intendere esplicitamente che sia stata Lanassa a cercare Demetrio con l'intenzione di giungere a nuove nozze reali.\nMolti studiosi credono che dietro questo nuovo matrimonio vi fosse la progettazione di Agatocle.\nNon pare che Lanassa abbia divorziato da Pirro per volere di Agatocle. Sembrerebbe invece che la donna abbia agito di propria iniziativa, probabilmente spinta da orgoglio e amor proprio. Ma tutto lascia pensare che la nuova unione con Demetrio, avvenuta a pochissima distanza dal precedente matrimonio e tra l'altro cercata d'urgenza, come sottolinea Plutarco, sia frutto di Agatocle e delle sue manovre politiche, dato che in quel periodo il sovrano siceliota era nel culmine della sua espansione territoriale e necessitava di solide ambascerie, rese tali da alleanze propizie.\nQuel periodo storico fu chiamato \"et\u00e0 dei diadochi\", essi erano gli ex-generali di Alessandro Magno che alla sua morte si divisero tra loro l'immenso impero che il macedone aveva conquistato. Agatocle s'intromise nelle guerre scatenate dai diadochi, coltivando una serie di alleanze e sfidando alcuni dei diadochi pi\u00f9 noti. Demetrio succeduto a Cassandro sul trono della Macedonia, era un ottimo alleato per i piani di Agatocle e a sua volta il macedone considerava il matrimonio con Lanassa un'ottima opportunit\u00e0 per avvicinarsi all'Occidente ellenistico e contrastare cos\u00ec l'espansione dei diadochi nell'Oriente ellenistico.\nAgatocle e Demetrio, a seguito del matrimonio, firmarono un trattato di amicizia e di alleanza. Lanassa appare dunque come il tramite essenziale per questo accordo politico.\nLe fonti storiche tacciono in seguito l'evolversi dei fatti riguardanti Lanassa. Non pare abbia avuto figli da Demetrio e si sa che egli rimase suo marito almeno fino a quando Agatocle era ancora in vita, ma quando questi mor\u00ec avvelenato, si pensa da uno dei membri della sua stessa famiglia, la situazione precipit\u00f2, i piani politici con Demetrio non si poterono avviare e di Lanassa non si ha pi\u00f9 alcuna notizia storica."}
{"id": "4878822", "revid": "167900", "url": "https://it.wikipedia.org/wiki?curid=4878822", "title": "Grafo indiretto", "text": ""}
{"id": "4878832", "revid": "110157", "url": "https://it.wikipedia.org/wiki?curid=4878832", "title": "United States Basketball League 2007", "text": "La stagione USBL 2007 fu la ventiduesima della United States Basketball League. Parteciparono 7 squadre in un unico girone.\nRispetto alla stagione precedente si aggiunsero tre nuove franchigie, gli Albany Patroons e i Gary Steelheads, provenienti dalla CBA, e i Delaware Stars. I Nebraska Cranes, i Northeast Pennsylvania Breakers e i Pennsylvania ValleyDawgs si sciolsero. I Long Island PrimeTime, esclusi inizialmente dal campionato, vennero ripescati per prendere il posto dei Delaware Stars, falliti il 24 maggio 2007. Long Island eredit\u00f2 il record di Delaware e nella classifica finale compare il record cumulativo delle due franchigie. Gli Albany Patroons rinunciarono ai play-off."}
{"id": "4878835", "revid": "287204", "url": "https://it.wikipedia.org/wiki?curid=4878835", "title": "Delaware Stars", "text": "I Delaware Stars sono stati una franchigia di pallacanestro della USBL, con sede a Wilmington, Delaware, attivi nel 2007.\nDisputarono il campionato USBL del 2007, ma fallirono il 24 maggio, dopo 10 partite. La lega fece subentrare a Delaware i Long Island PrimeTime, che ereditarono il record degli Stars."}
{"id": "4878844", "revid": "256896", "url": "https://it.wikipedia.org/wiki?curid=4878844", "title": "Museo Agrigentino di San Nicola", "text": ""}
{"id": "4878847", "revid": "438678", "url": "https://it.wikipedia.org/wiki?curid=4878847", "title": "Forex trading", "text": ""}
{"id": "4878850", "revid": "76963", "url": "https://it.wikipedia.org/wiki?curid=4878850", "title": "Edward O'Connor", "text": "Nella sua carriera, iniziata nel 1911 e finita nel 1929, O'Connor prese parte a oltre novanta film usando talvolta il nome di Eddie O'Connor.\nMor\u00ec a settant'anni, il 15 maggio 1932 a New York."}
{"id": "4878856", "revid": "481666", "url": "https://it.wikipedia.org/wiki?curid=4878856", "title": "Eddie O'Connor", "text": ""}
{"id": "4878857", "revid": "339392", "url": "https://it.wikipedia.org/wiki?curid=4878857", "title": "Biblioteca Capitolare (Vercelli)", "text": ""}
{"id": "4878860", "revid": "481666", "url": "https://it.wikipedia.org/wiki?curid=4878860", "title": "Her First Performance", "text": ""}
{"id": "4878861", "revid": "256896", "url": "https://it.wikipedia.org/wiki?curid=4878861", "title": "Biblioteca Palatina", "text": ""}
{"id": "4878866", "revid": "767487", "url": "https://it.wikipedia.org/wiki?curid=4878866", "title": "The Light of Western Stars (film 1918)", "text": "The Light of Western Stars \u00e8 un film muto del 1918 diretto da Charles Swickard. La sceneggiatura di Roy Clements adatta per lo schermo il romanzo omonimo di Zane Grey pubblicato a New York nel 1914 dopo essere uscito a puntate sul \"Munsey's Magazine\" nel 1913.\nTrama.\nTotalmente brillo, Gene Stewart scommette con lo sceriffo che sposer\u00e0 la prima bella ragazza che gli apparir\u00e0 davanti. Cos\u00ec, quando vede scendere dal treno la bella Majesty, costringe padre Marcos a sposarlo per poi scoprire, inorridito, che la ragazza \u00e8 la sorella di Al Hammond, il suo boss. Confuso, Gene si scusa con Hammond mentre Majesty, divertita dalla situazione che si \u00e8 venuta a creare, lo difende davanti al fratello.\nGene si trova in Messico quando un suo nemico, tale don Carlos, rapisce Majesty che, per\u00f2, viene salvata dal cowboy. Don Carlos e i suoi uomini progettano di far giustiziare illegalmente Gene ma in extremis, quando lui \u00e8 gi\u00e0 davanti al plotone di esecuzione, arriva Majesty con un gruppo di cavalieri che lo portano in salvo. La ragazza si rende conto di amare Gene e i due iniziano felicemente la loro vita coniugale.\nProduzione.\nIl film fu prodotto dalla Harry Sherman Productions (con il nome Sherman Productions Inc.).\nVenne girato in Arizona, al Las Moras Ranch, in Messico e nel Nuovo Messico.\nDistribuzione.\nDistribuito dalla United Picture Theatres of America Inc., il film - presentato da Harry Sherman (come Harry A. Sherman) ed essere stato proiettato in anteprima a New York il 9 ottobre 1918 - usc\u00ec nelle sale cinematografiche degli Stati Uniti nel novembre di quell'anno. Usc\u00ec anche nei Paesi Bassi il 14 maggio 1920.\nNon si conoscono copie ancora esistenti della pellicola che viene considerata presumibilmente perduta."}
{"id": "4878874", "revid": "599013", "url": "https://it.wikipedia.org/wiki?curid=4878874", "title": "Augusto Maria Sisson", "text": "Carriera.\nClub.\nNato in un paese nello stato di Rio de Janeiro, a 18 si trasferisce al Gr\u00eamio, societ\u00e0 nella quale rimane fino al 1916. Il 25 agosto 1912 la societ\u00e0 umilia il Nacional de Porto Alegre, vincendo 23-0: Sisson firma 14 marcature. Passato al Flamengo, gioca pochi incontri nel biennio 1916-1917, venendo schierato con maggiore frequenza nei tre anni successivi. Nel 1920 conquista il campionato Carioca. Nel 1921, dopo aver giocato il suo ultimo incontro con i \"Meng\u00e3o\", ritorna all\"'Imortal Tricolor\", dove rimane fino al 1923 vincendo due volte il campionato Ga\u00facho.\nNazionale.\nEsordisce l'11 settembre 1920, giocando contro il Cile (1-0), partita valida per il Sudamericano."}
{"id": "4878880", "revid": "466539", "url": "https://it.wikipedia.org/wiki?curid=4878880", "title": "Wendell (calciatore 1993)", "text": "Caratteristiche tecniche.\n\u00c8 un terzino sinistro mancino dotato di un discreto bagaglio tecnico. Tra le sue principali doti difensive spicca una buona dose di esplosivit\u00e0 abbinata ad un'eccellente reattivit\u00e0, che gli permette di essere decisivo sia in fase offensiva, migliorata a sua volta da una grande velocit\u00e0, che in fase difensiva.\nCarriera.\nClub.\nHa giocato in patria nel 2011 per l'Iraty Sport Club. \u00c8 poi passato al Londrina Esporte Clube (dal 2012 al 2014) con cui ha giocato 40 partite segnando 3 gol, ed \u00e8 stato mandato anche in prestito al Paran\u00e1 Clube nel 2012 (15 presenze) e al pi\u00f9 blasonato Gr\u00eamio nel 2013-2014 (11 presenze in campionato). Nel mercato estivo 2014 \u00e8 passato al Bayer 04 Leverkusen Fu\u00dfball nel campionato tedesco. Il 19 agosto 2021 viene acquistato dal .\nNazionale.\nHa giocato con la nazionale Under-20 di calcio del Brasile ottenendo 4 presenze e con la nazionale Under-23 di calcio del Brasile con cui gioca 7 partite."}
{"id": "4878881", "revid": "1369234", "url": "https://it.wikipedia.org/wiki?curid=4878881", "title": "Ramiro (calciatore 1993)", "text": ""}
{"id": "4878882", "revid": "154639", "url": "https://it.wikipedia.org/wiki?curid=4878882", "title": "G. R. Hawting", "text": "Attualmente \u00e8 Professore Emerito di \"History of the Near and Middle East\" nella School of Oriental and African Studies (SOAS), di Londra, in cui ha completato a suo tempo la propria preparazione sotto il prof. Bernard Lewis e John Wansbrough, conseguendovi un PhD nel 1978."}
{"id": "4878884", "revid": "11959", "url": "https://it.wikipedia.org/wiki?curid=4878884", "title": "Gerald R. Hawting", "text": ""}
{"id": "4878886", "revid": "125840677", "url": "https://it.wikipedia.org/wiki?curid=4878886", "title": "Ricardo Goulart", "text": "Biografia.\n\u00c8 il fratello di Juninho ex calciatore\nCaratteristiche tecniche.\nSeconda punta, pu\u00f2 giocare anche come centrocampista offensivo e ala su entrambe le fasce.\nCarriera.\nIl 1\u00ba gennaio 2013 il Cruzeiro lo preleva dal Coimbra in cambio di 2 milioni di euro. Il 13 gennaio 2015, passa per 15 milioni di euro al Guangzhou Evergrande e firma un contratto della durata di quattro anni.\nStatistiche.\nPresenze e reti nei club.\n\"Statistiche aggiornate al 15 gennaio 2019.\""}
{"id": "4878887", "revid": "767487", "url": "https://it.wikipedia.org/wiki?curid=4878887", "title": "Battaglia di Dayr al-Jamajim", "text": "La battaglia di Dayr al-Jam\u0101jim (\"battaglia del Monastero dei Teschi\", , a causa della presenza nei pressi del luogo dello scontro di un monastero nestoriano), fu combattuta nell'Iraq centrale nel 702 tra un imponente esercito siriano omayyade, al comando di al-\u1e24ajj\u0101j ibn Y\u016bsuf, e un esercito per lo pi\u00f9 mesopotamico di seguaci di al-Ra\u1e25m\u0101n ibn al-Ash\u02bfath, che si era ribellato alla politica marcatamente anti-irachena del governatore di Kufa e del Califfato.\nInizialmente Ibn al-Ash\u02bfath tent\u00f2 a respingere al-\u1e24ajj\u0101j e d'imporre al califfo \u02bfAbd al-Malik b. Marw\u0101n una sostanziale revisione della politica anti-irachena che era caratteristica sua e della sua dinastia (timorosa dell'alidismo fortemente presente in quell'area). Le truppe di al-\u1e24ajj\u0101j e di Ibn al-Ash\u02bfath si scontrarono per diversi mesi prima di giungere alla battaglia finale di Dayr al-Jam\u0101jim nell'aprile del 701, in cui una carica di cavalleria siriana mand\u00f2 in rotta i nemici ribelli. La disfatta contrassegn\u00f2 la fine della rivolta anti-omayyade e Ibn al-Ash\u02bfath fugg\u00ec con quanto restava del suo esercito verso est, cercando rifugio e protezione nello Zabulist\u0101n (attuale Afghanistan) e lo Zunb\u012bl suo signore, mentre l'Iraq veniva occupato da una serie di guarnigioni militari siriane per meglio controllare quell'area del Califfato tanto riottosa a piegarsi al prepotente governo di Damasco.&lt;br&gt;\nSar\u00e0 solo grazie agli Abbasidi che l'Iraq pot\u00e9 concretamente risollevarsi politicamente ed economicamente, condannando a un lento declino proprio la Siria."}
{"id": "4878888", "revid": "11959", "url": "https://it.wikipedia.org/wiki?curid=4878888", "title": "Abd al-Rahman al-Ash'ath", "text": ""}
{"id": "4878890", "revid": "928766", "url": "https://it.wikipedia.org/wiki?curid=4878890", "title": "Motomondiale 2014", "text": "L'edizione 2014 del motomondiale \u00e8 la 66\u00aa dalla sua istituzione nel 1949. Le classi ammesse al campionato sono la MotoGP, che ne \u00e8 la classe regina, la Moto2 e la Moto3.\nProprio come accaduto nel 2013, anche in questa stagione sono tre piloti di nazionalit\u00e0 spagnola a laurearsi campioni del mondo, con Marc M\u00e1rquez che si conferma iridato in MotoGP, Esteve Rabat in Moto2 e \u00c1lex M\u00e1rquez in Moto3. Per la prima volta nella storia del motomondiale due fratelli (Marc e \u00c1lex M\u00e1rquez) divengono campioni del mondo nella stessa annata.\nIl contesto.\nLa principale novit\u00e0 regolamentare di questa stagione riguarda la classe MotoGP, con l'eliminazione delle motociclette CRT e l'introduzione al loro posto delle motociclette \"Open\", che sono dei prototipi che differiscono dalle altre MotoGP gi\u00e0 presenti da regolamento (definite come \"Factory\") da alcuni vantaggi regolamentari, quali: maggior capacit\u00e0 del serbatoio (con possibilit\u00e0 di avere maggior carburante in gara), possibilit\u00e0 di sviluppare il propulsore durante la stagione di corse (cosa vietata alle \"Factory\"), pneumatici pi\u00f9 morbidi e test di sviluppo liberi (mentre le \"Factory\" hanno molte limitazioni). Il solo obbligo delle moto \"Open\" \u00e8 quello di utilizzare un programma di controllo per l'elettronica fornito dall'organizzazione del motomondiale (la Dorna), mente le \"Factory\" possono utilizzarne uno sviluppato dalla casa costruttrice.\nPer quel che concerne i piloti partecipanti, solo Marc M\u00e1rquez in MotoGP difende il titolo di campione del mondo conquistato nel 2013, mentre il campione del mondo della Moto3, Maverick Vi\u00f1ales, e quello della Moto2, Pol Espargar\u00f3, hanno entrambi cambiato classe, passando il primo in Moto2 ed il secondo in MotoGP.\nLo schieramento della MotoGP vede il team ufficiale Repsol Honda (con M\u00e1rquez e Daniel Pedrosa) e quello Movistar Yamaha (con Jorge Lorenzo e Valentino Rossi) confermare gli stessi piloti della passata stagione, mentre la Ducati riconferma solamente Andrea Dovizioso, andandogli ad affiancare un nuovo compagno di squadra, il britannico Cal Crutchlow, che prende il posto che nella passata annata era stato di Nicky Hayden.\nPer quel che concerne le squadre non di diretta emanazione di una casa costruttrice (definite \"squadre private\") il team Monster Yamaha Tech 3 ingaggia Pol Espargar\u00f3 (campione del Mondo uscente della Moto2) andando a confermare invece Bradley Smith. Anche il team GO&amp;FUN Honda Gresini conferma \u00c1lvaro Bautista con una Honda RC213V-Factory, assegnando la Honda RCV1000R con specifiche Open al britannico Scott Redding (nella passata stagione secondo in graduatoria in Moto2). Il team LCR Honda mantiene in squadra per la terza stagione consecutiva il tedesco Stefan Bradl, cos\u00ec come il team Pramac Racing che continua con i piloti con cui aveva terminato la scorsa stagione, il colombiano Yonny Hern\u00e1ndez e Andrea Iannone.\nCambia invece motociclette il team Drive M7 Aspar, lasciando le ART per passare alle Honda RCV1000R (motociclette in configurazione Open), ingaggiando Nicky Hayden (che lascia il team ufficiale Ducati) ed il giapponese Hiroshi Aoyama, mentre lascia il team Aspar lo spagnolo Aleix Espargar\u00f3, miglior pilota dotato di motocicletta con specifiche CRT del 2013, per passare al team NGM Forward Racing, dove trova come compagno di squadra lo statunitense Colin Edwards.\nPer finire, altri team che schierano motociclette Open sono: il team Octo IodaRacing che conferma Danilo Petrucci passando alla ART, il team Paul Bird Motorsport che continua per la seconda stagione con Michael Laverty ed ingaggia Broc Parkes, il team Cardion AB Motoracing con la Honda assegnata a Karel Abraham ed il team Avintia Racing che conferma H\u00e9ctor Barber\u00e1, sostituendo Aoyama (passato al team Aspar) con Mike Di Meglio.\nDa segnalare in Moto3 la fondazione da parte di Valentino Rossi dello SKY Racing Team VR46 e la presenza di un nuovo marchio, la Husqvarna, che corre con le stesse motociclette usate dalla KTM (essendo il marchio svedese di propriet\u00e0 della casa austriaca).\nIl calendario.\nFonte:\nI Gran Premi anche quest'anno sono stati 18, con l'uscita dal calendario del Gran Premio degli Stati Uniti, sostituito dal Gran Premio d'Argentina, di ritorno tra le gare valide per il mondiale dopo un'assenza che durava dal 1999. Nelle prime intenzioni degli organizzatori vi era anche il ritorno tra le gare iridate del Gran Premio del Brasile, ma la prova \u00e8 stata eliminata nel calendario definitivo diffuso il 24 febbraio 2014..\nCon l'eliminazione della prova disputata a Laguna Seca che ospitava solo la gara della MotoGP, per la prima volta dal 2004 tutte e tre le classi in competizione hanno lo stesso numero di prove.\nSistema di punteggio e legenda.\n!width=5%|Pos.||width=6%| 1|| width=6%| 2|| width=6%| 3|| width=6%| 4|| width=6%| 5|| width=6%| 6|| width=6%| 7|| width=6%| 8|| width=6%| 9|| width=6%|10 ||width=6%|11|| width=6%|12 || width=6%|13 || width=6%|14 || width=6%|15 || width=6%|16 &gt;\n!width=5%|Punti\nLe classi.\nMotoGP.\nMarc M\u00e1rquez con la Honda RC213V vince il secondo titolo consecutivo in questa classe, dopo essersi gi\u00e0 affermato nel 2013. Lo spagnolo del team Repsol Honda realizza in stagione 362 punti, finendo con 67 punti di vantaggio su Valentino Rossi, che giunge secondo in classifica mondiale con 295 punti.\nM\u00e1rquez prevale nelle prime dieci gare di questa stagione, per poi interrompere la sequenza di vittorie consecutive con il quarto posto al GP della Repubblica Ceca, facendo segnare, con le tredici vittorie in questa annata, il nuovo primato assoluto di vittorie in una singola stagione nel motomondiale (il precedente primato era di Mick Doohan, quando nel 1997 vinse dodici gare). Inoltre il vincitore del titolo mondiale risulta anche il pilota con il pi\u00f9 alto numero di pole position, con tredici partenze dalla prima casella della griglia di partenza.\nSono invece due le vittorie in questo campionato per Valentino Rossi, che vince il GP di San Marino, tornando in questo modo alla vittoria ad un anno e tre mesi di distanza dalla sua ultima vittoria (ottenuta al GP d'Olanda del 2013), per poi ripetersi anche in occasione del Gran Premio d'Australia.\nFinisce terzo in campionato con 263 punti Jorge Lorenzo, compagno di Rossi nel team Movistar Yamaha; anche per lui sono due le vittorie stagionali, al Gran Premio d'Aragona ed a quello del Giappone (proprio al termine di questo GP, M\u00e1rquez ha avuto la certezza del titolo iridato).\nSolo una vittoria per il quarto classificato della classifica piloti, Daniel Pedrosa, che taglia per primo il traguardo del GP della Repubblica Ceca. Quinto ma primo dei piloti Ducati, Andrea Dovizioso, proprio il pilota italiano riporta la Desmosedici sul palco di premiazione del podio, cosa che non accadeva dal secondo posto di Rossi al Gran Premio di San Marino del 2012.\nPol Espargar\u00f3, visto il sesto posto nella classifica piloti con 136 punti, risulta il miglior pilota esordiente di questa specifica classe, mentre il miglior pilota dotato di motocicletta Open, settimo nella generale, \u00e8 stato Aleix Espargar\u00f3, con quest'ultimo che \u00e8 riuscito a far segnare anche una pole, in occasione del GP d'Olanda, ed un podio, con il secondo posto al GP d'Aragona. Da rimarcare come solo Aleix Espargar\u00f3 sia riuscito a partire in pole ed ottenere un piazzamento a podio con una motocicletta con specifiche Open (la Forward Yamaha).\nLa Honda vince il campionato riservato ai costruttori, sopravanzando di 55 punti la Yamaha; situazione analoga si \u00e8 avuta nel campionato squadre, dove il team Repsol Honda (unione dei risultati di M\u00e1rquez e Pedrosa) ha chiuso con 50 punti di vantaggio sul team Movistar Yamaha (somma dei risultati di Rossi e Lorenzo).\nMoto2.\nLa classe intermedia del motomondiale, la Moto2, viene vinta, al termine della penultima prova, dallo spagnolo Esteve Rabat con la Kalex Moto2 del team Marc VDS Racing. Passati in MotoGP sia il vincitore del 2013, Pol Espargar\u00f3, ed anche il secondo classificato, Scott Redding, Rabat (che nel 2013 concluse terzo) vince il titolo con 346 punti (nuovo primato di punti stagionali per questa classe), sopravanzando di 57 punti il compagno di squadra, Mika Kallio, attestatosi a 289 punti. Rabat risulta essere anche il pilota pi\u00f9 vincente in stagione con sette affermazioni ed anche altri sette piazzamenti a podio (per un totale di 14 posizionamenti a podio su 18 gare corse), tre sono invece le vittorie per Kallio. Quattro le vittorie di Maverick Vi\u00f1ales del team Paginas Amarillas HP 40, il pilota spagnolo, campione mondiale l'anno precedente della classe Moto3, risulta essere il miglior pilota esordiente di questa classe con 274 punti. Due vittorie stagionali e quarto posto nel mondiale con 194 punti per lo svizzero Thomas L\u00fcthi, primo pilota dotato di motocicletta Suter MMX2 (a fronte dei primi tre classificati tutti con moto Kalex), mentre il quinto classificato, Dominique Aegerter del team Technomag carXpert, ottiene in occasione del GP di Germania la prima pole position e prima vittoria della sua carriera nel motomondiale.\nLa sola gara che vede vincere un pilota dotato di motocicletta differente da Suter e Kalex \u00e8 il GP d'Olanda, corso in condizioni di pista bagnata, dove a tagliare per primo il traguardo \u00e8 stato il pilota australiano Anthony West alla guida della Speed Up SF14 del team QMMF Racing. West torna in questo modo sul gradino pi\u00f9 alto del podio a 11 anni esatti di distanza (era il 28 giugno 2003) dalla sua prima vittoria nel motomondiale, ottenuta proprio al GP d'Olanda del 2003 nella classe 250, sempre in situazione di pista bagnata.\nLa classifica costruttori vede la netta affermazione della Kalex, che vince con i suoi piloti 14 delle 18 gare in calendario, realizzando 430 dei 450 punti disponibili, con la Suter seconda con 284 punti.\nMoto3.\nA differenza di quanto avvenuto nelle altre due classi, dove il titolo piloti \u00e8 stato assegnato con anticipo rispetto alla conclusione del calendario di corse, nella classe Moto3 il titolo viene vinto da \u00c1lex M\u00e1rquez solo al termine dell'ultima gara stagionale. \u00c1lex M\u00e1rquez, fratello minore del campione del mondo della MotoGP, vince tre gare in stagione e realizza in pi\u00f9 altri sette podi, risultati che gli hanno permesso di sopravanzare di due punti il suo diretto avversario, Jack Miller. Per l'australiano Miller sono sei le vittorie in gara, con altri quattro piazzamenti a podio, che gli consentono di chiudere la stagione al secondo posto con 276 punti. Due vittorie stagionali in gara per \u00c1lex Rins, che conclude terzo in graduatoria piloti con 237 punti totali, con Efr\u00e9n V\u00e1zquez quarto con 222 punti (per lui sono due le vittorie nel 2014), quinto Romano Fenati con quattro vittorie e 176 punti e sesto Alexis Masbou con una vittoria e 164 totali.\nDa segnalare la stagione di Enea Bastianini che, con tre piazzamenti a podio in stagione, risulta il migliore dei piloti esordienti nel motomondiale con il nono posto in classifica.\nParticolare la situazione venutasi a creare nella classifica costruttori, dove KTM e Honda si sono trovate entrambe al primo posto con 384 punti totali. Il titolo iridato viene assegnato alla casa costruttrice austriaca grazie alle dieci vittorie stagionali, contro le otto ottenute dalla casa motociclistica giapponese."}
{"id": "4878893", "revid": "599013", "url": "https://it.wikipedia.org/wiki?curid=4878893", "title": "Gianni Bortoletto", "text": "Carriera.\nAllenatore.\nLa sua carriera da allenatore incomincia nel 1980, allenando la squadra Giovanissimi dell'Sant'Angelo. Nel 1983 viene chiamato dal per allenare la squadra della stessa categoria. L'anno successivo diviene allenatore della squadra Primavera.\nDopo vari anni tra la squadra di Treviso ed altre squadre dei campionati minori, nel 1997 guida il Trento Calcio alla vittoria del campionato interregionale, ottenendo la promozione in Serie C2.\nDal 1999 al 2002 \u00e8 viceallenatore di Alberto Cavasin al Lecce, nella stagione 2002-2003 segue il tecnico trevigiano alla guida della .\nNel luglio 2003 \u00e8 chiamato ad allenare la Fermana in C1, ma viene esonerato una gara prima della fine del girone di andata, pi\u00f9 per divergenze tecniche col presidente Battaglioni che non per i risultati in campo che non sono pessimi.\nDal 2005 al 2008 torna a collaborare con Cavasin al , al e al .\nNel 2009 in seguito a un contatto di Lorenzo Cresta, accetta di prendere il timone dell'Africa Sports National, squadra ivoriana. In Costa d'Avorio vince due coppe nazionali e partecipa per due anni di fila alla Champions League Africana.\nSegue una breve parentesi in Serie D alla Sacilese, dove viene esonerato dopo soli quattro mesi nel novembre del 2011. Occupa poi ruoli da osservatore per Hellas Verona e .\nNel 2012 si trasferisce in Tunisia ed assume il ruolo di direttore tecnico del Club Sportif Sfaxien. A Sfax vince il campionato tunisino, la coppa Nazionale ed arriva in finale della Coppa d'Africa.\nL'8 dicembre 2013 firma con la squadra Tianjin Songjiang di China League One dove ricopre il ruolo di direttore tecnico accompagnato dal suo ex giocatore Yuri Pellegrini.\nPrima dell'inizio del campionato di China League One 2014 assume il ruolo di allenatore della squadra arrivando settimo. L'anno seguente, 2015 va in Ghana per osservare un torneo e qui conosce i dirigenti del Dreams Team che in quell'anno conquistano, per la prima volta la serie A e nel 2016 chiamano Bortoletto ad allenare la squadra ed arriva un nono posto finale dopo essere stati per molto tempo nelle prime tre posizioni. Viene richiamato a Sfax a fine settembre del 2016 dove per\u00f2, da subito ci sono divergenze con il Presidente e cos\u00ec dopo due mesi esatti di lavoro e con la squadra prima in classifica, da le dimissioni."}
{"id": "4878898", "revid": "1573940", "url": "https://it.wikipedia.org/wiki?curid=4878898", "title": "Cyclosa mavaca", "text": "Cyclosa mavaca \u00e8 un ragno appartenente alla famiglia Araneidae.\nEtimologia.\nIl nome della specie deriva dal fiume venezuelano R\u00edo Mavaca, nel cui territorio sono stati rinvenuti i primi esemplari\nCaratteristiche.\nL'olotipo femminile ha dimensioni: cefalotorace lungo 1,4mm, largo 0,9mm; opistosoma lungo 3,6mm.\nDistribuzione.\nLa specie \u00e8 stata reperita nel Venezuela meridionale: nei pressi della base di \"Alto Mavaca\", lungo il R\u00edo Mavaca, nello stato di Amazonas.\nAltri esemplari sono stati rinvenuti in Colombia: ad Araracuara, nel dipartimento di Amazonas.\nTassonomia.\nAl 2013 non sono note sottospecie e dal 1999 non sono stati esaminati nuovi esemplari."}
{"id": "4878901", "revid": "767487", "url": "https://it.wikipedia.org/wiki?curid=4878901", "title": "The Test of Donald Norton", "text": "The Test of Donald Norton \u00e8 un film muto del 1926 diretto da B. Reeves Eason. La sceneggiatura si basa sul romanzo omonimo di Robert E. Pickerton pubblicato nel 1924.\nProduzione.\nIl film fu prodotto dalla Chadwick Pictures Corporation, una piccola compagnia di produzione e distribuzione attiva dal 1924 al 1933.\nDistribuzione.\nDistribuito dalla Chadwick Pictures Corporation, il film usc\u00ec nelle sale cinematografiche USA il 1\u00ba marzo 1926.\nEsistono ancora copie della pellicola in 16\u00a0mm e in 8\u00a0mm. Il film \u00e8 stato commercializzato in DVD dalla Grapevine Video."}
{"id": "4878905", "revid": "1573940", "url": "https://it.wikipedia.org/wiki?curid=4878905", "title": "Cyclosa mocoa", "text": "Cyclosa mocoa \u00e8 un ragno appartenente alla famiglia Araneidae.\nEtimologia.\nIl nome della specie deriva dalla citt\u00e0 di Mocoa, nel cui territorio sono stati rinvenuti i primi esemplari\nCaratteristiche.\nL'olotipo femminile ha dimensioni: cefalotorace lungo 1,5mm, largo 1mm; opistosoma lungo 3,8mm.\nDistribuzione.\nLa specie \u00e8 stata reperita nella Colombia meridionale: nel circondario del comune di Mocoa, capoluogo del dipartimento di Putumayo.\nTassonomia.\nAl 2013 non sono note sottospecie e dal 1999 non sono stati esaminati nuovi esemplari."}
{"id": "4878909", "revid": "1573940", "url": "https://it.wikipedia.org/wiki?curid=4878909", "title": "Cyclosa monteverde", "text": "Cyclosa monteverde \u00e8 un ragno appartenente alla famiglia Araneidae.\nEtimologia.\nIl nome della specie deriva dalla \"Riserva Naturale Monteverde\", nel cui territorio sono stati rinvenuti i primi esemplari\nCaratteristiche.\nL'olotipo femminile ha dimensioni: cefalotorace lungo 1,6mm, largo 1,2mm; opistosoma lungo 3,6mm.\nDistribuzione.\nLa specie \u00e8 stata reperita nella Costa Rica settentrionale: nella \"Riserva naturale Monteverde\", appartenente al distretto di Monteverde, nella provincia di Puntarenas, ai confini con la provincia di Guanacaste.\nEsemplari maschili e femminili sono stati rinvenuti anche a Cerro Punta, monte di Panama.\nTassonomia.\nAl 2013 non sono note sottospecie e dal 1999 non sono stati esaminati nuovi esemplari."}
{"id": "4878911", "revid": "6923", "url": "https://it.wikipedia.org/wiki?curid=4878911", "title": "Unione Sportiva Arezzo 1982-1983", "text": "Questa pagina raccoglie le informazioni riguardanti l'Unione Sportiva Arezzo nelle competizioni ufficiali della stagione 1982-1983."}
{"id": "4878913", "revid": "729019", "url": "https://it.wikipedia.org/wiki?curid=4878913", "title": "Lionbridge", "text": "Lionbridge Technologies, Inc. \u00e8 una societ\u00e0 americana che opera nel campo della traduzione, della localizzazione, del web marketing, del content management e del testing. La sede principale \u00e8 a Waltham (Massachusetts). \u00c8 presente un ufficio anche a Roma.\nLavoro da casa per conto di Google.\nIn Italia, Lionbridge \u00e8 nota soprattutto per essere una delle aziende che si occupano di sperimentazione in \"crowdsourcing\", la quale \u00e8 svolta da \"quality rater\" residenti appunto nella penisola."}
{"id": "4878916", "revid": "767487", "url": "https://it.wikipedia.org/wiki?curid=4878916", "title": "The House of Intrigue", "text": "The House of Intrigue \u00e8 un film muto del 1919 diretto da Lloyd Ingraham.\nTrama.\ntrama in inglese su AFI\nProduzione.\nIl film fu prodotto dalla Haworth Pictures Corporation, una piccola compagnia attiva solo dal 1918 al 1922.\nDistribuzione.\nDistribuito dalla Robertson-Cole Distributing Corporation e dalla Exhibitors Mutual Distributing Company, il film usc\u00ec nelle sale cinematografiche statunitensi il 21 settembre 1919."}
{"id": "4878922", "revid": "481666", "url": "https://it.wikipedia.org/wiki?curid=4878922", "title": "Virginia Boardman", "text": ""}
{"id": "4878925", "revid": "1573940", "url": "https://it.wikipedia.org/wiki?curid=4878925", "title": "Cyclosa morretes", "text": "Cyclosa morretes \u00e8 un ragno appartenente alla famiglia Araneidae.\nEtimologia.\nIl nome della specie deriva dal comune brasiliano di \"Morretes\", nel cui territorio sono stati rinvenuti i primi esemplari\nCaratteristiche.\nL'olotipo femminile ha dimensioni: cefalotorace lungo 2,0mm, largo 1,4mm; opistosoma lungo 5,2mm.\nDistribuzione.\nLa specie \u00e8 stata reperita nel Brasile meridionale: nel comune di Morretes, appartenente allo stato di Paran\u00e1.\nTassonomia.\nAl 2013 non sono note sottospecie e dal 1999 non sono stati esaminati nuovi esemplari."}
{"id": "4878929", "revid": "481666", "url": "https://it.wikipedia.org/wiki?curid=4878929", "title": "Essanay Corporation", "text": ""}
{"id": "4878935", "revid": "164044", "url": "https://it.wikipedia.org/wiki?curid=4878935", "title": "Buriram PEA Football Club", "text": ""}
{"id": "4878936", "revid": "767487", "url": "https://it.wikipedia.org/wiki?curid=4878936", "title": "A Blind Bargain", "text": "A Blind Bargain (o The Octave of Claudius) \u00e8 un film muto del 1922 diretto da Wallace Worsley. La sceneggiatura si basa sul romanzo \"The Octave of Claudius\" di Barry Pain pubblicato a Londra nel 1897.\nLa pellicola, in cui compare Wallace Beery senza essere accreditato in un cameo come un uomo scimmia, \u00e8 considerato perduto.\nTrama.\nRobert Sandell, uno scrittore povero in canna, accetta di sottoporsi agli esperimenti del dottor Lamb senza rendersi conto del pericolo che corre. Legato al tavolo operatorio dove Lamb lo vuole sottoporre a un'operazione che dovr\u00e0 provare la teoria dell'evoluzione riducendo il suo paziente in una scimmia, Robert viene salvato in extremis da un gobbo, una delle precedenti vittime di Lamb, che fa uscire dalla gabbia un uomo scimmia - altro esperimento fallito di Lamb - che si vendicher\u00e0 uccidendo lo scienziato pazzo.\nProduzione.\nIl film fu prodotto dalla Goldwyn Pictures Corporation.\nDistribuzione.\nIl copyright del film, richiesto dalla Goldwyn Pictures, fu registrato il 21 novembre 1922 con il numero LP18423.\nDistribuito dalla Goldwyn Distributing Company, il film usc\u00ec nelle sale cinematografiche statunitensi il 3 dicembre 1922.\nNon si conoscono copie ancora esistenti della pellicola che viene considerata presumibilmente perduta"}
{"id": "4878938", "revid": "1776051", "url": "https://it.wikipedia.org/wiki?curid=4878938", "title": "Cloud Factory", "text": "Cloud Factory' \u00e8 il secondo singolo estratto dall'album \"Pariah's Child\" e sedicesimo del gruppo musicale finlandese Sonata Arctica, pubblicato dalla Nuclear Blast il 28 febbraio 2014."}
{"id": "4878939", "revid": "1573940", "url": "https://it.wikipedia.org/wiki?curid=4878939", "title": "Cyclosa nevada", "text": "Cyclosa nevada \u00e8 un ragno appartenente alla famiglia Araneidae.\nEtimologia.\nIl nome della specie deriva dall'altopiano colombiano della \"Sierra Nevada de Santa Marta\", nel cui territorio sono stati rinvenuti i primi esemplari\nCaratteristiche.\nL'olotipo femminile ha dimensioni: cefalotorace lungo 1,3mm, largo 1,0mm; opistosoma lungo 4,5mm.\nDistribuzione.\nLa specie \u00e8 stata reperita nella Colombia settentrionale: a \"San Lorenzo\", localit\u00e0 della Sierra Nevada de Santa Marta, appartenente al dipartimento di Magdalena.\nTassonomia.\nAl 2013 non sono note sottospecie e dal 1999 non sono stati esaminati nuovi esemplari."}
{"id": "4878941", "revid": "1543377", "url": "https://it.wikipedia.org/wiki?curid=4878941", "title": "Dubai Tour", "text": "Il Dubai Tour (in italiano \"Giro di Dubai\") \u00e8 stata una corsa a tappe maschile di ciclismo su strada disputata per la prima volta nel febbraio del 2014 nell'emirato arabo di Dubai. \u00c8 inserita nell'UCI Asia Tour.\nNel 2015, per la seconda edizione della corsa la categoria \u00e8 passata da 2.1 a 2.HC, permettendo che pi\u00f9 squadre UCI World Tour possano competere.\nNel 2019, la corsa si fonder\u00e0 con l'Abu Dhabi Tour per formare una nuova corsa ciclistica denominata UAE Tour\nOrganizzatori.\nLa gara \u00e8 organizzata dal Dubai Sports Council in collaborazione con RCS Sport, e si \u00e8 tenuta per la prima volta tra il 5 e l'8 febbraio 2014.\nClassifiche.\nDurante la gara, il leader della classifica generale indossa una maglia blu, il leader della classifica a punti \u00e8 denotato da una maglia rossa e miglior giovane dal bianco. La gara non assegna una maglia per gli scalatori.\nPercorso.\nLa corsa \u00e8 costituita da quattro tappe, solitamente prevalentemente pianeggiante, con alcune parti collinari. Dall'edizione del 2017 \u00e8 stata inserita anche una quinta tappa.\nAlbo d'oro.\n\"Aggiornato all'edizione 2018.\""}
{"id": "4878942", "revid": "599013", "url": "https://it.wikipedia.org/wiki?curid=4878942", "title": "Aitor Aguirre", "text": "Carriera.\nClub.\nAguirre inizi\u00f2 la carriera al Sestao Sport Club, passando dopo due stagioni al C\u00f3rdoba. Nel 1970-1971 vest\u00ec la maglia del Siviglia, e dopo una breve parentesi al Langreo approd\u00f2 al Burgos, in Primera Divisi\u00f3n.\nDal 1972 al 1977 si leg\u00f2 al Racing di Santander, con cui collezion\u00f2 172 presenze e 62 reti in campionato (con 3 stagioni in massima serie e 2 in Segunda Divisi\u00f3n). Proprio nel periodo di militanza nel Racing, Aguirre si rese protagonista di un gesto eclatante, negli anni del franchismo. Insieme con il compagno di squadra Sergio Manzanera (non basco come lui ma valenzano), il 28 settembre 1975 scese in campo durante una partita con un nastro nero al braccio in segno di lutto, come forma di protesta nei confronti della fucilazione di cinque militanti anarchici baschi da parte del regime di Franco. La loro scelta un ampio effetto politico: i due vennero minacciati di morte da frange di estrema destra; oltre a questo, subirono una multa di 300.000 pesetas ciascuno per aver minacciato l'ordine pubblico.\nAguirre lasci\u00f2 il Racing nel 1977, trasferendosi nella propria regione d'origine, all'Athletic Club. A Bilbao mise a segno 9 reti in 27 partite in Primera Divisi\u00f3n, dal 1977 al 1979. Prosegu\u00ec la carriera al Recreativo Huelva, chiudendo al Sestao nel 1984.\nSelezione dei Paesi Baschi.\nAguirre venne convocato dalla Selezione di calcio dei Paesi Baschi, in occasione di un'amichevole contro l' nel 1978.\nDopo il ritiro.\nRitiratosi nel 1984, Aguirre ha intrapreso l'attivit\u00e0 imprenditoriale nel campo della ristorazione. \u00c8 il proprietario di un ristorante a Getxo, nei Paesi Baschi."}
{"id": "4878943", "revid": "287204", "url": "https://it.wikipedia.org/wiki?curid=4878943", "title": "Ivan Aleksandrovi\u010d Nabokov", "text": "Biografia.\nNabokov discendeva da una nobile famiglia stabilitasi nel governatorato di Novgorod, dove il padre, il generale Aleksander Ivanovi\u010d Nabokov, era proprietario terriero. Nel 1806, dopo aver lasciato il Corpo dei paggi, si arruol\u00f2 nel reggimento Sem\u00ebnovskij della guardia imperiale come tenente, e partecip\u00f2 alle campagne all'estero dell'impero russo contro Napoleone Bonaparte. Per il valore militare mostrato nella battaglia di Friedland gli fu conferita la spada d'oro con la scritta \"per il coraggio\", ed ottenne il grado di capitano.\nPartecip\u00f2 alla battaglia di Borodino (per la quale ricevette l'Ordine di Sant'Anna di 2\u00ba grado), a quella di L\u00fctzen (Ordine di San Vladimiro di 3\u00ba grado), di Bautzen, di Kulm, di Lipsia e ad altri scontri.\nIl 15 settembre 1814 fu promosso maggior generale per il coraggio mostrato nella battaglia di Kulm, ed il 28 settembre divenne capo del reggimento di fanteria Sevsky. Con questo reggimento partecip\u00f2 alle battaglie di Bar-sur-Aube, Laon, Craonne e Arcis-sur-Aube, ed in quest'ultima fu ferito alla testa. Per quanto fatto nella battaglia di Arcis-sur-Aube ricevette l'Ordine di Sant'Anna di 1\u00ba grado.\nTra il 1816 ed il 1848 Nabokov comand\u00f2 varie unit\u00e0 militari. Fu tenente generale dal 22 settembre 1828 ed aiutante generale dal 1\u00ba febbraio 1844.\nDopo le dimissioni del 20 dicembre 1848 fu nominato membro del consiglio militare. Nello stesso periodo amministr\u00f2 l'ospedale \u010cesma e comand\u00f2 la fortezza di Pietro e Paolo.\nIvan Nabokov mor\u00ec il 21 aprile 1852 a San Pietroburgo, e fu sepolto all'interno della fortezza, nei pressi della cattedrale dei Santi Pietro e Paolo. Suo fratello Nikolaj fu un antenato del romanziere Vladimir Vladimirovi\u010d Nabokov."}
{"id": "4878944", "revid": "287204", "url": "https://it.wikipedia.org/wiki?curid=4878944", "title": "Ivan Aleksandrovic Nabokov", "text": ""}
{"id": "4878945", "revid": "19933", "url": "https://it.wikipedia.org/wiki?curid=4878945", "title": "Ivan Nabokov", "text": ""}
{"id": "4878952", "revid": "1776051", "url": "https://it.wikipedia.org/wiki?curid=4878952", "title": "Timeo (nome)", "text": "Origine e diffusione.\nDeriva dal nome greco \u03a4\u03b9\u03bc\u03b1\u03b9\u03bf\u03c2 (\"Timaios\"); \u00e8 basato sul verbo \u03c4\u03b9\u03bc\u03ac\u03c9 (\"timao\", \"onorare\", da cui anche Timoteo, Timone e Timoleone), quindi pu\u00f2 essere interpretato come \"onorabile\" o come \"onore\"; un personaggio cos\u00ec chiamato \u00e8 protagonista di uno dei dialoghi di Platone.\nIl nome viene citato brevemente anche nel Vangelo di Marco (), dove Timeo \u00e8 il nome del padre di Bartimeo (e di fatto, il nome \"Bartimeo\" potrebbe essere un patronimico di Timeo). Si noti anche che la forma femminile del nome in italiano, Timea, \u00e8 facilmente confondibile con un nome ungherese di diversa origine, \"T\u00edmea\".\nOnomastico.\nNessun santo porta questo nome, che quindi \u00e8 adespota: l'onomastico pu\u00f2 essere festeggiato il 1\u00ba novembre, ad Ognissanti."}
{"id": "4878956", "revid": "1573940", "url": "https://it.wikipedia.org/wiki?curid=4878956", "title": "Cyclosa ojeda", "text": "Cyclosa ojeda \u00e8 un ragno appartenente alla famiglia Araneidae.\nEtimologia.\nIl nome della specie \u00e8 in onore di Alonso de Ojeda scopritore dell'isola di Cura\u00e7ao, luogo di rinvenimento degli esemplari\nCaratteristiche.\nL'olotipo femminile ha dimensioni: cefalotorace lungo 2,8mm, largo 2,2mm; opistosoma lungo 4,9mm.\nDistribuzione.\nLa specie \u00e8 stata reperita nell'isola di Cura\u00e7ao: amministrativamente appartiene al Regno dei Paesi Bassi; geograficamente \u00e8 parte del gruppo delle Isole Sottovento in America Meridionale.\nTassonomia.\nAl 2013 non sono note sottospecie e dal 1999 non sono stati esaminati nuovi esemplari."}
{"id": "4878961", "revid": "599013", "url": "https://it.wikipedia.org/wiki?curid=4878961", "title": "The Third Alarm", "text": ""}
{"id": "4878966", "revid": "1573940", "url": "https://it.wikipedia.org/wiki?curid=4878966", "title": "Halichoeres signifer", "text": "Halichoeres signifer \u00e8 un pesce di acqua salata appartenente alla famiglia Labridae.\nDistribuzione e habitat.\nProviene dalle barriere coralline dell'ovest dell'oceano Indiano, in particolare lungo le coste dell'Oman. Vive sia nelle zone con fondali sabbiosi che in quelle ricche di rocce, tra i 7 e i 12 m di profondit\u00e0.\nDescrizione.\nPresenta un corpo allungato, leggermente compresso ai lati e con la testa dal profilo appena appuntito. La lunghezza massima registrata \u00e8 di 8,2 cm. La colorazione non \u00e8 particolarmente diversa tra esemplari maschili e femminili; il dorso \u00e8 sempre tendente al marrone chiaro, mentre il ventre \u00e8 pallido, bianco nelle femmine. Nei maschi adulti possono per\u00f2 essere presenti delle sfumature bluastre e rossastre sul dorso e sulle pinne, che diventano delle striature sulla testa. Le femmine presentano una macchia nera sul peduncolo caudale.\nLe pinne sono leggermente sfumate di blu violaceo e rosso nei maschi, mentre sono trasparenti nelle femmine. La pinna dorsale, bassa e lunga, presenta nei maschi una macchia gialla e nera all'inizio. La pinna anale \u00e8 bassa, non particolarmente lunga. La pinna caudale ha il margine dritto, talvolta appena arrotondato.\nBiologia.\nComportamento.\nNuota in piccoli gruppi composti soprattutto da femmine, talvolta anche 10, e un maschio.\nRiproduzione.\n\u00c8 oviparo e la fecondazione \u00e8 esterna. Non ci sono cure nei confronti delle uova.\nConservazione.\nQuesta specie viene classificata come \"dati insufficienti\" (DD) dalla lista rossa IUCN perch\u00e9 non sembra essere minacciata da particolari pericoli ma \u00e8 una specie costiera e la sua biologia \u00e8 quasi sconosciuta. Il suo areale, inoltre, non \u00e8 particolarmente esteso."}
{"id": "4878967", "revid": "729019", "url": "https://it.wikipedia.org/wiki?curid=4878967", "title": "Hendrik George de Perponcher Sedlnitsky", "text": "Biografia.\nOrigini.\nPerponcher era figlio di Cornelis, barone de Perponcher Sedlnitsky, discendente da un'antica famiglia di ugonotti olandesi e di un'antica famiglia nobile ceca fuggita dalla Boemia dopo la battaglia della Montagna Bianca del 1621. Il padre Cornelis era giudice della \"Hof van Holland\" (l'alta corte della provincia d'Olanda). La madre era la \"Jonkvrouwe\" Johanna Maria van Tuyll van Serooskerke. Nonostante la famiglia non abbia fatto parte della nobilt\u00e0 olandese durante la Repubblica delle Sette Province Unite, aveva ottenuto numerosi \"Heerlijkheden\", come molti \"regenten\", che gli conferirono \"de facto\" uno \"status\" aristocratico. Quando re Guglielmo I dei Paesi Bassi riorganizz\u00f2 ed estese la nobilt\u00e0 olandese nel 1815, la famiglia De Perponcher Sedlnitsky vi fu inserita con il titolo di barone. Lo stesso Perponcher fu elevato al rango di conte ereditario dal re nel 1825.\nPerponcher spos\u00f2 la contessa Adelaide Van Reede il 2 ottobre 1816, da lei ebbe tre figli e una figlia. I tre figli entrarono tutti al servizio del governo prussiano ottenendo un alto grado.\nInizio della carriera.\nPerponcher si arruol\u00f2 nell'esercito della Repubblica delle Sette Province Unite come cadetto in un reggimento di dragoni nel 1788. Fu promosso capitano nel 1792 ed aiutante di campo del principe Guglielmo Giorgio Federico di Orange-Nassau, giovane figlio dello \"statolder\" Guglielmo V di Orange-Nassau. Con lui partecip\u00f2 alle campagne della guerra della quinta coalizione (salv\u00f2 la vita del principe nella battaglia di Werwick del 13 settembre 1793) finch\u00e9 la Repubblica non fu sconfitta dall'esercito rivoluzionario francese e non fu proclamata nel 1795 la repubblica Batava. In seguito Perponcher pass\u00f2 all'esercito austriaco, nel quale il principe Frederik divenne generale. Fu ferito durante l'assedio di Kehl.\nQuando il principe Frederik mor\u00ec il 6 gennaio 1799 a Padova, durante la campagna austriaca in Italia, Perponcher pass\u00f2 al servizio dei britannici. Ottenne il comando di un reggimento di Cacciatori al soldo dei britannici col grado di maggiore. Questo reggimento fu mandato in Egitto a combattere i francesi nella campagna d'Egitto del 1800-1801. Fu ferito nel corso della battaglia di Alessandria. Nel 1804 fu trasferito come maggiore al reggimento di Dillon, che poco dopo comand\u00f2 divenendo tenente colonnello della guarnigione di Malta.\nNel 1808 fu messo al comando della Legione Lusitana come colonnello nel corso della guerra d'indipendenza spagnola. Non partecip\u00f2 a nessuno scontro, venendo richiamato in Inghilterra per diventare capo di stato maggiore della divisione leggera del conte di Rosslyn durante la spedizione di Walcheren del 1809, nella quale combatt\u00e9 i compatrioti olandesi ora alleati del Regno d'Olanda. Dopo il termine della spedizione diede le dimissioni sotto la minaccia di vedersi cancellati i propri possedimenti in Olanda da Napoleone Bonaparte, il quale aveva annesso la Repubblica Batava nel 1810 e non sopportava che i suoi sudditi parteggiassero per il nemico.\nNonostante si sia ritrovato senza incarichi ufficiali, fu molto attivo nei circoli orangisti negli anni seguenti, il che spiega perch\u00e9 fu scelto come emissario del triumvirato Van Hogendorp (che prese il potere nei Paesi Bassi nell'ottobre del 1813) presso il principe Guglielmo per invitarlo a diventare principe sovrano dei Paesi Bassi. Il principe lo promosse subito a maggior generale e lo incaric\u00f2 di guidare il neonato esercito dei Paesi Bassi. Condusse la campagna contro i francesi in ritirata ed assedi\u00f2 le fortezze di Gorinchem, Bergen op Zoom e Anversa tra la fine del 1813 e l'inizio del 1814. Dopo la firma della prima pace di Parigi del 1814 fu nominato per la prima volta ministro plenipotenziario dei Paesi Bassi presso la corte prussiana di Berlino.\nCento giorni.\nPerponcher fu richiamato da Berlino quando Napoleone fugg\u00ec dall'isola d'Elba nel marzo del 1815. Fu messo a capo della 2\u00aa divisione olandese col grado di tenente generale. Questa divisione era in parte (la seconda brigata sotto il maggior generale Saxe-Weimar) acquartierata a Quatre-Bras e in parte (la prima brigata sotto il maggior generale Van Bylandt) a Nivelles, la fatidica notte del 15 giugno 1815. Quando Saxe-Weimar ricevette dal duca di Wellington l'ordine di evacuare l'incrocio strategico di Quatre Bras, avvert\u00ec Perponcher perch\u00e9 credeva non fosse la scelta giusta e Perponcher discusse il problema col maggior generale Jean Victor de Constant Rebecque, capo di stato maggiore dell'esercito dei Paesi Bassi. Insieme decisero di non rispettare l'ordine di Wellington e lo stesso Perponcher mand\u00f2 l'altra sua brigata a prendere posizione a Quatre Bras. Le due brigate (anche se decisamente inferiori di numero) riuscirono a resistere all'assalto dell'ala sinistra francese guidata dal maresciallo Michel Ney, abbastanza a lungo il giorno seguente da permettere a Wellington di portare i rinforzi britannici. Gli alleati sconfissero i francesi nella battaglia di Quatre Bras il 16 giugno. Il giorno seguente l'esercito anglo-olandese comp\u00ec una ritirata strategica nei dintorni di Waterloo.\nQui Wellington decise di dividere la divisione di Perponcher (lasciandolo comunque a capo). La brigata di Saxe-Weimar fu spostata sull'estrema sinistra dell'esercito alleato, mentre quella di Bylandt fu posta tra le brigate britanniche di Pack e Kempt. Il posizionamento della brigata di Bylandt all'inizio della battaglia di Waterloo \u00e8 controverso, dato che molti storici la pongono erroneamente in una posizione esposta. Altri dicono che fu di Perponcher l'ordine di spostare la brigata in posizione pi\u00f9 sicura, prima che il bombardamento francese cominciasse attorno a mezzogiorno del 18 giugno. Apparentemente Perponcher esegu\u00ec solo un ordine di Wellington comunicatogli dal principe d'Orange.\nEntrambe le brigate si comportarono bene (nonostante alcuni storici britannici abbiano criticato la condotta della brigata di Bylandt, anche se le numerose perdite sembrerebbero dimostrare il contrario). Perponcher era in mezzo a questa brigata, e guid\u00f2 i battaglioni della brigata di Bylandt dopo che quest'ultimo fu obbligato a rinunciare al comando, conducendoli al contrattacco. Fu nominato Cavaliere Commendatore dell'Ordine Militare di Guglielmo il 18 luglio 1815.\nCarriera diplomatica.\nDopo la battaglia di Waterloo Perponcher fu nominato di nuovo inviato olandese presso la corte prussiana di Berlino. Rimase in carica fino al 1842. Quando si ritir\u00f2 fu promosso generale. Apparentemente i molti anni trascorsi a Berlino influirono sui tre figli (nati nel 1819, 1821 e 1827). Entrarono tutti al servizio diplomatico o militare prussiano, ottenendo gradi elevati. Uno di loro fu ciambellano dell'imperatore Guglielmo I).\nPerponcher mor\u00ec a Dresda nel 1856.\nDiscendenza.\nPerponcher ebbe dalla moglie, Guglielmina Adelaide, contessa di Rede (1792 \u2013 1861):"}
{"id": "4878968", "revid": "767487", "url": "https://it.wikipedia.org/wiki?curid=4878968", "title": "Tre salti in avanti", "text": "Tre salti in avanti (\"Three Jumps Ahead\") \u00e8 un film muto del 1923 scritto e diretto da John Ford che si firm\u00f2 con il nome Jack Ford.\nTrama.\nSteve McLean e lo zio vengono catturati dai banditi e portati nel loro nascondiglio dove incontrano John Darrell, un uomo tenuto prigioniero dai fuorilegge gi\u00e0 da due anni. Darrell riesce a fuggire e il capo della banda promette di liberare i McLean se Steve riporter\u00e0 indietro il prigioniero. Seguendo l'uomo, Steve incontra e si innamora di Ann. Quando poi riporta Darrell dai banditi, scopre che Ann \u00e8 sua figlia e, allora, progetta di andare a liberarlo.\nProduzione.\nIl film fu prodotto dalla Fox Film Corporation con il titolo di lavorazione \"The Hostage\".\nVenne girato in California, a Newhall e a Santa Clarita.\nDistribuzione.\nDistribuito dalla Fox Film Corporation, il film - presentato da William Fox - usc\u00ec nelle sale cinematografiche USA il 25 marzo 1923.\nLa pellicola viene considerata presumibilmente perduta."}
{"id": "4878972", "revid": "228587", "url": "https://it.wikipedia.org/wiki?curid=4878972", "title": "Chiesa di San Giacomo (Matera)", "text": "La chiesa di San Giacomo \u00e8 una chiesa rupestre, oggi profanata, situata dietro l'antica Porta Empia a Matera.\nDescrizione.\nLa chiesa, da cui prende il nome l'intera contrada, \u00e8 ormai completamente distrutta. Era a pianta rettangolare con soffitto leggermente arcuato. Tre nicchie ornavano le pareti laterali e quelle di fondo. Sul soffitto vi erano poche tracce di una croce scolpita. La zona terminale della parete sinistra conteneva una nicchia con una cisterna sottostante. Nel corso del tempo sono state create nuove strutture come una cucina in muratura e una stalla con la mangiatoia che hanno trasformato gli elementi architettonici dell'antico luogo di culto."}
{"id": "4878986", "revid": "104458", "url": "https://it.wikipedia.org/wiki?curid=4878986", "title": "Matteo De Vettori", "text": "Biografia.\nOriginario di Rovereto e attivo in gare FIS dal dicembre del 2008, De Vettori ha esordito in Coppa Europa il 23 febbraio 2011 a Sarentino in discesa libera, giungendo 89\u00ba. Nel 2014 ha partecipato ai Mondiali juniores di Jasn\u00e1 aggiudicandosi la medaglia d'oro nella supercombinata e quella di bronzo nel supergigante.\nHa esordito in Coppa del Mondo il 22 febbraio 2015 a Saalbach-Hinterglemm in supergigante (42\u00ba); il 26 gennaio 2017 ha colto a M\u00e9ribel in discesa libera il suo unico podio in Coppa Europa (3\u00ba) e il 26 febbraio successivo ha preso per la settima e ultima volta il via in Coppa del Mondo, a Kvitfjell in supergigante, ottenendo il suo miglior piazzamento nel circuito (38\u00ba). La sua ultima gara in carriera \u00e8 stata la discesa libera dei Campionati britannici 2019, disputata il 1\u00ba aprile a Tignes e chiusa da De Vettori al 9\u00ba posto; non ha preso parte a rassegne olimpiche o iridate."}
{"id": "4878987", "revid": "767487", "url": "https://it.wikipedia.org/wiki?curid=4878987", "title": "Backwards Chimney", "text": "Backwards Chimney \u00e8 il settantatreesimo album in studio del chitarrista statunitense Buckethead, pubblicato il 17 gennaio 2014 dalla Hatboxghost Music.\nIl disco.\nQuarantaduesimo disco appartenente alla serie \"Buckethead Pikes\", \"Backwards Chimney\" \u00e8 stato pubblicato inizialmente senza titolo e distribuito in edizione limitata a partire dal 17 gennaio 2014, data in cui \u00e8 stato pubblicato \"The Coats of Claude\".\nIl 26 febbraio dello stesso anno, l'album \u00e8 stato ufficialmente pubblicato per il download digitale."}
{"id": "4878994", "revid": "1573940", "url": "https://it.wikipedia.org/wiki?curid=4878994", "title": "Cripta del Cappuccino Vecchio", "text": "La cripta del Cappuccino Vecchio, detta anche dell'\"Abbondanza Vecchia\", sorge a destra del complesso rupestre della Madonna dell'Abbondanza."}
{"id": "4878998", "revid": "47767", "url": "https://it.wikipedia.org/wiki?curid=4878998", "title": "Kendall (nome)", "text": "Origine e diffusione.\nKendall e Kendal riprendono due omonimi cognomi inglesi, derivante a loro volta dal nome della citt\u00e0 di Kendal, nel Westmorland; il toponimo ha origine inglese antica, e significa \"valle sul fiume Kent\".\nOnomastico.\nIl nome \u00e8 adespota, cio\u00e8 non \u00e8 portato da alcun santo. L'onomastico quindi si festeggia il giorno di Ognissanti, che \u00e8 il 1\u00ba novembre."}
{"id": "4879003", "revid": "380453", "url": "https://it.wikipedia.org/wiki?curid=4879003", "title": "Robursport Volley Pesaro 2004-2005", "text": "Questa voce raccoglie le informazioni riguardanti il Robursport Volley Pesaro nelle competizioni ufficiali della stagione 2004-2005.\nStagione.\nLa stagione 2004-05 \u00e8 per il Robursport Volley Pesaro, sponsorizzato dalla Scavolini, la seconda consecutiva in Serie A1: nonostante al termine della stagione precedente la squadra \u00e8 retrocessa in Serie A2, acquista il titolo sportivo dall'Olimpia Teodora, rimanendo nel massimo campionato italiano. In panchina viene confermato Marcello Abbondanza, mentre la rosa viene rinforzata al palleggio con Lindsey Berg, in attacco con Sheilla de Castro e Simona Rinieri ed al centro con Jevhenija Du\u0161kevy\u010d e Martina Guiggi; vengono cedute Aneta Germanova, Elena Butnaru e Anna \u015awiderek.\nIl campionato si apre con due sconfitte consecutive, mentre la prima vittoria arriva al termine della terza giornata contro la Pallavolo Reggio Emilia: a questa fanno seguito altri tre successi di fila, fino ad un nuovo stop contro la Pallavolo Chieri e la Pallavolo Sirio Perugia; il girone di andata si chiude con tre vittorie consecutive che spingono la squadra al quarto posto in classifica. Il girone di ritorno comincia nuovamente con due sconfitte, per poi proseguire con un periodo di alternanza fino a tre successi consecutivi: le ultime quattro gare vedono la squadra di Pesaro festeggiare due vincite ma anche due sconfitte; la \"regular season\" si chiude con la conferma del quarto posto in classifica e la qualificazione ai \"play-off\" scudetto. Nei quarti di finale la sfida \u00e8 contro la Pallavolo Chieri, la quale vince tutte e tre le sfide della serie, eliminando il Robursport Volley Pesaro dalla corsa al titolo di campione d'Italia.\nTutte le squadre partecipanti alla Serie A1 2004-05, sono qualificate alla Coppa Italia; la formazione marchigiana vince il proprio raggruppamento nella fase a gironi, permettendo l'accesso agli ottavi di finale: nella fase successiva lo scontro \u00e8 contro il che vince la gara di andata ma perde quella di ritorno ma nonostante tutto elimina il Robursport Volley Pesaro per aver vinto un maggior numero di set.\nOrganigramma societario.\nArea direttiva\nArea tecnica\nArea sanitaria"}
{"id": "4879004", "revid": "1305772", "url": "https://it.wikipedia.org/wiki?curid=4879004", "title": "Dana Bart\u016f\u0148kov\u00e1", "text": "Complessivamente, tra cinema e televisione, ha partecipato ad oltre una quarantina di differenti produzioni, a partire dalla fine degli anni settanta.\nTra i suoi ruoli principali, figurano quelli nei film \"S \u010derty nejsou \u017eerty\" (1984), \"Sklen\u00edkov\u00e1 Venu\u0161a\" (1985), \"Kaspar Hauser\" (1993), ecc.\nDagli anni novanta in poi, si \u00e8 dedicata principalmente a ruoli televisivi."}
{"id": "4879007", "revid": "287204", "url": "https://it.wikipedia.org/wiki?curid=4879007", "title": "Dana Bartunkova", "text": ""}
{"id": "4879014", "revid": "599013", "url": "https://it.wikipedia.org/wiki?curid=4879014", "title": "Claudio Tamburrini", "text": "Biografia.\nCalcio.\nNato a Ciudadella, nella parte meridionale del Partido di Tres de Febrero, frequent\u00f2 le scuole prima a Liniers, poi a Buenos Aires, diplomandosi al \"Colegio Tom\u00e1s Espora\". Si iscrisse poi alla facolt\u00e0 di filosofia, presso l'Universit\u00e0 di Buenos Aires.\nInizi\u00f2 a giocare a calcio come portiere nel Ciudadela Norte, squadra della propria citt\u00e0 natale; in seguito pass\u00f2 nelle giovanili del V\u00e9lez Sarsfield. Nel 1975 venne ingaggiato dall'Almagro: con il club bairense disput\u00f2 due stagioni in Primera B, sfiorando la promozione in Primera Divisi\u00f3n B nel 1976.\nIl sequestro.\nIl 23 novembre 1977, in seguito alla delazione di un suo conoscente, venne sequestrato dagli squadroni della morte di estrema destra fedeli al regime di Videla, e trasferito al centro di detenzione clandestina Mansi\u00f3n Ser\u00e9 (gestito dalla Fuerza A\u00e9rea Argentina, situato a Castelar). In quello che era a tutti gli effetti un lager, venne torturato e seviziato di continuo.\nDopo quattro mesi di detenzione, nel marzo del 1978 Tamburrini decise di provare la fuga: insieme con altri tre detenuti, si lanci\u00f2 da una finestra, durante un forte temporale; i quattro erano completamente nudi. La fuga and\u00f2 a buon fine: successivamente trov\u00f2 riparo in Brasile, e infine si trasfer\u00ec in Svezia. Nel paese scandinavo si \u00e8 poi laureato, completando gli studi in filosofia.\nNel 2002 ha pubblicato un libro autobiografico.\nIl film.\nIl regista Israel Adri\u00e1n Caetano ha narrato la storia di Tamburrini nel film \"Cronaca di una fuga - Buenos Aires 1977\", presentato al Festival di Cannes 2006."}
{"id": "4879022", "revid": "1573940", "url": "https://it.wikipedia.org/wiki?curid=4879022", "title": "Chiesa di Santa Cesarea", "text": "La chiesa rupestre di Santa Cesarea si trova a Matera ed ha subito diverse trasformazioni dopo la sua profanazione.\nDescrizione.\nLa Chiesa \u00e8 situata nell'antico Sasso Barisiano (zona della murata); il vico \u00e8 Santa Cesarea 11-12.\nLa cappella ipogea ora \u00e8 un'abitazione con ingressi murati."}
{"id": "4879023", "revid": "112484947", "url": "https://it.wikipedia.org/wiki?curid=4879023", "title": "SCAND Scandinavian pattern", "text": "Lo Scandinavian Pattern o SCAND \u00e8 un indice teleconnettivo descrittivo che monitora le differenze di pressione atmosferica nella regione della Penisola scandinava e le zone poste pi\u00f9 a Ovest (Arcipelago Britannico) e a Est (Russia Orientale / Mongolia). L'indice SCAND \u00e8 molto importante per determinare le vicende climatiche dell'Europa, specialmente durante la stagione invernale. Si verificano due possibile fasi: fase positiva e fase negativa.\nFase positiva.\nGradiente di pressione positivo, ovvero valori di alta pressione (anticiclone) sulla Penisola Scandinava e aree circostanti, bassa pressione sulle Isole Britanniche e sulla Russia Orientale.\nEstate.\nIn Estate, alla fase positiva dell'Indice SCAND si associano temperature inferiori alla norma in Europa occidentale e in Russia centrale.\nA causa del contrasto tra l'aria fredda proveniente dall'anticiclone scandinavo con le acque pi\u00f9 calde del Mediterraneo si hanno precipitazioni superiori alla media in Europa centromeridionale e temperature elevate rispetto al periodo nei paesi scandinavi. Il pattern SCAND+ si manifesta raramente durante la stagione estiva (accadde ad esempio nel luglio 2014).\nInverno.\nIn Inverno, alle fasi di Spositiva dell'Indice SCAND corrispondono spesso sull'Est Europa e sul Mediterraneo centro orientale ondate fredde molto intense, a causa dell'estrazione di origine continentale della massa d'aria. Il richiamo di aria pi\u00f9 mite dai quadranti meridionali, per effetto della depressione presente sull'Europa occidentale, ha come effetto lo scontro tra masse d'aria differenti, causando spesso copiose nevicate su buona parte dell'Italia e paesi limitrofi (Francia, penisola balcanica). Sull'Arcipelago Britannico e sulla Penisola Iberica si possono verificare invece temperature pi\u00f9 miti a causa della risalita di masse di aria mite meridionale. Sui Paesi Scandinavi si hanno comunque temperature basse, almeno nelle zone pianeggianti a causa delle forti inversioni termiche, specialmente se \u00e8 presente neve al suolo, che causa effetto albedo.\nFase negativa.\nGradiente di pressione negativo, ovvero bassi valori di pressione atmosferica sulla Penisola Scandinava e alti sulle zone poste ad Est e ad Ovest.\nA questa fase dell'Indice SCAND, sia in Inverno che in Estate sono associate notevoli precipitazioni sui Paesi Scandinavi e minori precipitazioni sui Paesi Mediterranei. In queste condizioni le ondate fredde sull'Europa occidentale si verificano difficilmente."}
{"id": "4879032", "revid": "1573940", "url": "https://it.wikipedia.org/wiki?curid=4879032", "title": "Cyclosa olivenca", "text": "Cyclosa olivenca \u00e8 un ragno appartenente alla famiglia Araneidae.\nEtimologia.\nIl nome della specie \u00e8 riferito al comune brasiliano S\u00e3o Paulo de Oliven\u00e7a, nel cui territorio sono stati rinvenuti gli esemplari\nCaratteristiche.\nL'olotipo femminile ha dimensioni: cefalotorace lungo 1,3mm, largo 1,05mm; opistosoma lungo 2,3mm.\nDistribuzione.\nLa specie \u00e8 stata reperita nel Brasile occidentale: nei dintorni di S\u00e3o Paulo de Oliven\u00e7a, comune appartenente allo stato di Amazonas.\nTassonomia.\nAl 2013 non sono note sottospecie e dal 1999 non sono stati esaminati nuovi esemplari."}
{"id": "4879033", "revid": "767487", "url": "https://it.wikipedia.org/wiki?curid=4879033", "title": "Federico Luigi di Nassau-Ottweiler", "text": "Biografia.\nPoich\u00e9 non ebbe eredi maschi, i suoi territori passarono a suo cugino Carlo di Nassau-Usingen dopo la sua morte nel 1728.\nFederico Luigi spos\u00f2 il 28 luglio 1680 Cristiana (1659-1695), figlia di Federico, Conte di Ahlefeldt e della Contessa Margherita Dorotea di Rantzau. Ebbero otto figlie femmine:\nDopo la morte di Cristiana, Federico Luigi spos\u00f2 il 27 settembre 1697 la Contessa Luisa Sofia di Hanau-Lichtenberg (11 aprile 1662 - 9 aprile 1751), figlia di Giovanni Reinardo II, Conte di Hanau-Lichtenberg e della Contessa Palatina Anna Maddalena di Birkenfeld-Bischweiler. Questo matrimonio rimase senza figli."}
{"id": "4879043", "revid": "580197", "url": "https://it.wikipedia.org/wiki?curid=4879043", "title": "Qualificazioni al campionato europeo di calcio 2016 - Gruppo G", "text": ""}
{"id": "4879047", "revid": "767487", "url": "https://it.wikipedia.org/wiki?curid=4879047", "title": "New in Town (film)", "text": "New in Town \u00e8 un film del 2009 diretto da Jonas Elmer.\nIn Italia, dopo la pubblicazione in dvd, \u00e8 andato in onda sui canali Sky Cinema, con il titolo New in Town - Una single in carriera\nTrama.\nLucy Hill \u00e8 una giovane dirigente di Miami. Single, bella, elegante, ambiziosa, dedita al lavoro, si ritrova a dover gestire una pesante ristrutturazione dello stabilimento alimentare nella sperduta cittadina di New Ulm, in Minnesota. Quando raggiunge il paese trova un inverno rigido e molto freddo e viene ben accolta dai locali anche se in maniera molto alla buona. Dopo le prime incomprensioni Lucy inizier\u00e0 ad apprezzare la schiettezza e la laboriosit\u00e0 degli abitanti di New Ulm ed addirittura si innamorer\u00e0 di Ted Mitchell, il capo sindacalista del Minnesota. Gli obiettivi dell'impresa madre di Miami nel frattempo sono cambiati ed addirittura la decisione \u00e8 quella di chiudere lo stabilimento, unica fonte di lavoro della zona.\nSar\u00e0 proprio Lucy, disobbedendo ai suoi superiori, a rilanciare lo stabilimento riconvertendolo alla produzione di un pudding a base di tapioca, specialit\u00e0 della sua svampita segretaria Blanche Gunderson."}
{"id": "4879057", "revid": "226458", "url": "https://it.wikipedia.org/wiki?curid=4879057", "title": "Test RAS", "text": "Il test di RAS o test RAS \u00e8 il primo test genetico che permette di determinare, al momento della diagnosi del tumore del colon retto metastatico, lo stato di due geni che codificano le proteine appartenenti alla famiglia RAS (KRAS e NRAS). \u00c8 importante per la scelta della terapia che l'oncologo sappia se i geni sono normali (\u201c\"wild type\"\u201d) o mutati. I geni RAS funzionano come \u201cinterruttori\u201d della moltiplicazione cellulare e quando mutati attivano in maniera non-controllata i meccanismi di crescita e replicazione delle cellule tumorali. Il test, quindi, individua i biomarcatori oncologici che possono predire la risposta del tumore del colon retto metastatico ad una certa terapia antitumorale.\nIl test RAS \u00e8 essenziale nella cura del cancro del colon-retto metastatico perch\u00e9 lo stato delle proteine RAS pu\u00f2 influenzare la risposta alle cure mirate all'inattivazione del recettore del fattore di crescita epidermico (EGFR). Lo stato normale dei geni KRAS e NRAS indica che il paziente ha maggiori probabilit\u00e0 di rispondere ad una terapia a base di anticorpi monoclonali anti-EGFR (cetuximab e panitumimab), mentre viceversa, lo stato mutato dei geni KRAS e NRAS impone di non somministrare tale terapia poich\u00e9 quasi sicuramente non efficace.\nQuindi, tramite il test RAS il medico pu\u00f2 personalizzare la terapia anti-tumorale, scegliendo o meno se sottoporre un paziente al trattamento con farmaci biologici anti-EGFR. \nLo stato dei geni e quindi le proteine RAS possono essere identificati con il test RAS, un test genetico semplice e non invasivo che analizza il DNA estratto dalle cellule tumorali di campioni di tessuto prelevati durante una biopsia sul tumore primitivo o metastasi."}
{"id": "4879067", "revid": "1573940", "url": "https://it.wikipedia.org/wiki?curid=4879067", "title": "Cyclosa oseret", "text": "Cyclosa oseret \u00e8 un ragno appartenente alla famiglia Araneidae.\nEtimologia.\nIl nome della specie \u00e8 riferito alla prima parte della citt\u00e0 brasiliana di Teres\u00f3polis, nel cui territorio sono stati rinvenuti gli esemplari, scritta al contrario (Tereso- = oseret)\nCaratteristiche.\nL'olotipo femminile ha dimensioni: cefalotorace lungo 1,53mm, largo 1,04mm; opistosoma lungo 2,57mm.\nDistribuzione.\nLa specie \u00e8 stata reperita nel Brasile: nei dintorni di Teres\u00f3polis, citt\u00e0 appartenente allo Stato di Rio de Janeiro.\nTassonomia.\nAl 2013 non sono note sottospecie e dal 1999 non sono stati esaminati nuovi esemplari."}
{"id": "4879069", "revid": "47767", "url": "https://it.wikipedia.org/wiki?curid=4879069", "title": "Yuri Marusik", "text": ""}
{"id": "4879083", "revid": "599013", "url": "https://it.wikipedia.org/wiki?curid=4879083", "title": "Nathan Roberts", "text": "Gioca nel ruolo di schiacciatore nel .\nCarriera.\nLa carriera di Nathan Roberts inizia nel campionato danese con la squadra del , con cui conquista la vittoria nella Elite Division 2005-06. Entra a far parte della nazionale australiana.\nNella stagione 2006-07 si trasferisce in Germania nel . Con la sua nazionale vince la medaglia d'oro nel campionato asiatico e oceaniano 2007.\nSi trasferisce poi nella stagione successiva al Cast\u00ealo da Maia Gin\u00e1sio Clube, nel campionato portoghese, mentre nell'annata 2008-09 viene tesserato dai greci dell'Educational Gymnastic Club Apollon Kalamarias.\nSeguono poi tre stagioni nel campionato italiano. La prima, con la Pallavolo Pineto, e la terza, con il Gruppo Sportivo Robur Angelo Costa di Ravenna, si concludono con la retrocessione in Serie A2. La seconda, nelle file dell'Argos Volley di Sora, termina con l'eliminazione ai quarti di finale dei \"play-off\" promozione della Serie A2.\nDopo un'annata negli Emirati Arabi Uniti nelle file dell', viene ingaggiato dagli svizzeri della Pallavolo Lugano per la stagione 2013-14. Nell'annata successiva passa agli sloveni dell'Odbojkarski Klub Olimpija, vincendo sia il campionato che la coppa nazionale, mentre a met\u00e0 della stagione 2015-16 torna in Italia per giocare in Serie A2 con il . Per il campionato 2016-17 \u00e8 tesserato dai polacchi del , mentre da quello successivo \u00e8 impegnato in Ligue A francese con la maglia del .\nPalmar\u00e8s.\nPremi individuali.\n2015 - Coppa di Slovenia: MVP"}
{"id": "4879103", "revid": "47767", "url": "https://it.wikipedia.org/wiki?curid=4879103", "title": "Yuri Artsutanov", "text": ""}
{"id": "4879115", "revid": "47767", "url": "https://it.wikipedia.org/wiki?curid=4879115", "title": "Yuri Panchenko", "text": ""}
{"id": "4879116", "revid": "1543377", "url": "https://it.wikipedia.org/wiki?curid=4879116", "title": "PNA Pacific North America", "text": "In meteorologia, l'Indice PNA (Inglese: Pacific-North America ovvero Oceano Pacifico - Nord America) \u00e8 un indice teleconnettivo, di tipo descrittivo che monitora la circolazione atmosferica sull'Oceano Pacifico Settentrionale e sul Continente Nordamericano; pi\u00f9 in particolare le differenze di pressione oceano-continente.\nIl \"pattern\" PNA \u00e8 associato alle oscillazioni della forza e alle variazioni di posizione della corrente a getto orientale.\n\u00c8 stata osservata una correlazione tra il \"pattern\" PNA ed El Ni\u00f1o - Southern Oscillation (ENSO): la fase PNA+ tende ad essere associata con valori positivi dell'ENSO (El Ni\u00f1o), la fase negativa tende ad essere associata con Pacific episodi freddi (La Ni\u00f1a).\n\u00c8 caratterizzato da una fase positiva e da una fase negativa\nFase Positiva.\nLa fase positiva del \"pattern\" PNA \u00e8 caratterizzata da valori di pressione atmosferica superiori alla media in corrispondenza delle Isole Hawaii e della Regione delle Montagne degli Stati Uniti, contro valori di pressione atmosferica infiori alla media nella regione compresa tra le Isole Aleutinee il Sud_Est degli Stati Uniti.\nA questa fase si associa una maggiore forza della corrente a getto orientale, con uno spostamento verso est nella regione di uscita, verso gli Stati Uniti occidentali.\nSi associa a temperature superiori alla media sul Canada occidentale e l'estremo Ovest degli Stati Uniti, e temperature inferiori alla media in tutto il Centro-Sud e Sud-Est degli Stati Uniti. Gli effetti pi\u00f9 marcati sul Continente Nordamericano si hanno durante la stagione estiva.\nPer quanto riguarda le precipitazioni si hanno valori superiori alla media nel Golfo dell'Alaska e valori inferiori alla media nel Midwest degli Stati Uniti.\nFase Negativa.\nAl contrario, la fase negativa del \"pattern\" PNA \u00e8 caratterizzata da valori di pressione atmosferica inferiori alla media in corrispondenza delle Isole Hawaii e della Regione delle Montagne degli Stati Uniti, contro valori di pressione atmosferica superiori alla media nella regione compresa tra le Isole Aleutinee il Sud_Est degli Stati Uniti.\nA questa fase \u00e8 associata ad uno spostamento verso Ovest della corrente a getto orientale, verso l'Asia orientale, bloccando l'attivit\u00e0 sulle alte latitudini del Nord Pacifico, e una marcata configurazione di \"split-flow\" sopra il Pacifico Settentrionale.\nTemperature inferiori alla media sul Canada occidentale e l'estremo Ovest degli Stati uniti e temperature superiori alla media nel Centro-Sud e Sud-Est degli Stati Uniti. Le precipitazioni tendono ad essere superiori alla media nel Midwest degli Stati Uniti.\nEffetti sull'Europa.\nEffetti.\nAd un \"pattern\" PNA+ \u00e8 legata la formazione di un forte anticiclone di blocco sulla parte settentrionale dell'Oceano Atlantico, con conseguente discesa di aria artica sul Centro-Sud Europa, con anomalie negative di temperatura. Sulle suddette zone non sono rare, in Inverno, copiose nevicate.\nAd un \"pattern\" PNA- \u00e8 invece legata attivit\u00e0 depressionaria in Atlantico, con correnti miti sull'Europa, specialmente in Inverno."}
{"id": "4879117", "revid": "47767", "url": "https://it.wikipedia.org/wiki?curid=4879117", "title": "Yuri Vladimirovich Linnik", "text": ""}
{"id": "4879123", "revid": "123133571", "url": "https://it.wikipedia.org/wiki?curid=4879123", "title": "Giacomo Pignataro", "text": "Dopo essersi laureato in Economia e commercio nel 1986 presso l'Universit\u00e0 degli Studi di Catania, ha conseguito il Master of Science in Economics e successivamente, il Ph.D. in Economics presso la University of York.\nDal 2002 \u00e8 professore ordinario del settore scientifico disciplinare di Scienza delle finanze presso il Dipartimento di Economia e Impresa dell'Universit\u00e0 degli studi di Catania. \nDal 28 febbraio 2013 al 29 luglio 2016 \u00e8 stato rettore dell'Universit\u00e0 degli Studi di Catania. Decaduto in seguito a sentenza n.243/2016 del CGA.\nIl 28 giugno 2019 viene sospeso dal giudice per le indagini preliminari in seguito ad un suo coinvolgimento nello scandalo denominato \"Universit\u00e0 bandita\". Oltre a lui sono stati sospesi altri professori dell\u2019ateneo catanese e lo stesso rettore Francesco Basile per aver truccato alcuni concorsi.\nIl 22 settembre 2021 il Gup di Catania, Marina Rizza, lo ha rinviato a giudizio (insieme ad altri sette docenti e un altro ex rettore) contestandogli i reati di abuso d\u2019ufficio e falso. La prima udienza del processo si terr\u00e0 il 10 maggio 2022 davanti la terza sezione penale del Tribunale di Catania."}
{"id": "4879124", "revid": "47767", "url": "https://it.wikipedia.org/wiki?curid=4879124", "title": "Yuri Vovk", "text": ""}
{"id": "4879127", "revid": "599013", "url": "https://it.wikipedia.org/wiki?curid=4879127", "title": "Rewind the Film", "text": "Rewind the Film \u00e8 l'undicesimo album discografico in studio del gruppo musicale alternative rock gallese Manic Street Preachers, pubblicato nel settembre 2013."}
{"id": "4879133", "revid": "767487", "url": "https://it.wikipedia.org/wiki?curid=4879133", "title": "God Willin' &amp; the Creek Don't Rise", "text": "God Willin' &amp; the Creek Don't Rise \u00e8 il quarto album discografico del cantautore statunitense Ray LaMontagne, pubblicato nell'agosto 2010."}
{"id": "4879140", "revid": "1573940", "url": "https://it.wikipedia.org/wiki?curid=4879140", "title": "Hanleyella", "text": "Hanleyella \u00e8 un genere di molluschi chitoni marini dell'ordine Lepidopleurida, l'unico appartenente alla famiglia Protochitonidae.\nDistribuzione.\n\"H. asiatica\" e \"H. oldroydi\" provengono dall'oceano Pacifico.\nTassonomia.\nIn questo genere sono riconosciute 3 specie:"}
{"id": "4879141", "revid": "1573940", "url": "https://it.wikipedia.org/wiki?curid=4879141", "title": "Cyclosa pantanal", "text": "Cyclosa pantanal \u00e8 un ragno appartenente alla famiglia Araneidae.\nEtimologia.\nIl nome della specie \u00e8 riferito alla zona umida del Pantanal, nel cui territorio sono stati rinvenuti gli esemplari\nCaratteristiche.\nL'olotipo femminile ha dimensioni: cefalotorace lungo 1,7mm, largo 1,2mm; opistosoma lungo 3,8mm.\nDistribuzione.\nLa specie \u00e8 stata reperita nel Brasile centrale: nella zona umida del Pantanal, appartenente allo stato del Mato Grosso.\nTassonomia.\nAl 2013 non sono note sottospecie e dal 1999 non sono stati esaminati nuovi esemplari."}
{"id": "4879142", "revid": "729019", "url": "https://it.wikipedia.org/wiki?curid=4879142", "title": "28 cm Haubitze L/12", "text": "Il 28 cm Haubitze L/12 era un obice pesante d'assedio tedesco utilizzato durante la prima e la seconda guerra mondiale.\nStoria.\nSviluppato durante la Grande Guerra, il \"28 H L/12\" fu impiegato nell'assedio di Sebastopoli nel 1942 alle dipendenze dell'11. Armee dell'Heeresgruppe S\u00fcd.\nTecnica.\nIl rinculo dell'affustino portante la bocca da fuoco era assorbito dalla combinazione delle lisce inclinate dell'affusto e da due cilindri idropneumatici. L'affusto, munito di benna di caricamento, era montato su una piattaforma girevole, fissata ad una piattaforma di tiro in legno. Per il trasporto il pezzo veniva scomposto in quattro carichi: culla, canna, affusto e piattaforma di tiro, ognuno trasportato su un rimorchio a tre assi. La messa in batteria richiedeva 3-4 giorni."}
{"id": "4879143", "revid": "767487", "url": "https://it.wikipedia.org/wiki?curid=4879143", "title": "Friuli Aquileia", "text": "Friuli Aquileia \u00e8 una denominazione di origine controllata assegnata ad alcuni vini prodotti in Friuli-Venezia Giulia. \u00c8 stata istituita nel 1975.\nIl suo territorio coinvolge sedici comuni ed \u00e8 rappresentato da una fascia che si sviluppa da Aquileia a Trivignano Udinese passando per Cervignano del Friuli e Palmanova. La gestione \u00e8 affidata al Consorzio Tutela Vini DOC Friuli Aquileia con sede ad Aquileia.\nComprende le seguenti tipologie:"}
{"id": "4879146", "revid": "110157", "url": "https://it.wikipedia.org/wiki?curid=4879146", "title": "De La Soul Is Dead", "text": "De La Soul Is Dead \u00e8 il secondo album discografico del gruppo musicale alternative hip hop statunitense De La Soul, pubblicato nel 1991."}
{"id": "4879147", "revid": "1418004", "url": "https://it.wikipedia.org/wiki?curid=4879147", "title": "Premio Malaparte", "text": "Il premio Malaparte \u00e8 un riconoscimento letterario italiano per personalit\u00e0 internazionali.\nNasce nel 1983 su iniziativa della mecenate Graziella Lonardi Buontempo e dello scrittore Alberto Moravia, primo presidente della giuria, con lo scopo di rilanciare la vita culturale dell'isola di Capri attraverso attivit\u00e0 e incontri intellettuali. Il premio \u00e8 intitolato allo scrittore Curzio Malaparte, molto affezionato all'isola, dove trascorreva lunghi periodi di tempo.\nI premiati sono scrittori stranieri, selezionati tra quelli che hanno un tratto di particolare vitalit\u00e0 nelle loro opere, oppure un evidente amore per l'isola e il golfo di Napoli in generale. Grazie al premio, conferito alla presenza di scrittori, giornalisti, artisti e intellettuali, Capri ha consolidato il suo ruolo di teatro di appuntamenti letterari internazionali.\nIl premio \u00e8 stato assegnato ininterrottamente dalla fondazione fino al 1995 a scrittori di fama internazionale quali Saul Bellow, John Le Carr\u00e9 o Antonia Susan Byatt; successivamente, dopo una sporadica assegnazione del 1998 a Isabel Allende, ritorna nel 2012, quando viene conferito a Emmanuel Carr\u00e8re. Questa ripresa del premio \u00e8 dovuta all'impegno di Gabriella Buontempo, mentre il nuovo presidente della giuria \u00e8 Raffaele La Capria. Sponsor \u00e8 Ferrarelle.\nGiuria.\nRaffaele La Capria (presidente), Giordano Bruno Guerri, Giuseppe Merlino, Giovanni Russo, Marina Valensise, Emanuele Trevi, Leonardo Colombati."}
{"id": "4879154", "revid": "110157", "url": "https://it.wikipedia.org/wiki?curid=4879154", "title": "Make a Move", "text": "Make a Move \u00e8 il quinto album discografico in studio di Gavin DeGraw, pubblicato a ottobre 2013."}
{"id": "4879156", "revid": "666668", "url": "https://it.wikipedia.org/wiki?curid=4879156", "title": "A.S.D. Pro Scicli", "text": ""}
{"id": "4879161", "revid": "793215", "url": "https://it.wikipedia.org/wiki?curid=4879161", "title": "Chiesa di San Giovanni in Monterrone", "text": "La chiesa di San Giovanni in Monterrone, fondata tra il IX ed il X secolo, costituisce parte integrante del\ncomplesso della Chiesa di Santa Maria di Idris presso il Sasso Caveoso."}
{"id": "4879162", "revid": "916580", "url": "https://it.wikipedia.org/wiki?curid=4879162", "title": "Protochitonidae", "text": ""}
{"id": "4879163", "revid": "240277", "url": "https://it.wikipedia.org/wiki?curid=4879163", "title": "Droplettone", "text": "Il droplettone (dall'inglese: \"droplet\": gocciolina) \u00e8 una quasiparticella scoperta nel 2014 da scienziati del National Institute of Standards and Technology (NIST) in Colorado (Stati Uniti).\nLa quasiparticella \u00e8 stata ottenuta eccitando atomi di Arseniuro di Gallio con un laser rosso ultraveloce che creando un numero di eccitoni che oltre una certa soglia si sono trasformate in \"bolle\" elettricamente neutre, ribattezzate droplettoni.\nla durata di vita di queste quasiparticelle \u00e8 di 25 picosecondi e hanno un comportamento simile ad un liquido."}
{"id": "4879166", "revid": "2218601", "url": "https://it.wikipedia.org/wiki?curid=4879166", "title": "Servizio di maggior tutela", "text": "Il servizio di maggior tutela \u00e8 una opzione prevista nel mercato energetico italiano, che garantisce al consumatore l'erogazione di energia elettrica e gas alle condizioni economiche e contrattuali stabilite dall'Autorit\u00e0 di Regolazione per Energia Reti e Ambiente (ARERA).\nSi contrappone alle tariffe del mercato libero, che non sono agganciate a quelle previste dall'ARERA e pertanto i fornitori del libero mercato frequentemente offrono piani tariffari che prevedono il prezzo bloccato per un periodo di tempo determinato (il che pu\u00f2 tradursi in un vantaggio per il consumatore, nel caso che le tariffe dell'ARERA tendano al rialzo, o in uno svantaggio nel caso opposto).\nStoria.\nLa fine del servizio \u00e8 stata da principio stabilita dal d.lgs. 16 marzo 1999, n. 79 ma rinviata pi\u00f9 volte, l'ultima in ordine di tempo ha previsto al 1\u00ba gennaio 2023 per gli utenti privati e al 1\u00ba gennaio 2021 per le PMI.\nDescrizione.\nLa tariffa dell'utente finale pu\u00f2 variare secondo le fluttuazioni di prezzo stabilite di volta in volta dalla ARERA. Per ciascuna area geografica, il servizio di maggior tutela \u00e8 affidato ad un operatore, generalmente dello stesso gruppo societario del distributore di zona. Per quanto riguarda l\u2019energia elettrica, il principale distributore in Italia \u00e8 E-Distribuzione S.p.A., ragione per cui Servizio Elettrico Nazionale S.p.A., altra societ\u00e0 del Gruppo Enel, \u00e8 il primo operatore del servizio di maggiore tutela. La distribuzione gas essendo molto frammentata territorialmente, non ha un gestore prevalente, si occupano della gestione della maggior tutela gas principalmente: Acea, A2A, Hera, Eni, Iren.\nPer quanto riguarda gli utenti domestici e le aziende con meno di 50 dipendenti, con la consegna dell'energia in bassa tensione (220 V - 380 V) e con un fatturato annuale o un totale di bilancio inferiore ai 10 milioni di euro, si parla di regime di \"maggior tutela\", mentre per le aziende che non rientrano in una delle tre casistiche appena citate, si parla di \"regime di salvaguardia\". "}
{"id": "4879177", "revid": "181699", "url": "https://it.wikipedia.org/wiki?curid=4879177", "title": "Autorit\u00e0 per l'energia", "text": ""}
{"id": "4879181", "revid": "110157", "url": "https://it.wikipedia.org/wiki?curid=4879181", "title": "Back Up Train", "text": "Back Up Train \u00e8 l'album discografico di debutto del cantante soul statunitense Al Green, pubblicato nel 1967."}
{"id": "4879189", "revid": "827882", "url": "https://it.wikipedia.org/wiki?curid=4879189", "title": "Green Is Blues", "text": "Green Is Blues \u00e8 il secondo album discografico del cantante soul statunitense Al Green, pubblicato nel 1969."}
{"id": "4879196", "revid": "88740", "url": "https://it.wikipedia.org/wiki?curid=4879196", "title": "Ciancio", "text": ""}
{"id": "4879205", "revid": "110157", "url": "https://it.wikipedia.org/wiki?curid=4879205", "title": "Al Green Gets Next to You", "text": "Al Green Gets Next to You \u00e8 il terzo album discografico del cantante soul statunitense Al Green, pubblicato nel 1971."}
{"id": "4879216", "revid": "682976", "url": "https://it.wikipedia.org/wiki?curid=4879216", "title": "Friuli Isonzo", "text": "Friuli Isonzo o Isonzo del Friuli \u00e8 una denominazione di origine controllata assegnata ad alcuni vini prodotti nel Friuli-Venezia Giulia. \u00c8 stata istituita nel 1975 in concomitanza con Friuli Grave e Friuli Aquileia.\nIl territorio coinvolto comprende la provincia di Gorizia centrale e sud-occidentale.\nLe tipologie prodotte sono:\nLa gestione della DOC \u00e8 affidata al \"Consorzio di Tutela Vini DOC Friuli Isonzo\" con sede a Cormons."}
{"id": "4879219", "revid": "297745", "url": "https://it.wikipedia.org/wiki?curid=4879219", "title": "Isonzo del Friuli", "text": ""}
{"id": "4879223", "revid": "599013", "url": "https://it.wikipedia.org/wiki?curid=4879223", "title": "Gennaro Tessitore", "text": "Carriera.\nProdotto del vivaio di Scafati, dove gioca per due stagioni, una in Serie B, dove vince il campionato giocando tutti i playoff da titolare a soli 18 anni, ed una in Legadue dove esordisce con Marcello Perazzetti.\nSuccessivamente disputa vari campionati in Serie B Dilettanti e Divisione Nazionale A con Patti, Livorno, Trani, San Giovanni Valdarno (dove sostituisce il partente Claudio Bonaccorsi), Matera, Trapani (dove \u00e8 capitano granata per quattro stagioni) raggiungendo la finale dei play-off promozione nel 2008, Rieti, Potenza e Recanati.\nEsordisce in Serie A nella stagione 2013-2014 con la maglia della Sutor Montegranaro allenata da Carlo Recalcati.\nA seguito della non iscrizione di Montegranaro in serie A1, si trasferisce a Falconara in Serie C dove contribuisce alla promozione della squadra marchigiana in serie B.\nSuccessivamente gioca ad Orzinuovi in Serie B raggiungendo sia le semifinali di Coppa Italia che di play-off promozione, a Teramo, Vigevano, Civitanova, Cerignola ed a Pozzuoli sempre in Serie B.\nNell'agosto del 2019 si trasferisce ad Ostuni in Serie C, rescindendo successivamente il contratto per trasferirsi in Sicilia a Capo d\u2019Orlando in Serie B.\nCaratteristiche tecniche.\nSoprannominato \"TexBomb\" per l'ottimo tiro dalla distanza.\nUn altro soprannome \u00e8 \u201cTex\u201d, prendendo spunto dal protagonista del famoso fumetto.\nTiratore eccellente dalla lunga distanza, sia dal palleggio che in uscita dai blocchi. Capace di giocare il pick and roll e mettere in ritmo i suoi compagni.\nPalmar\u00e8s.\nPromozioni:"}
{"id": "4879227", "revid": "371529", "url": "https://it.wikipedia.org/wiki?curid=4879227", "title": "Wouldn't You Miss Me?", "text": ""}
{"id": "4879228", "revid": "363629", "url": "https://it.wikipedia.org/wiki?curid=4879228", "title": "Quando mor\u00ec Jonathan", "text": "Quando mor\u00ec Jonathan (\"Quand mourut Jonathan\") \u00e8 un romanzo dello scrittore francese Tony Duvert, pubblicato per la prima volta nel 1978. La storia racconta il rapporto inizialmente pedofilo tra un fotografo ed un bambino.\nTrama.\nJonathan \u00e8 un artista ventisettenne; egli vive a Parigi e gli capita di fare amicizia con una madre single ed il suo figlioletto Serge di sei anni. Tempo dopo la madre chiede a Jonathan di prendersi cura del bambino per una settimana, periodo questo che passano assieme nella casa di campagna del giovane in Provenza.\nL'uomo e Serge diventano presto amici intimi; Jonathan, rimasto fortemente attratto da Serge, rimane molto male quando il piccolo \u00e8 costretto a tornarsene a casa nella capitale. S'incontrano nuovamente quando Serge ha oramai 10 anni ed iniziano una relazione sessuale che continua negli anni.\nMentre i due si trovano separati e lontani, il lato pi\u00f9 prettamente sessuale di Jonathan comincia sempre pi\u00f9 a dominare il suo comportamento: cerca di trovare il piacere in altri ragazzi, ma viene rifiutato da alcuni ed in generale non ha vera soddisfazione che insieme a Serge.\nAd un certo punto l'orfano, costretto a vivere in una casa miserabile solo con la madre umile e priva d'alcuna ambizione, decide di scappare per andare a vivere con l'amato Jonathan. Si mette a cercarlo dappertutto ma viene presto sopraffatto dalla disperazione e di fronte ad una strada trafficata in piena notte, commette suicidio gettandosi sotto un'automobile."}
{"id": "4879238", "revid": "1305772", "url": "https://it.wikipedia.org/wiki?curid=4879238", "title": "Live Your Life", "text": ""}
{"id": "4879256", "revid": "436907", "url": "https://it.wikipedia.org/wiki?curid=4879256", "title": "Listen", "text": ""}
{"id": "4879258", "revid": "287204", "url": "https://it.wikipedia.org/wiki?curid=4879258", "title": "Listen (album)", "text": ""}
{"id": "4879259", "revid": "203463", "url": "https://it.wikipedia.org/wiki?curid=4879259", "title": "Novoselytsia", "text": ""}
{"id": "4879260", "revid": "1305772", "url": "https://it.wikipedia.org/wiki?curid=4879260", "title": "Listen to Your Heart", "text": ""}
{"id": "4879261", "revid": "1494169", "url": "https://it.wikipedia.org/wiki?curid=4879261", "title": "Rambert", "text": ""}
{"id": "4879262", "revid": "827882", "url": "https://it.wikipedia.org/wiki?curid=4879262", "title": "Andrew Murray (naturalista)", "text": "Murray studi\u00f2 gli insetti responsabili di danni alle colture, specializzandosi in particolar modo nei \"Coleoptera\". In Botanica, si specializz\u00f2 nelle \"Coniferae\", in modo particolare nelle specie di conifere del Pacific Rim.\nBiografia.\nSuo padre era William Murray di Conland, Perthshire. \nMurray studi\u00f2 Giurisprudenza divenendo poi membro della Society of Writers to Her Majesty's Signet, entrando nella societ\u00e0 Murray &amp; Rhind, e per un certo periodo pratic\u00f2 a Edimburgo.\nI suoi primi articoli scientifici riguardavano l'Entomologia e non furono pubblicati prima dei suoi quarant'anni.\nAlla morte del Rev. John Fleming, professore di Scienze naturali al New College di Edimburgo, nel 1857, Murray ne prese l'incarico per una sessione e nello stesso anno divenne membro della Royal Society di Edimburgo.\nAlla fondazione della Oregon Exploration Society, Murray ne divenne il segretario e fu probabilmente questo fatto a far scaturire il suo interesse per l'America nord-occidentale e per le Coniferae. \nNegli anni 1858-59, Murray fu presidente della Botanical Society of Edinburgh e, nel 1860, abbandonando la professione legale, si trasfer\u00ec a Londra, dove divenne vicesegretario della Royal Horticultural Society (1860\u201365).\nNel 1861, fu nominato membro della Linnean Society. \nNel 1868, entr\u00f2 a far parte del comitato scientifico della Royal Horticultural Society e, nel 1877, ne fu nominato direttore scientifico. \nNel 1868, intraprese la raccolta di Entomologia economica per conto del Dipartimento di Scienze e Arte, oggi conservata presso il Museo di Bethnal Green.\nNel 1869, si rec\u00f2 a San Pietroburgo come uno dei delegati al congresso di Botanica e, nel 1873, in Utah e California per relazionare su alcune concessioni minerarie.\nSembra che questo ultimo viaggi\u00f2 min\u00f2 in maniera permanente la sua salute.\nMor\u00ec a Bedford Gardens, Campden Hill, Kensington, il 10 gennaio 1878.\nAttivit\u00e0 scientifica.\nI suoi principali contributi all'Entomologia riguardano i \"Coleoptera\" e si trovano nella monografia incompiuta sui \"Nitidulariae\", nella rivista \"Transactions of the Linnean Society of London\", iniziata su suggerimento del Dott. John Edward Gray (probabilmente questa \u00e8 la pi\u00f9 importante). \nSulle \"Coniferae\" la sua opera pi\u00f9 importante doveva invece essere pubblicata dalla Ray Society, ma non fu mai completata.\nMurray fu un forte oppositore del modello di Darwin-Wallace della selezione naturale."}
{"id": "4879264", "revid": "287204", "url": "https://it.wikipedia.org/wiki?curid=4879264", "title": "Il re degli ontani", "text": "Il re degli ontani \u00e8 un romanzo del 1970 dello scrittore francese Michel Tournier; racconta la storia di un uomo che recluta ragazzini per diventare nazisti, nella convinzione di proteggerli. Pubblicato dall'editore Gallimard ottenne quello stesso anno il Premio Goncourt.\nIl titolo \u00e8 tratto dal poema \"Erlk\u00f6nig\" di Goethe, (die Erle = l'ontano), anche se il nome deriva dalla parola danese per \"\"Re degli Elfi\" (Ellerkonge)\" .\nTrama.\nViene narrata la vita di Abel Tiffauges; la parte dedicata all'infanzia e giovinezza prima del 1939 \u00e8 descritta sotto forma di diario personale. Mentre frequenta il collegio Saint-Christophe come convittore, Abel incontra e fa amicizia con Nestor, uno studente di classe sociale pi\u00f9 alta della sua, che lo prende sotto la sua protezione. Nestor adora tutto ci\u00f2 che ha a che vedere con la guerra e tale fissazione aiuter\u00e0 anche Abel, che lo segue con indulgenza e complicit\u00e0, nella realizzazione delle proprie ossessioni: vale a dire la passione per i ragazzini.\nPrima di essere arruolato soldato per andare a combattere in Alsazia Abel fa l'allevatore di piccioni; fatto prigioniero dai tedeschi, viene deportato attraverso tutta la Germania nazista fino a giungere nella regione della Prussia orientale, dove viene imprigionato nel campo di Moorhof. Nei dintorni si trova la cosiddetta riserva di caccia di Hermann G\u00f6ring, chiamato \"l'orco\"; Abel finisce con l'unirsi alla riserva del maresciallo.\nNel 1943 Abel viene trasferito nuovamente in Masuria, nell'antica fortezza di Kaltenborg trasformata in \"Napola\" (National Politische Erziehungsanstalten), accademia paramilitare del Terzo Reich: qui assume presto anch'egli il soprannome di \"orco\". Gli viene affidato il compito di reclutare forzosamente bambini e adolescenti destinati ad esser mandati al fronte dopo un duro addestramento; qui \u00e8 completamente appagato e diventa gradualmente il padrone dell'intera struttura.\nRiuscir\u00e0 a salvare un giovinetto ebreo di nome Ephraim proveniente da un campo lituano: fugge con lui, per allontanarsi dai sovietici, portandoselo sulla schiena attraverso le paludi. Il romanzo termina con la seguente frase: \"Quando Abel sollev\u00f2 la testa a guardare Ephra\u00efm per l'ultima volta, tutto ci\u00f2 che vide fu una stella d'oro a sei punte rotanti lentamente verso il cielo nero\"."}
{"id": "4879268", "revid": "287204", "url": "https://it.wikipedia.org/wiki?curid=4879268", "title": "Ramberto", "text": "Origine e diffusione.\nNome di origine germanica, \u00e8 composto dagli elementi \"hramn\" (\"corvo\") e \"beraht\" (\"brillante\", \"illustre\"); gli stessi elementi, disposti in senso inverso, formano il nome Beltramo (motivo per cui vengono a volte considerati varianti).\nOnomastico.\nL'onomastico si pu\u00f2 festeggiare il 13 giugno, in memoria di san Ramberto, martire a Lione."}
{"id": "4879272", "revid": "1305772", "url": "https://it.wikipedia.org/wiki?curid=4879272", "title": "Durr", "text": ""}
{"id": "4879273", "revid": "106908", "url": "https://it.wikipedia.org/wiki?curid=4879273", "title": "D\u00fcrr", "text": ""}
{"id": "4879274", "revid": "287204", "url": "https://it.wikipedia.org/wiki?curid=4879274", "title": "Emil Durr", "text": ""}
{"id": "4879276", "revid": "1115371", "url": "https://it.wikipedia.org/wiki?curid=4879276", "title": "Argentina - Italia di rugby a 15", "text": "In questa pagina vengono raccolte le statistiche riguardo agli incontri tra la Nazionale di rugby a 15 dell'Argentina e la Nazionale di rugby a 15 dell'Italia.\nIl primo incontro si tenne il 24 ottobre 1978 presso lo Stadio Mario Battaglini di Rovigo; la partita fu vinta dall'Italia per 19 a 6.\nLe due squadre al 23 novembre 2013 hanno disputato 19 incontri; si sono registrate 13 vittorie dei sudamericani, 5 vittorie italiane e 1 solo pareggio."}
{"id": "4879278", "revid": "481666", "url": "https://it.wikipedia.org/wiki?curid=4879278", "title": "Michael O'Halloran", "text": ""}
{"id": "4879279", "revid": "599013", "url": "https://it.wikipedia.org/wiki?curid=4879279", "title": "Chiesa di Nostra Signora Assunta (Castelbianco)", "text": "La chiesa di Nostra Signora Assunta \u00e8 un luogo di culto cattolico situato nella frazione-capoluogo di Veravo, in via Vittorio Veneto, nel comune di Castelbianco in provincia di Savona. La chiesa \u00e8 sede della parrocchia omonima della diocesi di Albenga-Imperia.\nStoria e descrizione.\nL'edificio religioso fu costruito dalla popolazione locale nel corso del 1689, nella zona ad ovest dell'abitato di Veravo, su un crinale collinare su cui si domina il fondovalle. \u00c8 presumibile che nei pressi dell'odierna chiesa gi\u00e0 insistesse un precedente luogo di culto in stile romanico su cui, nel XVII secolo, si edific\u00f2 una nuova struttura in stile barocco che, nel 1792, sub\u00ec una successiva ristrutturazione.\nNel 1728 divenne sede di arcipretura.\nLa facciata esterna, semplice, presenta sopra l'unico portale una nicchia e, posizionata pi\u00f9 in alto, una finestra e altre due piccole aperture murate ai lati di forma rettangolare.\nL'interno della chiesa si presenta ad unica aula con la presenza, oltre all'altare maggiore, quest'ultimo impreziosito da una balaustra marmorea bianca, di altri sei altari laterali intitolati alla Madonna del Rosario, alla Madonna Assunta, alle Anime Purganti, a sant'Antonio da Padova e all'Angelo custode. Ai lati del maggiore sono state affrescate le raffigurazioni degli apostoli e sono collocate le statue della \"Beata Vergine Maria\", di \"San Giuseppe\" e di \"Santa Caterina Vergine e Martire\"; quest'ultima, del\" \"1880, inizialmente conservata all'interno dell'omonimo oratorio del paese.\nTra gli oggetti legati al culto religioso si conservano due calici - uno in argento e l'altro con rifiniture in argento e con piede d'ottone - e una reliquia del velo della Vergine Maria che nell'annuale festivit\u00e0 patronale viene baciata e venerata dai fedeli.\nL'organo della chiesa \u00e8 stato realizzato nel corso del XIX secolo dalla ditta F.lli Grinda di Nizza che, nel 1804, lo costru\u00ec per la cattedrale di San Michele Arcangelo di Albenga. Sul finire dell'Ottocento, dopo un restauro conservativo effettuato dalla ditta Agati-Tronci di Pistoia, lasci\u00f2 l'originaria collocazione albenganese in favore della parrocchiale di Veravo."}
{"id": "4879293", "revid": "767487", "url": "https://it.wikipedia.org/wiki?curid=4879293", "title": "Danza sulla mia tomba", "text": "Danza sulla mia tomba (\"Dance on My Grave: a life and a death in four parts, one hundred and seventeen bits, six running reports and two press clippings, with a few jokes, a puzzle or three, some footnotes and a fiasco now and then to help the story along\") \u00e8 un romanzo per adolescenti del 1982 dello scrittore britannico Aidan Chambers. In italiano \u00e8 stato in un primo momento pubblicato da Edizioni EL sotto il titolo di Un amico per sempre.\nViene raccontata la storia del rapporto sempre pi\u00f9 stretto intercorrente tra due ragazzi, Henry e Berry, che trovano l'uno nell'altro il calore, la complicit\u00e0, l'amicizia ed infine anche l'amore, che fino ad allora era ad entrambi mancato.\nTrama.\nIl protagonista, nonch\u00e9 voce narrante, Henry spiega i motivi che l'hanno portato a ballare sulla tomba del carissimo amico Barry, con cui egli ha avuto un'appassionata storia d'amore. La vicenda, che fino ad allora aveva parlato del loro incontro e relazione tenuta nascosta alle rispettive famiglie, ha una brusca interruzione quando in seguito ad un loro litigio, a Barry capita un incidente in motocicletta, che risulter\u00e0 fatale.\nHenry dovr\u00e0 cos\u00ec cercare di spiegare agli adulti sorpresi perch\u00e9 ha voluto danzare sulla tomba dell'amico all'interno del cimitero ebraico, dov'era stato sepolto, cosa per cui \u00e8 stato accusato ed arrestato: ma non riesce a parlare, non pu\u00f2 dire che \u00e8 stata una promessa che aveva fatto all'amante. I pensieri gli fluttuano vorticosamente davanti e comincia a chiedersi quale potr\u00e0 mai essere il proprio futuro d'ora in poi, senza il sostegno e l'aiuto di Barry.\nAdattamento cinematografico.\nNel 2020 il regista Fran\u00e7ois Ozon ha diretto un adattamento cinematografico del romanzo, intitolato \"Estate '85\" e ambientato in Normandia invece che nel Sud dell'Inghilterra."}
{"id": "4879301", "revid": "125692743", "url": "https://it.wikipedia.org/wiki?curid=4879301", "title": "Adelfa Calvo", "text": "Biografia.\nAdelfa Calvo nasce il 5 maggio del 1962. Dopo essere diventata attrice, nel 2004 raggiunge una grande popolarit\u00e0 prendendo parte alla serie \"Wonder Years\", nella quale ha interpretato la madre di Fuencisla. Nel 2006 ha lavorato nella serie \"Il bacino occidentale\". Nel 2010 ha debuttato nel cinema con il film \"Beautiful\", una produzione messicana, e sempre nello stesso anno ha recitato nella serie \"Bayberry\". Nel 2011 ha partecipato al suo secondo film, \"Non avere paura\", per la regia di Montxo Armend\u00e1riz.\nDal 2011 al 2017 ha recitato nella telenovela spagnola per Antena 3 \"Il segreto\", interpretando Rosario Casta\u00f1eda."}
{"id": "4879302", "revid": "124246911", "url": "https://it.wikipedia.org/wiki?curid=4879302", "title": "Battaglia di El Mechili", "text": "La battaglia di El Mechili fu uno scontro armato avvenuto nella localit\u00e0 libica di El Mechili, in Cirenaica, tra le forze dell'Impero britannico e quelle italiane, il 24 gennaio 1941, durante l'operazione degli Alleati denominata Compass.\nLe unit\u00e0 britanniche appartenevano alla 7\u00aa Divisione Corazzata mentre quelle italiane principalmente alla Brigata corazzata speciale \"Babini\".\nAntefatti.\nDopo la battaglia di Bardia e di Tobruch, il comando britannico sperava di poter distruggere le rimanenti unit\u00e0 della 10\u00aa Armata, in ritirata dalla Cirenaica. La 6\u00aa Divisione australiana, diretta verso Derna, avanz\u00f2 lungo la Via Balbia mentre la 7\u00aa Divisione Corazzata britannica venne inviata verso El Mechili e Forte Capuzzo.\nLa 6\u00aa Divisione australiana venne temporaneamente fermata a Derna dalla 60\u00aa Divisione fanteria \"Sabratha\", rinforzata dal battaglione di paracadutisti libici Ascari del cielo e altre unit\u00e0 di riserva, mentre la 7\u00aa Divisione Corazzata si stava avvicinando a Mechili, un incrocio di importanza strategica che avrebbe permesso alle forze britanniche di accerchiare ci\u00f2 che restava della 10\u00aa Armata italiana.\nLe forze italiane a difesa di Mechili consistevano della Brigata corazzata speciale \"Babini\", il Raggruppamento Motorizzato \"Piana\" e la Colonna \"Bignami\". La Brigata corazzata speciale \"Babini\" includeva 138 ufficiali, 2\u00a0200 uomini (escluso il 10\u00ba Reggimento bersaglieri), 57 carri medi M13/40, 25 tankette L3, 6 autoblindi, 8 cannoni 75/27\u00a0mm, 8 obici 100/17\u00a0mm, 8 cannoni 47/32\u00a0mm, 16 mitragliatrici (12 Fiat 14/35 e 4 mitragliatrici da 12,7\u00a0mm), 7 armi anticarro Solothurn, 6 mortai, 30 lanciafiamme, 90 autocarri leggeri, 160 autocarri pesanti e 180 motociclette. Il Raggruppamento \"Piana\" era invece composto da 121 ufficiali, 2\u00a0241 uomini, 12 cannoni 105/28\u00a0mm, 25 cannoni 75/27\u00a0mm, 12 cannoni 65/17\u00a0mm, 16 mitragliatrici Fiat 14/35, 18 mortai da 45\u00a0mm, 10 lanciafiamme, 115 autocarri leggeri, 83 autocarri pesanti e 120 motociclette. La Colonna \"Bignami\" era formato dal XXV e dal XXVII Battaglione Mitraglieri, un gruppo di 12 cannoni 75/27\u00a0mm distaccati dalla 25\u00aa Divisione fanteria \"Bologna\" e dal VI e XXI Battaglione Carri \"M\", con 37 carri M13/40 ciascuno. Le unit\u00e0 \"Bignami\" e \"Piana\" rimasero come riserva.\nBattaglia.\nLa 7\u00aa Divisione Corazzata britannica aveva 50 carri incrociatori e 95 carri leggeri Vickers Mk VI. L'avanguardia della divisione era la 4\u00aa Brigata Corazzata, con il 3\u00ba Reggimento Ussari (equipaggiato con 25 carri leggeri Vickers e 9 carri incrociatori), il 7\u00ba Reggimento Ussari (con 26 Vickers e un incrociatore) e il 2\u00ba Reggimento Reale Carri (con 6 Vickers e 21 incrociatori, di cui 3 Cruiser Mk I, 7 Mk II e 11 Mk III)\nLa battaglia prese luogo tra il 24 e il 25 gennaio 1941. Il primo giorno, vicino Mechili, uno squadrone di carri leggeri del 7\u00ba Reggimento Ussari affront\u00f2 50 carri M13/40 della Brigata corazzata speciale \"Babini\", nel primo scontro che vide come protagonisti proprio gli M13/40. Gli M13/40 attaccarono i pi\u00f9 deboli Vickers britannici, distruggendone sei e obbligando gli altri alla ritirata.\nLa forza britannica si riorganizz\u00f2 per un nuovo attacco; stavolta furono impiegati i pi\u00f9 potenti carri incrociatori, con cannoni anticarro Ordnance QF da due libbre e qualche cannone da campo Ordnance QF da venticinque libbre, per supportare i carri armati. I carri italiani all'inseguimento finirono in un'imboscata preparata proprio dai carri incrociatori e dall'artiglieria. Nello scontro che segu\u00ec, che avvenne vicino ad un declivio dove i carri italiani avevano una visuale ridotta, nove M13/40 furono distrutti, mentre uno solo dei carri incrociatori fu distrutto. Le fonti italiane per\u00f2 parlano di altri 20-25 carri britannici danneggiati. Dopo lo scontro, le forze italiane, che avevano perso il contatto radio con il comando, si ritirarono a Mechili.\nLa battaglia sub\u00ec uno stallo, poich\u00e9 gli italiani continuavano a tenere il crocevia di Mechili. Il generale Tellera intese usare la Brigata corazzata speciale \"Babini\" per assillare il fianco meridionale dei britannici, per coprire la ritirata da Mechili ma il generale maresciallo Rodolfo Graziani gli ordin\u00f2 di attendere gli eventi. Il 26 gennaio, Graziani ricevette errate informazioni di intelligence, che sovrastimava enormemente le dimensioni dell'esercito britannico e ordin\u00f2 quindi a Babini di ritirarsi, credendo che non sarebbe stato in grado di resistere ad un attacco. La 7\u00aa Divisione Corazzata entr\u00f2 quindi a Mechili, senza opposizioni, il 27 gennaio. La via per la Cirenaica era ora aperta.\nConseguenze.\nPresa di Derna.\nContrariamente a Tobruch e Bardia, Derna non era stata soggetta a bombardamenti prima dell'attacco. Il 25 gennaio a nord, la 2\u00aa Compagnia dell'11\u00ba Battaglione australiano ingaggi\u00f2 battaglia con la 60\u00aa Divisione fanteria \"Sabratha\" e il 10\u00ba Reggimento Bersaglieri del Raggruppamento \"Babini\", presso il campo d'aviazione di Derna, trovando una determinata resistenza. I caccia e i bombardieri italiani attaccarono l'unit\u00e0 australiana quando quest'ultima giunse all'aeroporto e vicino a Siret el Chreiba. I bersaglieri riuscirono a bloccare gli australiani a meno di tre chilometri dal loro obiettivo, usando artiglieria e mitragliatrici.\nLa 4\u00aa Brigata Corazzata ricevette l'ordine di aggirare Mechili e tagliare la via di fuga nemica a ovest e nord-ovest mentre la 7\u00aa Brigata Corazzata occupava la strada tra Mechili e Slonta, in modo da intrappolare il Raggruppamento \"Babini\" che, tuttavia, si era ritirato nella notte. Gli uomini di Babini ripiegarono a sud di Slonta, a Bir Melez e Antelat, coprendo una distanza di 220\u00a0km sotto le tempeste di sabbia e gli attacchi aerei, inseguiti dalla 4\u00aa Brigata finch\u00e9 questa non dovette fermarsi il 28 gennaio per mancanza di carburante, per la stanchezza degli uomini e perch\u00e9 le piste dei cammelli divennero fangose a causa della pioggia. Il 26 gennaio, Graziani ordin\u00f2 a Tellera di continuare la difesa di Derna e di sfruttare il Raggruppamento \"Babini\" per fermare l'avanzata verso ovest da Mechili. Tellera chiese pi\u00f9 carri armati ma gli furono negati, fino a quando le difese di Derna non cominciarono a collassare il giorno successivo. Durante la giornata, la compagnia australiana nell'area di Derna e Gubba attacc\u00f2 e occup\u00f2 la strada tra Derna e Mechili e un'altra compagnia attravers\u00f2 lo uadi di Derna durante la notte seguente. Sulla cresta settentrionale dello uadi, un tenace contrattacco con supporto d'artiglieria venne eseguito in campo aperto dai bersaglieri di Babini, i quali riuscirono a far desistere gli australiani a continuare in direzione di Derna, grazie alle notizie che il resto degli uomini di Babini stavano attaccando il fianco meridionale australiano. I bersaglieri persero 40 uomini e 56 furono fatti prigionieri.\nIl 27 gennaio, i tentativi australiani di attaccare incontrarono un massiccio fuoco d'artiglieria, contro cui l'artiglieria australiana poteva opporsi con un fuoco razionato, dieci colpi per cannone ogni giorno. La 2\u00aa Compagnia del 4\u00ba Battaglione Australiano tent\u00f2 un ennesimo contrattacco con tutti gli uomini a disposizione. Una colonna di mezzi Bren del 6\u00ba Reggimento di Cavalleria australiano venne inviato a sud in ricognizione nell'area dove i carri italiani erano stati individuati ma finirono in un'imboscata del Raggruppamento \"Babini\" che li attacc\u00f2 con cannoni anticarro e mitragliatrici. Quattro australiani rimasero uccisi e tre furono presi prigionieri. L'11\u00ba Reggimento Ussari scopr\u00ec una zona indifesa a Chaulan, a sud dello uadi di Derna, che avrebbe potuto minacciare il Raggruppamento \"Babini\" e i difensori a Derna con un aggiramento. Per lo stesso motivo, il generale Annibale Bergonzoli ordin\u00f2 la ritirata che avvenne nella notte tra il 28 e il 29 gennaio, con gli uomini di Babini in retroguardia a rovinare le strade, piazzare mine e trappole per la fanteria, oltre ad eseguire diverse imboscate, riuscendo a rallentare l'inseguimento britannico."}
{"id": "4879307", "revid": "656701", "url": "https://it.wikipedia.org/wiki?curid=4879307", "title": "339 (numero)", "text": "Trecentotrentanove (339) \u00e8 il numero naturale dopo il 338 e prima del 340."}
{"id": "4879314", "revid": "767487", "url": "https://it.wikipedia.org/wiki?curid=4879314", "title": "Michael O'Halloran (film 1923)", "text": "Michael O'Halloran \u00e8 un film muto del 1923 diretto da James Leo Meehan che aveva come interpreti Virginia True Boardman, Ethelyn Irving, Irene Rich, Charles Clary, Claire McDowell, Charles Hill Mailes.&lt;br&gt;\nIl regista aveva come assistente sua moglie Jeanette Helen Porter, figlia dell'autrice del romanzo da cui prende spunto la sceneggiatura firmata dallo stesso regista. Il film, una storia che mette a confronto la malsana vita cittadina contrapposta alle leggi della tranquilla vita campagnola immersa nella natura, doveva essere il \"primo di una serie di adattamenti per lo schermo dei popolari romanzi di Gene Stratton-Porter\". Il romanzo \"Michael O'Halloran\" era stato pubblicato a Garden City nel 1915. L'autrice, Gene Stratton-Porter, oltre ad apparire nei credit come supervisore, fu anche produttrice del film.\nIl romanzo fu portato sullo schermo altre due volte: nel 1937 usc\u00ec un \"Michael O'Halloran\" prodotto dalla Republic Pictures con Jackie Moran e Irene Manning e, nel 1948, un \"Michael O'Halloran\" che aveva come protagonista Scotty Beckett.\nTrama.\nMichael O'Halloran, un orfano che vive facendo lo strillone, prende sotto la sua protezione Peaches, una ragazzina storpia rimasta sola al mondo dopo la morte della nonna. L'occasionale conoscenza con l'avvocato Bruce mette Mickey in contatto con gli Harding, una coppia di agricoltori che porta lui e Peaches in campagna. La nuova vita, il cibo sano e l'aria buona danno a Peaches la forza di camminare e la ragazza si riprende. Intanto una coppia di amici di Bruce, i facoltosi Minturns, vivono un momento di crisi con Nellie, la moglie, che trascura i figli privilegiando gli impegni sociali a discapito di quelli familiari. La donna, poi, realizzer\u00e0 i suoi errori, impegnandosi nel sociale, andando a lavorare in ospedale. Si riconcilia anche con il marito mentre, intorno a loro, la natura li circonda con il suo splendore.\nProduzione.\nIl film, prodotto dalla Gene Stratton Porter Productions, venne girato nei Thomas Ince Studios di Culver City.\nDistribuzione.\nIl copyright del film, richiesto dalla Gene Stratton-Porter Productions, fu registrato il 16 maggio 1923 con il numero LP18974.&lt;br&gt;\nDistribuito dalla W.W. Hodkinson, il film usc\u00ec nelle sale cinematografiche statunitensi il 10 giugno 1923.\nConservazione.\nNon si conoscono copie ancora esistenti della pellicola che viene considerata presumibilmente perduta."}
{"id": "4879315", "revid": "198277", "url": "https://it.wikipedia.org/wiki?curid=4879315", "title": "Societ\u00e0 Sportiva Campobasso 1982-1983", "text": "Questa voce raccoglie le informazioni riguardanti la Societ\u00e0 Sportiva Campobasso nelle competizioni ufficiali della stagione 1982-1983.\nRosa.\n \n "}
{"id": "4879320", "revid": "228587", "url": "https://it.wikipedia.org/wiki?curid=4879320", "title": "Banu Iyad", "text": "I Ban\u016b Iy\u0101d () erano una trib\u00f9 araba che, secondo i genealogisti, sarebbe stata costituita da Iy\u0101d - figlio di Niz\u0101r b. Ma\u02bfadd e fratello di Mu\u1e0dar, Rab\u012b\u02bfa e Anm\u0101r - e dai suoi discendenti.\nStanziati inizialmente nella Tihama, avrebbero contribuito a cacciare i Banu Jurhum da Mecca, per esserne per\u00f2 a loro volta allontanati dai Banu Khuza'a. Si sarebbero allora spostati verso il Bahrain, andando a costituire una delle componenti della grande confederazione tribale dei Tan\u016bkh, prima di trasferirsi definitivamente nel Sawad mesopotamico.\nAll'epoca di Cosroe I (\"reg.\" 531-79) ebbero un'effimera vittoria a Dayr al-Jam\u0101jim su alcune truppe sasanidi spedite contro di loro per punirli del rapimento di una signora altolocata, prima per\u00f2 di soccombere alla loro migliore organizzazione militare.&lt;br&gt;\nDispersi, una parte di essi entr\u00f2 al servizio dei vincitori ma, al momento di contrastare la trib\u00f9 dei Banu Bakr ibn Wa'il, gli Iy\u0101d defezionarono e contribuirono cos\u00ec all'inattesa sconfitta persiana nella battaglia di Dhu Qar nel 604.\nAdoratori dell'idolo Dh\u016b l-Ka\u02bfbayn o Dh\u016b l-Ka\u02bfb\u0101t, una parte di loro segu\u00ec la profetessa Saj\u0101\u1e25 prima di rassegnarsi ad abbracciare l'Islam, a seguito dell'invio (come altre trib\u00f9) di una loro delegazione a Medina per pregare Maometto di accordar loro protezione e vantaggi economici. \nCi\u00f2 non imped\u00ec loro di contrastare Khalid ibn al-Walid nel 633. Sconfitti ad \u02bfAyn al-Tamr, gli Iy\u0101d non rinunciarono a cercare di aiutare i Bizantini, prima di piegarsi ad accettare la politica espansionistica della \"Umma\" arabo-islamica."}
{"id": "4879325", "revid": "174925", "url": "https://it.wikipedia.org/wiki?curid=4879325", "title": "Teorema di Borel-Carath\u00e9odory", "text": "In matematica, in particolare in analisi complessa, il teorema di Borel-Carath\u00e9odory \u00e8 un'applicazione del teorema del massimo modulo che mostra che una funzione olomorfa pu\u00f2 essere limitata dalla sua parte reale.\nIl nome dell'enunciato \u00e8 dovuto a \u00c9mile Borel e Constantin Carath\u00e9odory.\nIl teorema.\nSia formula_1 una funzione olomorfa su un cerchio di raggio formula_2 centrato nell'origine. Dato formula_3, vale la disuguaglianza:\nPrendendo formula_5 la precedente equazione diventa:\nin modo che:\ncome si voleva mostrare.\nNel caso generale, si pu\u00f2 semplicemente applicare il ragionamento alla funzione formula_8:"}
{"id": "4879329", "revid": "322321", "url": "https://it.wikipedia.org/wiki?curid=4879329", "title": "Marco Arnolfo", "text": "Biografia.\nNasce a Cavallermaggiore, in provincia di Cuneo ed arcidiocesi di Torino, il 10 novembre 1952, da Pietro e Maddalena.\nFormazione e ministero sacerdotale.\nFrequenta il seminario minore di Rivoli e successivamente i corsi di filosofia e teologia presso la sezione di Torino della Facolt\u00e0 teologica dell'Italia settentrionale. Dopo il biennio di specializzazione in teologia pastorale presso la sezione di Torino della Universit\u00e0 Pontificia Salesiana, si laurea in fisica all'universit\u00e0 degli Studi di Torino.\nIl 25 giugno 1978 \u00e8 ordinato presbitero a Monasterolo di Savigliano dall'arcivescovo Anastasio Alberto Ballestrero (poi cardinale). \u00c8 dapprima viceparroco del duomo di Chieri e della parrocchia dei Santi Pietro e Paolo di Santena, poi rettore del seminario minore di Torino dal 1987 al 2001, e parroco della parrocchia di San Giovanni Battista di Orbassano, la pi\u00f9 popolosa dell'arcidiocesi di Torino con i suoi battezzati. Nel 2008 diventa vicario episcopale per il settore Torino Ovest dell'arcidiocesi.\nIl 20 marzo 2010 \u00e8 nominato cappellano di Sua Santit\u00e0 da papa Benedetto XVI e quindi riceve il titolo di monsignore.\nMinistero episcopale.\nIl 27 febbraio 2014 papa Francesco lo nomina arcivescovo metropolita di Vercelli; succede ad Enrico Masseroni, dimessosi per raggiunti limiti di et\u00e0. Riceve l'ordinazione episcopale l'11 maggio successivo, nella cattedrale di Vercelli, dall'arcivescovo Cesare Nosiglia, coconsacranti l'arcivescovo Enrico Masseroni ed il vescovo Gabriele Mana; durante la stessa celebrazione prende possesso dell'arcidiocesi. Il 29 giugno riceve il pallio da papa Francesco nella basilica di San Pietro in Vaticano.\nIl 22 maggio 2018 \u00e8 eletto vicepresidente della Conferenza episcopale piemontese.\nRicopre il ruolo di delegato per i problemi sociali ed il lavoro della Conferenza episcopale piemontese ed \u00e8 membro della Commissione Episcopale per i problemi sociali e il lavoro, la giustizia e la pace e del Comitato scientifico e organizzatore delle Settimane Sociali dei Cattolici Italiani.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "4879332", "revid": "1086846", "url": "https://it.wikipedia.org/wiki?curid=4879332", "title": "Unione Sportiva Foggia 1982-1983", "text": "Questa voce raccoglie le informazioni riguardanti l'Unione Sportiva Foggia nelle competizioni ufficiali della stagione 1982-1983."}
{"id": "4879334", "revid": "6923", "url": "https://it.wikipedia.org/wiki?curid=4879334", "title": "Piero Lucano", "text": "Direttore del Circolo Artistico di Trieste durante il '900.\nLa Vita e l'opera.\nLa giovinezza.\nNasce a Venezia l'8 maggio 1878, primogenito di Pietro Giovanni, garibaldino veneziano, di professione sarto e di Elisabetta Tauschel, austriaca, ricamatrice, i quali ebbero altri due figli. Le vicende familiari influenzeranno profondamente la vita dell'artista.\nPrecocissimo, gi\u00e0 a nove anni, riproduceva facciate di case in scala. Inizia la sua formazione artistica sotto la guida di E. Scomparini, presso la Scuola Industriale per Capi d'Arte di Trieste.\nDurante l'adolescenza si accosta all'arte in una citt\u00e0, dove il circolo artistico inizia a coagulare intorno ad affermati maestri, come Giacomo de Simon, di cui fu allievo e giovane promessa.\nTrieste in quegli anni era un centro importante della cultura dell'impero asburgico, dove le mostre d'arte erano molto frequenti e le influenze artistiche d'oltralpe si amalgamano con la cultura veneziana.\nPi\u00f9 tardi s'iscrive alle Accademie di Venezia, sotto la guida di Ettore Tito, da cui trasse la predilezione per i ritratti e per la riproduzione di paesaggi.\nIn questi anni il pittore amava dipingere en plein air, e non manca di esercitarsi copiando le opere di vari maestri.\nViene ammesso per meriti al III anno dell'accademia ed ogni anno riceve l'onorificenza come migliore allievo. Al termine degli studi riceve il premio Cavos, rimeritando i suoi benefattori, l'Ing. Geiringer e il barone Sartorio, per i quali eseguir\u00e0 i ritratti.\nIl periodo tedesco.\nDurante gli ultimi anni del secolo, Lucano \u00e8 a Monaco di Baviera, dove stringe amicizia con Ruggero Rovan, e frequenta lo studio del boemo Azbe. Qui ha modo di conoscere la scuola d'oltralpe, della quale apprezza soprattutto il senso lirico del paesaggio e la ricerca di particolari effetti luministici.\nProprio a Monaco di Baviera, la Sovraintendenza del Teatro Reale, gli offre il posto di \u201cpittore di corte\u201d e di scenografo, esigendo per\u00f2, per ricoprire quella posizione, la rinuncia alla cittadinanza italiana. Il padre, vecchio garibaldino, aveva gi\u00e0 strappato la promessa ai figli di rimanere italiani, pur nell'ambito della monarchia asburgica. Il pittore chiese due mesi di tempo per riflettere, ma la repentina morte del padre e le complesse vicende della sorella Amelia, richiamarono il pittore a Trieste, per assumere i suoi doveri di capo-famiglia. Adottati i figli della sorella, rimasti orfani. A causa di questo, il pittore non lascer\u00e0 pi\u00f9 la sua citt\u00e0 natale.\nIl primo periodo triestino.\nTornato a Trieste, inizia a dipingere paesaggi e vedute cittadine e, negli anni Dieci, vi realizza anche decorazioni per importanti edifici, come la Sinagoga e la Pescheria Centrale. \nLo scontro-incontro, che si ha in questi anni, tra la pittura tedesca e quella italiana, in modo particolare veneta, si placa nei pittori triestini, nel segno di una cultura mitteleuropea, dove Trieste \u00e8 centro di confluenza dell'esperienza di grandissimi artisti e letterati.\nIn questi anni, elementi diversi confluiscono nella pittura di Lucano, portandolo sia a tentare l'avventura secessionista, sia ad assimilare tratti di sapore futurista.\nGli anni della prima guerra mondiale.\nDurante la Grande Guerra, viene arruolato, si ammala gravemente e trascorre il periodo bellico nel Veneto, a Str\u00e0. Si trasferisce a Rho nel 1918, dove lavora nell'ufficio tecnico della \u201cSociet\u00e0 chimica lombarda\u201d, realizzando disegni di caldaie, tubazioni, planimetrie\u2026, riaccostandosi a quel perfezionismo che aveva coltivato negli studi di architettura triestini. In questo periodo dipinge molti paesaggi veneti, ma anche vedute triestine.\nNel 1920 fonda uno \u201cStudio di Consulenza artistica\u201d. Le finalit\u00e0 si possono tradurre nel concetto di \u201cAssistere una persona nell'esame e nella soluzione di un quesito d'arte che in quel momento la interessa\u201d . I quesiti riguardano soprattutto l'architettura e le sue derivazioni ed integrazioni (arti applicate, decorative, industriali, arredamento\u2026). Lo Studio si indirizza soprattutto a proprietari ed amministratori, per trovare soluzioni specifiche nelle riforme di palazzi, edifici pubblici, locali negozi. In questi anni, comunque, Lucano dipinge moltissimo, sperimentando tutti i generi di composizione, sempre fedele ai suoi canoni: \u201cnon devono esistere generi di pittura, come paesaggi, marine, nature morte, cavalli, ecc. bens\u00ec versi grafici, concerti coloristici, armonie di forme, poesie per gli occhi, canzoni dipinte\u201d.\nTra le due guerre.\nIl ventennio dal '20 al '40 \u00e8 un periodo di lavoro fecondo per l'artista, \u00e8 presidente del Circolo Artistico di Trieste, e partecipa a moltissime mostre nazionali ed internazionali riscuotendo moltissimi successi.\n\u00c8 dopo il \u201820, continua intensamente a lavorare anche come decoratore. Rivisita l'arte orientale ponendo nelle sue nature morte vasi di foggia esotica.\nNegli anni 30 si dedica al ritratto. In questo periodo dipinge i ritratti della figlia Bianca, e di personalit\u00e0 di Trieste.\n\u00c8 di questo periodo il ritratto chiamato \u201cLo specchietto\u201d, di chiara ascendenza pariniana, dove i rapidi colpi di luce delle mani e del volto, si imperniano sul contrasto tra la diafana bellezza del viso e la ruvidit\u00e0 del pelo della veste.\nDipinge svariati paesaggi nei quali privilegia sempre il tramonto o l'aurora.\nAl 1933 risalgono 3 esperimenti, che presentano un panorama di distruzione, e di morte: edifici stravolti, tronchi divelti, cieli da tragedia, con prospettive innaturali, quasi a presagire i drammi del decennio successivo.\nIn questo periodo si occupa anche della realizzazione in campo cartellonistico di alcuni manifesti, giocati sui toni del pastello.\nLa sua grande perizia di disegnatore e di ritrattista gli permettono di realizzare verso la fine di questo periodo, dei nudi di grande bellezza, dove il nudo si fonde con l'ambiente che lo circonda.\nGli anni della seconda guerra mondiale.\nDurante il periodo della guerra Lucano abbandona completamente il settore dell'arredamento e della decorazione e si dedica solo alla pittura dei paesaggi e degli orrori della guerra, che sono i temi centrali di questo travagliato periodo storico. In questo periodo i quadri s'ispirano a sentimenti di piet\u00e0 verso le persone colpite dagli eventi ineluttabili: i naufraghi, mutilati ed uccisi o i contadini in fuga dagli orrori della guerra.\nAd una adesione ancora pi\u00f9 marcata al vero si ispirano i ritratti del periodo bellico: il volto rugoso che emerge dal buio del fratello Carlo, la fisionomia sottile e pensosa di Bice Polli, i lineamenti decisi del colonnello statunitense Bowman.\n\u00c8 del 1950 il quadro che simbolicamente chiude questo periodo artistico: \u201cLa Luce del mondo\u201d, una croce immensa, ripresa da tergo, su cui Cristo risplende eguale sulle vittime e sui carnefici.\nGli ultimi anni.\nDagli anni Cinquanta entra a far parte di molte giurie artistiche e si dedica al restauro di monumenti artistici della citt\u00e0.\nIn questo periodo riprende l'attivit\u00e0 letteraria e pubblica \u201cI dialoghetti\u201d e \u201cI Versi in triestin\u201d.\nPolemizza di continuo su le sistemazioni architettoniche cittadine, ritenute estemporanee ed anche sulle biennali veneziane, per le quali propone un innovativo regolamento.\nTratta il restauro di alcune opere antiche, ed in questo periodo rielabora le sue teorie sulla scrittura cuneiforme, che per semplicit\u00e0 di concetti e mezzi espressivi, vorrebbe che fosse risuscitata.\nNegli anni tra il 1950 e la morte continua assiduamente a dipingere; le tematiche a lui care sono sempre i paesaggi intorno a Trieste, del Carso, di Basovizza, dove trascorre dei lunghi periodi durante l'estate. In questo periodo dipinge due suoi autoritratti, che \u00e8 l'ultima immagine che egli lascia di s\u00e9, ormai quasi ottantenne.\nNell'autunno del 1966, Lucano presenta nella sede del circolo artistico di Trieste, una mostra personale di 70 persone ritratte nell'arco della sua vita; la ricerca della psiche si rileva in questi volti una spinta che fa coincidere la forma con la realt\u00e0 interiore.\nAteo convinto, queste le sue parole di congedo: \u201c Amo terribilmente la vita, anche se sotto la pi\u00f9 splendida apparenza, essa \u00e8 pi\u00f9 che vergognosa e faccio tutto il possibile per prolungarla, nella speranza di vedere i primissimi albori di un'epoca migliore, veramente civile e degna di essere vissuta anzich\u00e9 sprecata. Malgrado ogni sforzo non riesco ad immaginare n\u00e9 un prima n\u00e9 un dopo, per cui ho terrore della morte e dell'eterno non essere\u2026\u00c8 per questo che la vita, malgrado tutto, mi sembra ogni giorno pi\u00f9 bella e attendo la morte per maledirla\u201d.\nMuore a Trieste il 14 ottobre 1972."}
{"id": "4879346", "revid": "6923", "url": "https://it.wikipedia.org/wiki?curid=4879346", "title": "Luigi di Nassau-Saarbr\u00fccken", "text": "Vita.\nLuigi nacque a Saarbr\u00fccken come secondogenito e primo figlio maschio di Guglielmo Enrico, Principe di Nassau-Saarbr\u00fccken e di sua moglie la Principessa Sofia di Erbach-Erbach. Come suo padre, fu educato all'Universit\u00e0 di Strasburgo. Il suo Grand Tour lo porto in Inghilterra (dal 1759 al 1766), nei Paesi Bassi, in Francia e Germania.\nIl 30 ottobre 1766 Luigi spos\u00f2 nel Castello di Schwarzburg Guglielmina di Schwarzburg-Rudolstadt (1751-1780). Il matrimonio si rivel\u00f2 infelice, e Guglielmina ritir\u00f2 nel Castello di Halberg, dove allev\u00f2 il loro unico figlio Enrico Luigi (1768-1797).\nIl di fuori del suo matrimonio, Luigi ebbe due figli illegittimi dalla Baronessa Amalia Federica di Dorsberg. Il 28 febbraio 1787, spos\u00f2 la sua serva Katharina Kest (1757-1829). Poich\u00e9 ella era una cittadina comune, Luigi la elevo a Contessa di Ottweiler. Da questo matrimonio morganatico, ebbe altri sette figli, incluso il pi\u00f9 giovane Adolfo:\nDopo la morte di suo padre nel 1768, Luigi assunse l'attivit\u00e0 di governo di Nassau-Saarbr\u00fccken. Egli prosegu\u00ec in gran parte le politiche economiche di suo padre, ma fu sempre pi\u00f9 soggetto a vincoli finanziari, tanto che dovette ipotecare la signoria di Jugenheim al principato di Nassau-Usingen dal 1769 fino al 1777. Nel 1770, fece richiesta all'Imperatore Giuseppe di nominare una commissione su debito. La commissione fu dissolta nel 1782. Poich\u00e9 la sua posizione finanziaria era ancora delicata, Luigi trasfer\u00ec la sua sede di governo dal palazzo a Saarbr\u00fccken al piccolo padiglione di caccia nell'area circostante.\nNonostante la sua posizione finanziaria ristretta, Luigi fu in grado di completare alcuni progetti di costruzione. Nel 1769, costru\u00ec il palazzo di \"Ludwigberg\" e i giardini sulla \"Malstatter Bahn\". Nel 1775, fece completare la \"Ludwigskirche\" ad opera di Friedrich Joachim Stengel, di cui suo padre aveva cominciato la costruzione.\nFu un sovrano assolutista illuminato. Egli eman\u00f2 nuovi regolamenti per l'agricoltura e la silvicoltura e riform\u00f2 il sistema scolastico. Egli riform\u00f2 anche il codice penale e abol\u00ec la tortura.\nNel 1793, la sua salute stava venendo a mancare quando fugg\u00ec prima della rivoluzione francese a Aschaffenburg. Mor\u00ec l\u00ec in esilio, e fu sepolto nella Chiesa evangelica di San Lorenzo a Usingen. Il 23 novembre 1995, il suo corpo fu trasferito nella chiesa del castello di Saarbr\u00fccken."}
{"id": "4879347", "revid": "38120", "url": "https://it.wikipedia.org/wiki?curid=4879347", "title": "Barefoot Boy", "text": ""}
{"id": "4879350", "revid": "16758", "url": "https://it.wikipedia.org/wiki?curid=4879350", "title": "Michail Wassiljew", "text": ""}
{"id": "4879352", "revid": "1718925", "url": "https://it.wikipedia.org/wiki?curid=4879352", "title": "San Giuliano (Cologno Monzese)", "text": "San Giuliano Monzese (in monzese \"San Giulian\") \u00e8 una parrocchia ed un quartiere di Cologno Monzese ormai completamente fuso col centro abitato, di cui costituisce la porzione orientale ai confini con Vimodrone e Cernusco sul Naviglio. Anticamente era per\u00f2 un comune a s\u00e9 stante, prima di essere trasformato in una semplice frazione dal governo austriaco.\nStoria.\nRegistrato agli atti del 1751 come un villaggio milanese di 101 abitanti saliti a 338 nel 1771, alla proclamazione del Regno d'Italia nel 1805 San Giuliano risultava avere 370 residenti. In et\u00e0 napoleonica il comune venne soppresso e aggregato per la prima volta al limitrofo comune di Cologno, ma recuper\u00f2 poi l'autonomia con l'istituzione del Regno Lombardo-Veneto. Fu tuttavia lo stesso governo di Vienna ad accorgersi col tempo della razionalit\u00e0 dell'operato francese, anche tenendo conto dello sviluppo edilizio che stava portando alla fusione fisica dei due abitati: fu cos\u00ec che col dispaccio governativo del 17 gennaio 1841 gli Asburgo tornarono sui loro passi e deliberarono la definitiva annessione di San Giuliano a Cologno."}
{"id": "4879353", "revid": "729019", "url": "https://it.wikipedia.org/wiki?curid=4879353", "title": "Artillerie-Generatorauto M.16", "text": "L'Artillerie-Generatorauto M.16, era un trattore d'artiglieria benzo-elettrico austro-ungarico, utilizzato durante la prima e la seconda guerra mondiale per il traino delle artiglierie d'assedio \u0160koda.\nStoria.\nSviluppo.\nNegli anni immediatamente precedenti alla Grande Guerra la \u0160koda inizi\u00f2 a lavorare su una nuova generazione di pezzi di artiglieria per il parco d'assedio dell'Imperiale e regio esercito, costituita dal cannone 24 cm Kanone M. 16 e dagli obici \u0160koda 38 cm Vz. 1916 e \u0160koda 42 cm Vz. 1914. Risult\u00f2 immediatamente evidente che se la forza armata voleva sfruttare le caratteristiche di mobilit\u00e0 di queste nuove possenti armi era necessario sviluppare un nuovo trattore.\nLo sviluppo del mezzo venne affidato nientemeno che a Ferdinand Porsche, che a quel tempo lavorava come progettista nella Austro-Daimler di Wiener Neustadt. Il progetto presentato da Porsche era molto innovativo; prevedeva infatti un motore a benzina a 6 cilindri per attivare un generatore elettrico; l'energia elettrica alimentava sia i motori elettrici sui mozzi delle ruote posteriori del mezzo che, attraverso cablaggi, quelli sulle ruote dei carrelli, che di fatto cos\u00ec non erano trainati ma semoventi.\nLe versioni migliorate da Porsche vennero denominate anche B-Zug e C-Zug.\nUtilizzatori.\nIl \"Artillerie-generauto M.16\" prest\u00f2 servizio con le suddette artiglierie nel KuK Armee per tutta la durata della Grande Guerra. In conseguenza al trattato di Versailles i mezzi seguirono le sorti delle relative artiglierie. La Cecoslovacchia li impieg\u00f2 con gli \u0160koda 42 cm Vz. 1914 e con i 24 cm Kanone M. 16 ricevuti in eredit\u00e0 dalla separazione dall'Austria. Dopo l'accordo di Monaco, la Germania nazista acquist\u00f2 per oltre 55 milioni di corone i cannoni M. 16 ed i relativi \"B-Zug\", che vennero ribattezzati Generatorzugwagen M.16.\nIl Regio Esercito ricevette i trattori in conto riparazioni di guerra insieme agli \u0160koda 38\u00a0cm Vz. 1916 (380/15) ed agli \u0160koda 42\u00a0cm Vz. 1914 (420/12), ancora in carico durante la seconda guerra mondiale come carro-generatore Daimler.\nTecnica.\nIl telaio del \"M.16\" era di impostazione tradizionale, 4\u00d72 a trazione posteriore con ruote metalliche munite di semi-pneumatici. Il posto di guida per conduttore e meccanico era munito di copertura in tela impermeabile pieghevole a soffietto. Il motore era un Daimler a 6 cilindri a benzina, da 20,32 litri di cilindrata, erogante 150 CV a 1\u00a0200 giri/min; motore e generatore erano protetti da una cofanatura metallica, mentre il serbatoio del carburante era fissato dietro il posto di guida. Nella parte posteriore del telaio era posizionato il gancio di traino, il verricello ed un naspo per i cavi elettrici di collegamento con i carrelli. La lunghezza del cavo permetteva di staccare le vetture e farle procedere da sole negli attraversamenti difficili.\nLe vetture di traino erano ottenute sollevando ogni carico (in cui erano scomposte le artiglierie da assedio) ed i relativi carri porta-munizioni su una coppia di carrelli a due assi \"Fahrgestell M.16\". I mozzi delle quattro ruote di ogni carrello erano dotati di un motore elettrico alimentato tramite cablaggi dal trattore.\nTrattore e carrelli potevano montare sia ruote stradali semipneumatiche da 1030\u00a0mm di diametro che ruote ferroviarie da 720\u00a0mm di diametro, in modo da poter essere rapidamente adattati al movimento su ferrovia per gli spostamenti di oltre 50\u00a0km.\nUn \"M.16\", su fondo stradale normale, poteva alimentare un intero treno di traino, composto da 4-5 vetture. Il mezzo si rivel\u00f2 prestante e funzionale, insostituibile nel traino delle colossali nuove bocche da fuoco \u0160koda. Questo per\u00f2 al prezzo di una certa complessit\u00e0 costruttiva e di una manutenzione laboriosa. I filtri del carburante dovevano essere puliti ogni 2-3 ore di moto, mentre ogni 10\u00a0km era necessario lubrificare i meccanismi e le valvole."}
{"id": "4879354", "revid": "690118", "url": "https://it.wikipedia.org/wiki?curid=4879354", "title": "Generatorzugwagen M.16", "text": ""}
{"id": "4879357", "revid": "767487", "url": "https://it.wikipedia.org/wiki?curid=4879357", "title": "The Barefoot Boy (film 1923)", "text": "The Barefoot Boy \u00e8 un film muto del 1923 diretto da David Kirkland. Il soggetto di Wallace Clifton si basa sull'omonima poesia di John Greenleaf Whittier pubblicata in \"The Panorama\" del 1856.\nTrama.\nMaltrattato dal patrigno e accusato ingiustamente dai paesani di aver dato fuoco alla scuola, il dodicenne Dick Alden scappa da casa, promettendo di vendicarsi.\nPassano alcuni anni e Dick mantiene la sua promessa: torna a casa, deciso a chiudere il mulino che ha ereditato e che \u00e8 fonte di lavoro per il villaggio. Ma Mary, la sua vecchia fidanzatina, risana le ferite del suo amor proprio. Dick torna sulla sua decisione e, insieme a Mary, inizia una nuova vita senza rancori.\nProduzione.\nIl film fu prodotto dalla Mission Film Corporation.\nDistribuzione.\nIl copyright del film, richiesto dalla Mission Film Corp., fu registrato il 5 maggio 1924 con il numero LP20l74.\nDistribuito dalla Columbia Pictures, il film usc\u00ec nelle sale cinematografiche degli Stati Uniti il 1\u00ba settembre dopo essere stato presentato in prima il 15 agosto 1923. In Germania la pellicola prese il titolo \"Der steinige Weg\" mentre in Francia venne ribattezzato \"Le Gosse aux pieds nus\".\nCopie incomplete della pellicola, mancanti di un rullo, si trovano conservate negli archivi del George Eastman House di Rochester e dell'UCLA Film And Television Archive di Los Angeles."}
{"id": "4879359", "revid": "767487", "url": "https://it.wikipedia.org/wiki?curid=4879359", "title": "Emancipator", "text": ""}
{"id": "4879360", "revid": "775372", "url": "https://it.wikipedia.org/wiki?curid=4879360", "title": "Rivolta di Kiev", "text": "La rivolta di Kiev \u00e8 scoppiata in risposta alle leggi anti-protesta ucraine (annunciate il 16 gennaio 2014 e messe in atto cinque giorni dopo), ed \u00e8 sfociata in una serie di scontri nel centro di Kiev a via Hrushevshoko, fuori dallo Stadio Dinamo Lobanovski ed adiacente alle proteste dell'Euromaidan in corso.\nDurante una manifestazione dell'Euromaidan che radun\u00f2 pi\u00f9 di 200.000 persone, i manifestanti marciarono verso la Verkhovna Rada dove incontrarono i cordoni della polizia. Dopo una fase tesa di stallo, la polizia cominci\u00f2 ad affrontare i manifestanti con episodi di violenza. Da quel momento i manifestanti eressero barricate per impedire l'avanzamento delle truppe del governo. Quattro manifestanti sono stati confermati deceduti durante gli scontri con le forze dell'ordine, tre dei quali uccisi.\nIl 28 gennaio 9 delle 12 leggi anti-protesta vennero abrogate e il Primo ministro Mykola Azarov rassegn\u00f2 le dimissioni, annunciando la nascita di una legge di amnistia per i manifestanti arrestati e accusati. Il 14 febbraio seguente i gruppi incaricati di organizzare la situazione di stallo concordarono nello sbloccare parzialmente la strada per ripristinare il traffico ma mantenendo le barricate e le proteste. Dopo l'amnistia dei manifestanti del 16 febbraio, la polizia e i manifestanti si ritirarono entrambi, consentendo l'apertura di un corridoio per il traffico. Il 18 febbraio, ancora una volta, migliaia di manifestanti marciarono verso il Parlamento, ristabilendo gli stalli con la polizia in via Hrushevskoho e nelle strade collegate. Entro il giorno seguente, tutte le barricate vennero eliminate dalle strade e i manifestanti vennero respinti.\nCronologia degli eventi.\n19 gennaio.\nIl 19 gennaio 2014, nel centro di Kiev, ha luogo il nono giorno consecutivo di protesta contro le leggi anti-protesta - dette \"leggi Dittatura\" - da parte dell'Euromaidan, che riesce a far scendere in strada pi\u00f9 di 200.000 persone. Al raduno partecipano anche i maggiori leader dell'opposizione, ma \u00e8 anche la prima apparizione pubblica di Tetjana \u010cornovol dal suo presunto attacco da parte delle autorit\u00e0. Molti manifestanti ignorarono il divieto di occultamento del volto, indossando delle maschere del partito, mentre altri indossarono elmetti e maschere anti-gas. Dmytro Bulatov, leader del movimento AutoMaidan, politicamente vicino e sostenitore dell'EuroMaidan, chiedeva la nomina di un singolo candidato dell'opposizione. I leader di Bat'kiv\u0161\u010dyna (il partito di Julija Tymo\u0161enko) Arsenij Jacenjuk e Oleksandr Tur\u010dynov, dichiararono che un nuovo, alternativo parlamento dev'essere creato.\nGli attivisti dell'EuroMaidan si appellarono ai militari per la loro \"solenne fedelt\u00e0 al popolo ucraino\", cercando di supportare i manifestanti piuttosto che il \"regime criminale\", cercando di convincerli a non eseguire \"ordini criminali\", in particolare l'uso della forza contro i civili, e promettendo a chi si sarebbe licenziato rifiutando di eseguire ordini di violenza, un posto sicuro nel nuovo governo che sarebbe stato installato. L'ex capo della marina militare ucraina, contrammiraglio Igor Tenjuch, rimosso dal presidente Viktor Janukovy\u010d nel 2010, espresse le proprie preoccupazioni per il \"colpo di Stato previsto\" e chiese agli agenti delle forze militari di sfidare gli ordini \"illegali\" di chi era al potere.\"Domani il regime asservir\u00e0 anche voi. Perci\u00f2 chiediamo a voi di soddisfare il vostro giuramento militare di fedelt\u00e0 al popolo ucraino e non alle autorit\u00e0 che sono andate fuori dai binari\", dice la citazione.\nGli scontri iniziarono quando migliaia di manifestanti scesero in strada verso il Parlamento tramite via Hrushevskoho, venendo raggiunti dai cordoni di polizia e bloccati dai mezzi militari. La polizia avvert\u00ec i manifestanti che chiunque avesse superato la distanza di tre metri tra i manifestanti e la polizia, gli agenti lo avrebbero considerato una minaccia e avrebbero agito di conseguenza. Le tensione sale: i manifestanti cominciano ad attaccare la polizia con bastoni, tubi, caschi e maschere antigas e gli agenti rispondono sparando con proiettili di gomma e lanciando granate fumogene.\nUno dei leader dell'opposizione, Vitalij Kly\u010dko, che nella stessa giornata aveva cercato di calmare le acque, venne spruzzato con un estintore da un manifestante nella folla, riconosciuto come traditore. A seguito di questo episodio, delle immagini televisive in diretta riportavano i manifestanti mentre tentavano di rovesciare un bus della polizia, successivamente incendiato con delle molotov. Almeno tre pullman vennero rovesciati dai rivoltosi. Per spegnere le fiamme vennero usati dei cannoni d'acqua: questi vennero anche usati contro i rivoltosi in uso illegale della forza, per via delle fredde temperature. I rivoltosi riuscirono ad incendiare diversi veicoli della polizia, che fu costretta ad utilizzare nuovamente proiettili di gomma contro gli attivisti.\nFIno a 10.000 rivoltosi rimasero nei pressi dello Stadio Dinamo Lobanovski dalle 22:00, proseguendo le loro azioni con scontri e disordini tanto che il fumo riempiva l'aria provenendo dai veicoli in fiamme. L'intera linea di autobus della polizia usati nel blocco venne incendiata, e all'incirca verso mezzanotte, quasi tutto intorno allo Stadio Dinamo stava bruciando. Commentando la situazione, la parlamentare dell'opposizione Lesja Orobec' ha dichiarato: \"la guerra \u00e8 finalmente iniziata, le leggi non si applicano pi\u00f9\". Notizie da Leopoli indicarono che i manifestanti delle citt\u00e0 di Leopoli, Kalu\u0161, Ivano-Frankivs'k erano stati bloccati dalle unit\u00e0 militari distribuite a Kiev,; situazione simile a quella di Rivne, dove i manifestanti vennero bloccati dalle truppe Berkut. Gli attivisti di AutoMaidan, alle 3:00 del mattino, bloccarono tutte le uscite della tenuta Me\u017eyhir\"ja di Janukovy\u010d. Nella prima mattinata, i manifestanti nel centro di Kiev hanno continuato a rifornirsi di molotov e a proseguire l'assedio contro i cordoni della polizia, fortificando le barricate ad ogni posizione conquistata mentre la polizia reagiva utilizzando continuamente i cannoni ad acqua, sparando proiettili di gomma e cercando di interrompere i segnali dei cellulari.\nIn serata, Vitalij Kly\u010dko aveva organizzato un incontro col presidente Viktor Janukovy\u010d nella sua casa a Me\u017eyhir\"ja, nel tentativo di proporre le elezioni anticipare e cercando di fermare ulteriori azioni di violenza. Il meeting si concluse con la promessa da parte del presidente di risolvere la crisi organizzando una \"commissione speciale\" formata dai rappresentanti d'amministrazione (tra cui il presidente, Janukovy\u010d stesso), il Consiglio dei Ministri e i leader dell'opposizione. In mattinata il presidente ucraino contatta uno dei leader dell'opposizione, Arseniy Jacenjuk, spiegandogli che voleva iniziare i negoziati per porre fine alla crisi politica. Il 20 gennaio la commissione venne annunciata dal Partito delle Regioni (fondato da Janukovy\u010d) con a capo Hanna Herman, senza la presenza del presidente e guidato dal segretario del Consiglio nazionale della Sicurezza e della Difesa Andrij Kljuev. I leader dell'opposizione hanno rifiutato di partecipare al progetto di commissione del governo purch\u00e9 il presidente si astenga dal parteciparvi.\n20 gennaio.\nGli scontri sono continuati anche durante il 20 gennaio, con migliaia di rivoltosi rimasti in via Hrushevskoho, continuando a lanciare esplosivi e sassi contro la polizia. Dei 5.000 manifestanti presenti nei pressi dello Stadio Dinamo Lobanovski, circa 200 vennero impegnati a confrontarsi contro i circa 500 poliziotti anti-sommossa per tutto il pomeriggio. Poliziotti antisommossa del Berkut vennero filmati da Radio Free Europe lanciare pietre contro i manifestanti mentre facevano gesti osceni verso di loro. I manifestanti crearono una catapulta alta 8 piedi per continuare a scagliare pietre e altri oggetti contro le forze dell'ordine, che reagirono lanciando granate accecanti, pietre e anche molotov contro gli attivisti. Inoltre, i cecchini della polizia cominciano ad occupare i tetti degli edifici della zona, ma sono costretti all'esposizione a causa di fuochi d'artificio e laser. Intorno alle 22:45 presso lo stadio Dinamo si contano circa 10.000 manifestanti, che continuano a battagliare con la polizia. Secondo il Ministero dell'Interno ucraino, i rappresentanti dell'opposizione nel parlamento ucraino, fornivano armi agli attivisti per attaccare la polizia.\n21 gennaio.\nNelle ore del crepuscolo del 21 gennaio, dopo che le leggi anti-protesta avevano avuto effetto giuridico, il presidente Janukovy\u010d ordin\u00f2 una \"sanguinosa repressione\", di conseguenza la polizia avvis\u00f2 i manifestanti tramite gli altoparlanti del fatto che le forze dell'ordine potevano usare le armi. Il ministro dell'Interno, Vitalij Zachar\u010denko, firm\u00f2 un ordine esecutivo che autorizz\u00f2 l'uso della forza da parte della polizia.\nI manifestanti ricevettero sms da parte dei loro service provider che recitavano: \"Caro abbonato, sei stato registrato come partecipante ai disordini di massa\". La responsabilit\u00e0 dei messaggi venne negata dai service provider, di cui due erano di propriet\u00e0 di societ\u00e0 russe. Gli esperti suggerirono che dietro ai messaggi c'era il governo Janukovy\u010d.\nCentinaia di titu\u0161ky armati vennero segnalati da testimoni oculari mentre attaccavano i manifestanti e i passanti, inoltre piccoli veicoli vennero rubati e trasportati tramite dei camion dai mercenari fino al centro di Kiev. Poco dopo, i mercenari occuparono buona parte delle strade di Kiev. In un incidente, Kly\u010dko capit\u00f2 in via Franko: un titu\u0161ky lo not\u00f2 e fugg\u00ec. In seguito, Kly\u010dko disarm\u00f2 due tra i mercenari e li fece confessare: erano stati portati a Kiev da Cherson e gli era stato ordinato di spaccare le auto e fare casino in citt\u00e0. Gli attivisti di AutoMaidan arrestarono altri titu\u0161ky nel centro della citt\u00e0: i mercenari ammetterono che era stato offerto loro un pagamento di 220 grivnie (\u20ac 15) se avessero vandalizzato Kiev. Diversi mercenari vennero fermati dai manifestanti e raggiunti dai leader dell'opposizione, venendo portati al quartier generale dei partiti dell'opposizione dove, interrogati in diretta televisiva, dichiararono di lavorare per il governo al fine d'incitare la violenza e l'anarchia.\nLe truppe Berkut continuano a lanciare molotov contro gli attivisti. La situazione di stallo tra manifestanti e polizia dur\u00f2 fino a mezzogiorno, quando inizi\u00f2 un cessate il fuoco tra i circa 500 agenti di polizia e i circa 1000 rivoltosi.\n22 gennaio.\nAlle 6:00 del giorno dell'Unit\u00e0 dell'Ucraina, la polizia spar\u00f2 ed uccise due manifestanti con proiettili veri. Ricevuta la notizia, i manifestanti si ritirarono e si dispersero presso lo Stadio Dinamo Lobanovski: ci\u00f2 permise alle forze dell'ordine di riconquistare l'area per un breve periodo, prima di essere nuovamente respinti da una nuova offensiva dei manifestanti.\nIn risposta all'escalation di violenza, il governo autorizz\u00f2 la polizia ad aumentare le misure di sicurezza per fermare i disordini e le proteste. La polizia fu ora in grado di bloccare le strade al fine di limitare l'accesso al centro della citt\u00e0 ed ebbe inoltre il permesso per usare i cannoni ad acqua contro gli attivisti, indipendentemente dalla temperatura (a -10\u00b0). La polizia spar\u00f2 proiettili di gomma contro giornalisti e cameraman presenti, continuando a lanciare molotov contro i manifestanti. Alcuni testimoni oculari segnalarono invece che la polizia sparava sia con proiettili a gomma sia con proiettili normali indifferentemente tra la folla, colpendo un numero imprecisato di persone. A fine giornata i feriti furono centinaia, e diversi veicoli andarono in fiamme, come nei giorni precedenti. Polizia e medici confermarono che erano stati utilizzati dei proiettili normali nell'uccisione dei due manifestanti, a differenza di quanto ribadito dal Primo Ministro Mykola Azarov che sosteneva la tesi che le forze dell'ordine non avessero munizioni. Il coordinatore del corpo medico degli attivisti ribad\u00ec che a fine giornata c'erano stati cinque morti, quattro a causa di colpi d'arma da fuoco e uno a causa di una caduta. Circa 100 metri dietro la linea del fronte, i manifestanti eressero una barricata secondaria fatta con cemento e acciaio presi dagli enormi cartelloni al fine di rallentare gli agenti di polizia nel caso in cui avessero cercato di inseguire i rivoltosi durante una nuova protesta in piazza. In serata si contarono circa 300 feriti e 4 morti uccisi dalle armi della polizia.\n23 gennaio.\nLa tregua tra le due parti era tenuta dall'ultimatum dell'opposizione al governo, che scadeva alle 20:00. Il fuoco si estese dalla zona di conflitto e un negozio venne bruciato al primo piano di un palazzo di sette piani, 40 metri quadrati di superficie (a Vicolo del Museo, 2). The fire was caused by the burning rubber tires that block the vulytsia Hrushevskoho. The burning tires were set to provide smoke screen for protesters.\nGli attivisti di EuroMaidan documentarono la brutalit\u00e0 delle polizia con delle istanze e il sadismo mostrato in pi\u00f9 occasioni dei reparti Berkut e dalle Truppe Interne dell'Ucraina, in cui gli ufficiali avrebbero aggredito sia attivisti sia persone a caso e gli avrebbero umiliati rivolgendogli espressioni volgari e costringedoli a spogliarsi nudi. In un video pubblicato su YouTube, le truppe del Ministero degli Interni torturano e umiliano un attivista dell'EuroMaidan in via Hrushevskoho, dove \u00e8 stato spogliato nudo al freddo dopo essere stato picchiato e in quel momento gli ufficiali lo avrebbero pure fotografato. Il video era in prossimit\u00e0 di essere chiuso, indicando che \u00e8 stato pubblicato da un ufficiale, segno di malcontento tra le forze di polizia. La BBC stava intervistando un altro manifestante che, poco dopo aver fotografato la via Hrushevskoho, \u00e8 stato picchiato e accoltellato dagli agenti di polizia.\nIl 23 gennaio venne reso noto che le forze di polizia antisommossa avevano ampliato il proprio arsenale, usando anche bombe improvvisate, chiodi e schegge oltre alle tradizioni granate stordenti. Nella stessa giornata il Ministro degli Interni ucraino si \u00e8 scusato ufficialmente per le \"azioni inaccettabili di persone in uniforme della polizia\" considerate scandalose in un video dove \u00e8 ripreso un detenuto nudo. A seguito di alcuni colloqui di pace con il presidente Janukovy\u010d, i leader dell'opposizione Kly\u010dko e Tjahnybok scesero in via Hrushevskoho per annunciare ai manifestanti l'accordo su una tregua con il governo in cambio di tutti i manifestanti arrestati o detenuti ma l'annuncio venne preso negativamente dagli attivisti, contrari alla tregua con il governo sostenuta dai due leader. Tjahnybok, tra i promulgatori dell'accordo con Janukovy\u010d, rivel\u00f2 che il presidente aveva intenzione di arrestare 1.000 attivisti nei cinque giorni successivi e che se le rivolte fossero continuate l'accordo sarebbe saltato. In seguito Kly\u010dko proclam\u00f2 uno sciopero nazionale, affermando d'esser pronto a scendere in campo. In seguito, in accordo con la folla che decise di troncare gli accordi con il governo, si decise di allargare la protesta dell'EuroMaidan a via Hrushevskoho.\n24-25 gennaio.\nGli attivisti costruiscono tre nuove barricate in via Hrushevskoho per proteggere il campo di protesta dell'Euromaidan presso Piazza dell'Indipendenza. Dei rapporti suggeriscono una possibile frattura tra i manifestanti dell'Euromaidan e la frazione pi\u00f9 estremista di via Hrushevskoho.\nVolodymyr Rybak, presidente della Verchovna Rada, riferisce tramite i mezzi televisivi che la questione d'introdurre lo stato d'emergenza non verr\u00e0 affrontata nella sessione straordinaria del Parlamento ucraino in programma nella giornata del 28 gennaio, dove invece si tratter\u00e0 della difficile situazione cercando di prendere in considerazione una soluzione pacifica per risolvere la crisi politica. Alle 5 del mattino del 25 gennaio i manifestanti raggiunsero una tregua con le forze di polizia e in mattinata la situazione era calma. Nonostante ci\u00f2, la tregua non dur\u00f2 molto e alle 10:30 gli scontri ripresero. Tra i molti episodi, sono segnalati quelli di violenza dei reparti Berkut, che continuano a sparare alla cieca sulla folla dei manifestanti.\nVerso mezzanotte le truppe interne raggiungono i pressi della \"Casa ucraina\", un complesso di cinque piani che ospita svariati eventi, punto strategico tra il Maidan e gli attivisti di via Hrushevskoho, che aveva intenzione di avvicinarsi alla zona. I manifestanti tentano di recuperare la posizione lanciando un'offensiva contro le truppe interne, distruggendo alcune finestre e dando fuoco a parte dell'edificio. All'esterno, i manifestanti creano un corridoio per far uscire le forze di polizia di loro spontanea volont\u00e0 e lo stallo dura 6 ore prima che la polizia si arrende dopo aver negoziato con Kly\u010dko. I manifestanti che hanno occupato l'edificio, sostengono d'aver scoperto dei bossoli sul tetto, affermando che la polizia, presente nel complesso fino al mattino, potrebbe aver usato i tetti per sparare contro i manifestanti nella giornata del 22 gennaio scorso.\n28 gennaio-17 febbraio.\nIl 28 gennaio, il Primo Ministro Mykola Azarov annuncia le proprie dimissioni al presidente Viktor Janukovy\u010d, poche ore prima d'esser sfiduciato dal Parlamento ucraino. Le sue dimissioni portano alla rimozione di tutta l'amministrazione Azarov, che il presidente Janukovy\u010d conferma firmando un decreto che dimette il resto del gabinetto di Azarov. Tuttavia, Azarov e il suo governo rimarranno nei propri uffici fino alle nuove elezioni.\nI legislatori filo-governativi si sono uniti all'opposizione in Parlamento per abrogare 9 delle 11 leggi anti-protesta, che aveva innescato gli scontri. Janukovy\u010d ha anche proposto l'amnistia per i manifestanti se avessero abbandonato le proteste. Inoltre, ha promesso la nascita di un comitato che vorrebbe proporre delle revisioni alla costituzione ucraina per diminuire il potere del presidente. La maggior parte degli spettatori non si aspettava che queste concessioni da parte di Janukovy\u010d fossero sufficienti a placare le proteste dei manifestanti, che continuano a chiedere le dimissioni del presidente.\nIl 2 febbraio seguente, 5.000 attivisti si sono ritrovati in via Hrushevskoho per sostenere la situazione di stallo che la stampa ucraina definisce come \"duraturo\".\nQuattro giorni dopo, migliaia (secondo l'UNIAN circa 3 o 4.000) attivisti dell'opposizione ucraina, alcuni protetti da scudi e con mazze da baseball, marciano da Piazza dell'Indipendenza verso l'edificio della Verchovna Rada, sede del Parlamento ucraino, (secondo BBC News), in una dimostrazione di forza. Per Andrij Parubij, tra i capi dell'Euromaidan, la marcia fu un avviso contro le autorit\u00e0, che se non considereranno le esigenze dei manifestanti, subiranno azioni pi\u00f9 decise da parte dei manifestanti, \"la prossima volta\".\nIl 14 febbraio, Pravyj Sektor, nel rispetto delle legge di amnistia che prevede la liberazione dei manifestanti, ha accettato di ripristinare il traffico in via Hrushevskoho. Tutti i membri dell'Autodifesa Nazionale UcrainaUkrainian National Self-Defence (UNSO) lasciano la zona. Nel contempo per\u00f2, il partito chiede la chiusura immediata di tutti i casi contro i manifestanti, dicendo: \"Se questo non viene fatto il pi\u00f9 presto possibile, ci riserviamo il diritto di agire a nostra discrezione\". Il consiglio Maidan inoltre convenne di ripristinare il traffico; \"Questo non significa che si arrendono gli edifici, questo non significa che stiamo tirando gi\u00f9 le barricate, questo significa che ci sar\u00e0 parzialmente uno sblocco di via Hrushevskoho per ripristinare il traffico,\" ha detto l'attivista di Maidan Andriy Dzyndzia, e ha anche ribadito che i manifestanti rimarranno in via Hrushevskoho.\nTre giorni dopo, un attivista venne accoltellato dopo aver attraversato il lato delle barricate controllato dalla polizia.\n18\u201323 febbraio.\nIl 18 febbraio, migliaia marciarono sul Parlamento e vennero accolti con centinaia di forze di polizia e Berkut. Pneumatici vennero incendiati a via Hrushevskoho.\nPartecipanti.\nParti neutrali.\nDurante gli scontri, dei medici volontari lavorarono per curare i feriti: circa 20 volontari della Croce Rossa ucraina e circa 30 medici appartenenti al servizio medico dell'Euromaidan parteciparono ai soccorsi dei manifestanti.\nUnit\u00e0 di autodifesa.\nLe barricate invece vennero costruite dal partito Pravyj Sektor, dall'unit\u00e0 di anti-difesa UNA-UNSO e da altre unit\u00e0 di anti-difesa. In particolare, una di queste era guidata da un ebreo e formata da georgiani, azeri, armeni e russi.\nVittime.\nManifestanti.\nSecondo i medici presenti sul luogo, il 21 gennaio sono state ferite 300 persone, pi\u00f9 di 400 nel giorno successivo e 70 il 23 gennaio. Secondo i medici della citt\u00e0, tra il 19 e il 23 gennaio 157 manifestanti hanno chiesto un aiuto medico e 72 sono stati ricoverati in ospedale. La maggior parte delle denunce sono state fatte presso il centro di assistenza fornito dal Maidan tra le barricate di via Hrushevskoho. Tra i feriti curati negli istituti ospedalieri, molti sono stati arrestati.\nUna dei leader dell'EuroMaidan, Lesja Orobec', \u00e8 stata presa di mira dalla polizia in un attacco a sfondo politico e arrestata assieme a tre guardie che erano con lei. In un episodio di inusuale e crudele punizione da parte delle forze dell'ordine, due manifestanti sono stati arrestati, fatti spogliare nudi, cosparsi d'acqua e fatti correre verso il Maidan con temperature al di sotto dello zero, mentre i reparti Berkut gli sparavano contro proiettili di gomma. I due manifestanti hanno perso la vista.\nDiversi giornalisti hanno sostenuto d'esser stati presi di mira dalla polizia, che gli ha sparato contro deliberatamente. 26 sono rimasti feriti, due gravemente a causa delle granate stordenti lanciate dalla polizia, mentre altri due sono stati arrestati dalle forze dell'ordine. Oltre 30 attivisti sono stati arrestati. Almeno 42 giornalisti sono rimasti coinvolti negli scontri di via Hrushevskoho nella giornata del 22 gennaio.\nMorti.\nSecondo i rapporti, la prima vittima risale al 21 gennaio, quando un ventiduenne precipit\u00f2 da un colonnato di 13 metri di fronte allo Stadio Dinamo Lobanovski a seguito di uno scontro con i reparti Berkut e sub\u00ec fratture alla spina dorsale delle sue vertebre cervicali. Non si sa se abbia saltato per sfuggire agli agenti, se sia caduto accidentalmente o se sia stato spinto delle forze Berkut.\nNella mattinata del 22 gennaio la polizia uccide Serhij Nigojan, un attivista armeno dell'EuroMaidan arrivato a Kiev da Dnipropetrovs'k. Un cecchino della polizia uccide Michail \"Loki\" \u017dyzne\u01d4skyj, cittadino bielorusso membro dell'UNA-UNSO. La scientifica scopre che Nigojan \u00e8 stato ucciso con un fucile a pompa, mentre \u017dyzne\u01d4skyj \u00e8 stato colpito da un cecchino, scoperte confermata dei medici che hanno trovato ferite procurate dal fucile di precisione Dragunov e probabilmente anche dalla pistola Makarov. Il 23 gennaio i coordinatori del servizio medico dell'EuroMaidan riferiscono di altre due presunti morti, basandosi sui filmati televisivi nei quali la polizia trascinava due cadaveri. Il 25 gennaio seguente, Roman Sedyk, ferito tre giorni prima durante gli scontri di via Hrushevskoho, muore in un ospedale di Kiev. In un rapporto pubblicato il 25 gennaio, secondo una societ\u00e0 specializzata in consulenze su armi e munizioni di Perth, i proiettili usati dalla polizia negli scontri sarebbero dei proiettili perforanti usati per fermare i veicoli, sparare attraverso porte e penetrare armature.\nIl 28 gennaio, Bohdan Kalyniak muore in ospedale a causa di una polmonite, dopo aver subito le cannonate d'acqua sparate dalla polizia mentre la temperatura era sotto lo zero durante gli scontri di via Hrushevskoho. Il giorno dopo, due uomini sono stati colpiti da alcuni proiettili sparati in via Hrushevskoho: all'arrivo in ospedale il pi\u00f9 vecchio dei due \u00e8 deceduto a causa delle ferite riportate.\nPolizia.\nSecondo quanto riferito dal Ministero dell'Interno, un centinaio di poliziotti antisommossa sono rimasti feriti durante gli scontri del 19 gennaio: di questi, 61 hanno subito un ricovero ospedaliero. Secondo il sito ufficiale del Ministero dell'Interno, i manifestanti avrebbero catturato un agente delle forze Berkut e lo avrebbero picchiato fino a mandarlo in ospedale. Dei video mostrano diversi manifestanti lanciare molotov contro gli agenti di polizia, ferendone alcuni.\nIl 23 gennaio, 235 agenti sono rimasti feriti e 104 sono stati ricoverati in ospedale mentre, al 25 gennaio, 1.340 erano ammalati soprattutto di polmonite e ipotermia.\nReazioni internazionali.\nLa reazioni internazionali sono state tante, soprattutto dai paesi europei ma anche da Canada e Stati Uniti, e tutte univoche, condannando gli atti di violenza perpetrati dalla polizia.\nTra le tante dichiarazioni, spiccano quella del presidente della Commissione europea Jos\u00e9 Manuel Dur\u00e3o Barroso che, in una telefonata con Janukovy\u010d del 23 gennaio, ha minacciato sanzioni nei rapporti bilaterali con l'Unione europea nel caso in cui la situazione in Ucraina non si fosse stabilizzata e la reazione degli Stati Uniti alle 22 morti ucraine, che ha deciso di revocare i visti dei funzionari ucraini coinvolti nelle violenze. Tra gli altri, sono stati prescritti Volodymyr Oliynyk e Olena Bondarenko.\nTra gli attivisti invece, il 23 gennaio i sostenitori sono andati presso l'ambasciata russa in Ucraina che teneva una bandiera con la scritta \"Ucraina, siamo con te\". Undici partecipanti sono stati arrestati. Una precedente azione di supporto \u00e8 stata fatta a Mosca il 2 dicembre 2013.\nNella stessa giornata del 23 gennaio, i sostenitori degli attivisti a Minsk hanno mostrato solidariet\u00e0 verso l'Euromaidan."}
{"id": "4879372", "revid": "465169", "url": "https://it.wikipedia.org/wiki?curid=4879372", "title": "Kari Tapio", "text": "Durante la sua carriera, \u00e8 stato uno dei cantanti pi\u00f9 popolari in Finlandia, vendendo oltre 830\u00a0000 dischi, diventando il solista della Finlandia che ha venduto pi\u00f9 dischi.\nBiografia.\nTapio nacque a Suonenjoki, in Finlandia. Negli anni sessanta Tapio si esib\u00ec nella sua citt\u00e0 di residenza, Pieks\u00e4m\u00e4ki, con delle band locali, gli ER-Quartet e Jami &amp; The Noisemakers. Nel 1966 prese lezioni di canto da Ture Ara.\nTapio era uno dei candidati per rappresentare la Finlandia all'Eurovision Song Contest 2008 con il brano \"Valaise y\u00f6\". Alle finali si posizion\u00f2 secondo e i Ter\u00e4sbetoni furono scelti per rappresentare la nazione.\nTapio mor\u00ec per un infarto cardiaco ad Espoo, in Finlandia."}
{"id": "4879379", "revid": "2106381", "url": "https://it.wikipedia.org/wiki?curid=4879379", "title": "Calcio Monza 1982-1983", "text": "Questa pagina raccoglie le informazioni riguardanti il Calcio Monza nelle competizioni ufficiali della stagione 1982-1983.\nStagione.\nIl Monza, tornato per la quarta volta in Serie B, festeggia prima dell'inizio del campionato il 70\u00ba anno di vita.\nPochi giorni dopo termina il girone di qualificazione alla Coppa Italia incasellando solo 3 dei 10 punti disponibili.\nIn campionato, quando le cose si mettono male, Fontana viene sollevato dall'incarico e in sua vece arriva Mazzetti.\nLa sferzata data alla squadra da Mazzetti rimette tutti sulla giusta via e la squadra si salva piazzandosi a centroclassifica. Poche le soddisfazioni in un campionato modesto che si riduce a due importanti successi: sulla e sull'ostico terreno barese. Il rovescio della medaglia, purtroppo pesante, si verifica nelle due partite contro il .\nLa partita in casa contro i rossoneri \u00e8 ancor oggi ricordata quale record assoluto d'incasso al vecchio e inadeguato Sada.\nOttime le prestazioni della coppia d'attacco Marronaro-Pradella che fecero brillare l'attacco biancorosso in molte e significative occasioni."}
{"id": "4879386", "revid": "31886", "url": "https://it.wikipedia.org/wiki?curid=4879386", "title": "Ricerca incrementale", "text": "In informatica, la ricerca incrementale o suggerimenti istantanei \u00e8 un metodo di interazione dell'interfaccia utente che implementa una ricerca e un filtraggio progressivo del testo: appena l'utente digita i primi caratteri, uno o pi\u00f9 risultati gli sono immediatamente mostrati e sono aggiornati ad ogni cambiamento della stringa di ricerca.\nI risultati possono essere non solo vere e proprie occorrenze della chiave all'interno del documento o della base di dati che sono oggetto della ricerca,\nma anche semplici suggerimenti di completamento della parola o della frase parzialmente inserita.\nLa subitaneit\u00e0 del riscontro dato all'utente gli consente di digitare solo le prime lettere o parole della chiave di ricerca, o ancora di correggerla durante la digitazione, a seconda dei risultati mostrati.\nApplicazione.\nSoftware applicativo testuale.\nQuasi tutte le applicazioni legate al trattamento di documenti testuali, che vanno dall'editor di testo al visualizzatore di documenti in formato PDF, dal compositore di messaggi email al browser web, integrano funzionalit\u00e0 di ricerca all'interno del documento.\nMolte di esse implementano la funzionalit\u00e0 di ricerca istantanea, tipicamente evidenziando tutte le occorrenze della chiave di ricerca.\nWeb.\nNell'ambito dei motori di ricerca, globali o interni a siti web, i suggerimenti automatici, talvolta chiamata anche instant, sono una funzionalit\u00e0 assai diffusa ed \u00e8 presente infatti, ad esempio, in Google Search, Bing o DuckDuckGo.\nPer questo motivo anche i web browser che integrano un'interfaccia ai motori di ricerca web con supporto alla ricerca istantanea, hanno reso disponibile un'interfaccia al servizio di questi ultimi.\nChe sia nella pagina web del motore, o che sia nella barra di ricerca del browser, la lista di suggerimenti \u00e8 tipicamente visualizzata con un men\u00f9 a tendina."}
{"id": "4879389", "revid": "1602064", "url": "https://it.wikipedia.org/wiki?curid=4879389", "title": "Battle of the Sexes (album)", "text": "Battle of the Sexes \u00e8 il settimo album discografico in studio del rapper statunitense Ludacris, pubblicato nel marzo 2010."}
{"id": "4879404", "revid": "767487", "url": "https://it.wikipedia.org/wiki?curid=4879404", "title": "Demonstration", "text": "Demonstration \u00e8 il secondo album discografico in studio del rapper britannico Tinie Tempah, pubblicato nel novembre 2013."}
{"id": "4879412", "revid": "767487", "url": "https://it.wikipedia.org/wiki?curid=4879412", "title": "Taking Back Sunday (album)", "text": "Taking Back Sunday \u00e8 il sesto album discografico in studio del gruppo musicale statunitense Taking Back Sunday, pubblicato il 28 giugno 2011."}
{"id": "4879414", "revid": "547034", "url": "https://it.wikipedia.org/wiki?curid=4879414", "title": "Thomas Ereu", "text": "Gioca nel ruolo di schiacciatore nel .\nCarriera.\nThomas Ereu arriva in Italia nella stagione 2000-01 e disputa un campionato di Serie A2 con la maglia della Pallavolo Mantova, che si concluder\u00e0 con la retrocessione in Serie B1.\nNella stagione 2002-03 si trasferisce in Spagna, dove disputa un campionato con il Club Voleibol M\u00e1laga e due con il Club Voleibol Arona, con cui vince la Coppa del Re 2003-04 e la Supercoppa spagnola 2004. In questo periodo entra a far parte della nazionale venezuelana, con la quale vince la medaglia d'oro ai Giochi panamericani del 2003.\nNella stagione 2005-06 torna nel campionato italiano, dove per due annate gioca nel Salento d'Amare Taviano, con cui vince la Coppa Italia di Serie A2. Terminata questa esperienza si trasferisce in Grecia, all'Enose Athlopaidion Patron, prima di fare ritorno in Italia per altre due stagioni, una alla Pallavolo Pineto, con cui esordisce in Serie A1, e una con la Pallavolo Loreto. Conquista con la nazionale la medaglia di bronzo nella Coppa America 2008.\nNella stagione 2011-12 si trasferisce alla Pallavolo Genova, ma un infortunio al tendine d'Achille durante la preparazione estiva lo porta alla rescissione del contratto e a un anno di stop. Ritorna in campo per la stagione 2013-14 quando \u00e8 tesserato per il Club Voleibol Teruel, con cui vince la sua seconda supercoppa spagnola e lo scudetto.\nNell'annata 2014-15 difende i colori del club francese del Saint-Nazaire Volley-Ball Atlantique, in Ligue A, tornando nel massimo campionato spagnolo nella stagione seguente, quando viene ingaggiato dal . Dal campionato 2016-17 torna al , dove conquista tre Supercoppe spagnole aggiudicandosi il premio individuale come miglior giocatore nell'edizione 2016, una Coppa del Re (venendo nominato MVP della manifestazione) e un campionato."}
{"id": "4879418", "revid": "64468926", "url": "https://it.wikipedia.org/wiki?curid=4879418", "title": "Wuppertal Institut f\u00fcr Klima, Umwelt, Energie", "text": ""}
{"id": "4879420", "revid": "1305772", "url": "https://it.wikipedia.org/wiki?curid=4879420", "title": "Hard Promises", "text": "Hard Promises \u00e8 il quarto album discografico in studio del gruppo musicale rock Tom Petty and the Heartbreakers, pubblicato nel maggio del 1981.\nIl disco.\nIl titolo \u00e8 tratto da una strofa del ritornello del brano \"Insider\".\nL'album arriv\u00f2 in quinta posizione in classifica, inoltre fu certificato disco d'oro il 14 luglio 1981 e disco di platino il 1 agosto 1981.\nDurante la sessione di registrazione dell'album era atteso John Lennon, che doveva assistere alla registrazione. Tom Petty era impaziente di incontrarlo, ma l'incontro non ebbe mai luogo in quanto l'ex Beatles fu ucciso prima che potesse arrivare nello studio di registrazione.\nIn omaggio a Lennon l'album porta inciso una dedica: \"We Love You JL\".\nTracce.\nBrani composti da Tom Petty eccetto dove indicato.\nFormazione.\nHanno partecipato alle registrazioni secondo le note dell'album:"}
{"id": "4879421", "revid": "1543377", "url": "https://it.wikipedia.org/wiki?curid=4879421", "title": "Wuppertal Institute", "text": "Il Wuppertal Institute per il clima, l'ambiente e l'energia (\"Wuppertal Institut f\u00fcr Klima, Umwelt, Energie\") \u00e8 un istituto di ricerca tedesco che esplora e sviluppa modelli, strategie e strumenti per sostenere lo sviluppo sostenibile a livello locale, nazionale e internazionale. La ricerca della sostenibilit\u00e0 presso l'Istituto Wuppertal si concentra sull'ecologia e la sua relazione con l'economia e la societ\u00e0. Particolare enfasi \u00e8 posta sulla ricerca di innovazioni tecnologiche e sociali atte a disaccoppiare la prosperit\u00e0 della crescita economica dall'uso/abuso delle risorse naturali.\nStoria.\nL'Istituto Wuppertal si considera da sempre un intermediario tra scienza, economia e politica. La sede dell'Istituto \u00e8 nella citt\u00e0 tedesca di Wuppertal. Il presidente dell'Istituto, eletto nel marzo 2010, \u00e8 Uwe Schneidewind.\nIl Wuppertal Institute collabora con un gran numero di universit\u00e0 e istituti tedeschi ed esteri. Ha per esempio contatti di cooperazione formali con il Centro di ricerche e studi sull'ambiente e l'energia (\"CEERS\") di Teheran, l'Universit\u00e0 Tsinghua di Pechino, l'Universit\u00e0 di Osnabr\u00fcck e l'Universit\u00e0 di Wuppertal. \u00c8 stato inoltre recentemente raggiunto un accordo di cooperazione con l'Universit\u00e0 di Kassel. Inoltre, l'Istituto Wuppertal e l'\"Istituto di ricerca per l'innovazione e l'imprenditorialit\u00e0\" (\"iENTIRE\") hanno concordato un percorso di ricerca aziendale. Altri progetti congiunti di ricerca sono in atto con l'Istituto per le Strategie Ambientali Globali (\"IGES\") in Giappone e The Energy and Resources Institute (\"TERI\") in India."}
{"id": "4879425", "revid": "247222", "url": "https://it.wikipedia.org/wiki?curid=4879425", "title": "Long After Dark", "text": "Long After Dark \u00e8 il quinto album discografico in studio del gruppo musicale rock Tom Petty and the Heartbreakers, pubblicato nel novembre del 1982.\nL'album si piazz\u00f2 al nono posto delle chart statunitensi e fu certificato disco d'oro il 4 gennaio 1983.\nNel gruppo intanto il nuovo bassista, Howard \"Howie\" Epstein, ha sostituito Ron Blair (che comunque compare ancora in un brano dell'album).\nTracce.\nBrani composti da Tom Petty eccetto dove indicato.\nFormazione.\nAltri musicisti\nNote aggiuntive:"}
{"id": "4879433", "revid": "247222", "url": "https://it.wikipedia.org/wiki?curid=4879433", "title": "Let Me Up (I've Had Enough)", "text": "Let Me Up (I've Had Enough) \u00e8 il settimo album discografico del gruppo musicale rock Tom Petty and the Heartbreakers, pubblicato dalla casa discografica MCA Records nell'aprile del 1987. \u00c8 stato l'unico album di Tom Petty non rappresentato nella raccolta del 1993 Greatest Hits. \nL'album si piazz\u00f2 al ventesimo posto (20 giugno 1987) della Chart di Billboard 200.\nTracce.\nTutti i brani composti da Tom Petty eccetto dove indicato."}
{"id": "4879436", "revid": "125833950", "url": "https://it.wikipedia.org/wiki?curid=4879436", "title": "Ebrei russi", "text": "Con storia degli ebrei in Russia si intende quella degli ebrei sul territorio dell'Impero russo e delle successive entit\u00e0 statali URSS e Federazione Russa. Dopo la spartizione della Polonia venne annesso all'Impero russo una parte del territorio sul quale viveva un gran numero di ebrei. Alla fine dell'Ottocento l'Impero russo ospitava la pi\u00f9 vasta comunit\u00e0 ebraica del mondo (nel 1880 il 67% della popolazione ebraica mondiale viveva qui). I vasti territori dell'Impero Russo hanno ospitato per lungo tempo la pi\u00f9 grande comunit\u00e0 di Ebrei del mondo. In questi territori la comunit\u00e0 ebraica fior\u00ec e svilupp\u00f2 molte delle tradizioni culturali e religiose distintive dell'ebraismo moderno, malgrado abbia subito nel tempo periodi di politiche discriminatorie e vere e proprie persecuzioni. Tra gli anni ottanta e novanta del XX secolo molti ebrei russi approfittarono delle nuove politiche emigratorie per lasciare la Russia. Oltre met\u00e0 della popolazione ebraica lasci\u00f2 l'Unione Sovietica per stabilirsi in Israele, Stati Uniti d'America, Germania, Canada o Australia. Sul territorio dell'URSS, nel corso del genocidio perpetrato dai nazisti tedeschi e dai loro complici durante la seconda guerra mondiale, vennero uccisi tra un milione e mezzo e due milioni di ebrei. Nonostante la massiccia emigrazione, gli ebrei residenti in Russia e negli stati dell'ex Unione Sovietica costituiscono ancora oggi una delle maggiori comunit\u00e0 ebree d'Europa. Una parte significativa di ebrei russofoni attualmente risiede, in conseguenza dell'ondata migratoria che si verific\u00f2 dopo il 1970, fuori dai confini dell'ex URSS, in paesi come gli USA, il Canada, la Germania, l'Austria, l'Australia, la Nuova Zelanda, la Gran Bretagna, il Belgio, i Paesi Bassi, ecc. In base ai dati del censimento del 2010, in quell'anno il numero degli ebrei in Russia era di 156.801 individui, che rappresentava lo 0,11% della popolazione russa.\nIn Russia nel 1991 venne istituita, in qualit\u00e0 di soggetto autonomo della Federazione, la Provincia autonoma degli ebrei ma, sempre secondo il censimento dello stesso anno, nel 2010 contava in tutto 1.628 residenti ebrei, ovvero l'1,03% dell'intera popolazione ebraica in Russia.\nStoria.\nGli ebrei fecero la loro comparsa per la prima volta nei territori dell'Europa orientale limitrofi al mar Nero e al mar d'Azov non prima del II - I secolo a.C. Vivevano in colonie greche e parlavano il greco antico. Tra gli ebrei c'erano personaggi autorevoli e guerrieri (a Taman \u00e8 stata rinvenuta la lapide di un guerriero ebreo del I secolo).\nAlla fine del IV secolo, nel regno del Bosforo Cimmerio vivevano degli ebrei che erano i discendenti di coloro che avevano subito l'esilio ai tempi della cattivit\u00e0 babilonese e dei partecipanti alla rivolta di Bar Kokhba. \nLa penisola di Taman era diventata centro di un'importante comunit\u00e0 ebraica; il cronista bizantino Teofane osservava che \u00abnella citt\u00e0 di Fanagoria e nei suoi dintorni, accanto agli abitanti originari del posto vivevano degli ebrei, insieme a diverse altre trib\u00f9\u00bb.\nSecondo Julius Brutzkus, alcuni ebrei, passando per il valico di Derbent, si trasferirono dalla Persia alla regione del basso Volga, dove nell'VIII secolo sarebbe sorta la capitale del khanato khazaro, Atil. Sotto l'influenza di queste comunit\u00e0 ebraiche, il khan khazaro Bulan, nella seconda met\u00e0 del VIII o all'inizio dell'IX secolo, si convert\u00ec all'ebraismo, e con lui tutta la classe dirigente della Khazaria. In Khazaria vivevano anche persone di discendenza ebraica. Grazie al patrocinio dei governanti khazari fior\u00ec il commercio fra l'Oriente e l'Occidente. A commerciare erano in particolare dei mercanti ebrei, i Radaniti, che trafficavano in schiavi, seta, pellicce e armi, oltre che in spezie orientali.\nEsiste una teoria sulla migrazione di massa degli ebrei khazari verso ovest, in direzione della Galizia, della Volinia e della Polonia, dopo il crollo del khanato khazaro.\nQuesta teoria sarebbe confermata da un passo, datato 1117, nelle cronache che narrano del trasferimento dei khazari da Belaja Ve\u017ea (Sarkel) ai dintorni di \u010cern\u00ecgov e della fondazione da parte loro di un insediamento chiamato anch'esso Belaja Ve\u017ea, oltre che dalla presenza sul territorio dell'antica Rus' e della Polonia di numerosi toponimi come \u017didovo, \u017didi\u010dev, \u017didova Vila, Kozari, Kozara, Kozarzevek.\nLa presenza degli ebrei nei territori odierni di Armenia e Georgia risale alla cattivit\u00e0 babilonese. Fonti documentarie del IV secolo attestano la presenza ebrea in Crimea e in alcune citt\u00e0 dell'Armenia.\nLa presenza ebrea nei territori odierni di Bielorussia, Ucraina e Russia europea ebbe inizio tra VII e XIV secolo.\nSotto l'influenza delle comunit\u00e0 ebree del Caucaso, Bulan, il Khagan Bek dei Kazari, e la classe dirigente della Kazaria (che occupava l'odierna Ucraina, la Russia meridionale e il Kazakistan), adott\u00f2 la religione ebraica tra l'VIII e il IX secolo. Dopo la conquista del Regno Kazaro da parte di Sviatoslav I di Kiev (969), gli ebrei kazari si trasferirono in larga parte verso Crimea, Caucaso e principato russo di Kiev, allora formalmente parte della Kazaria.\nRus' di Kiev.\nTra XI e XII secolo, pare che gli ebrei si fossero insediati in un quartiere di Kiev.\nTra il X e XI secolo la comunit\u00e0 di Kiev fu costituita da romanioti provenienti da Bisanzio, Babilonia e Palestina per poi aprirsi anche agli askenazi a partire dal XII secolo. Altre comunit\u00e0 e famiglie provenivano da \u010cernihiv e, probabilmente anche da Volodymyr-Volyns'kyj. L'ipotesi della presenza a Kiev nei secoli XI e XII di un quartiere ebraico a s\u00e9 stante viene messa in dubbio da una serie di storici. Tuttavia, l'esistenza in citt\u00e0 della cosiddetta \u00abPorta degli Ebrei\u00bb testimonia, come minimo, di attivit\u00e0 commerciali con gli ebrei in quel periodo. In quel periodo la presenza ebrea si estendeva probabilmente anche alla Russia nordorientale, nei territori del principe Andrej Bogoljubskij (1169\u20131174), anche se \u00e8 incerto la loro presenza stabile in quel regno. \nNelle fonti ebraiche medievali l'Europa orientale viene spesso chiamata Canaan, cos\u00ec come altre terre, i cui nomi ebraici prendono origine da toponimi biblici; di conseguenza, la lingua di ceppo slavo si chiama lingua di Canaan, \u00abknaanit\u00bb. Gli ebrei dell'impero bizantino appresero con stupore che a nord vivevano altri ebrei, che non parlavano altra lingua oltre allo knaanit. \nFino all'invasione mongola iniziata nel 1240, le controversie religiose con gli ebrei ebbero un ruolo chiave nella vita del clero di Kiev. Gli ebrei di Kiev tradussero dall'ebraico all'antico slavo i libri biblici di Daniele ed Esther, alcuni estratti dalle opere di Flavio Giuseppe, il famoso compendio storico di Josippon, gli apocrifi dell'\u00abEsodo di Mos\u00e8\u00bb e il ciclo di leggende su Salomone \u00abLa parola di Zorobabele\u00bb; copie di queste traduzioni giunsero intatte fino all'et\u00e0 moderna.\nL'impatto dell'invasione tataro-mongola sulla comunit\u00e0 ebraica slavofona della Rus' di Kiev fu devastante. In seguito, per molto tempo nella Rus' non si ebbero pi\u00f9 notizie degli ebrei.\nIn Crimea, invece, continuavano a vivere come gli ebrei locali, ad esempio i caraiti, professando l'ebraismo classico. Nel khanato di Crimea gli ebrei vivevano in pace, operando in concorrenza commerciale con i genovesi e con i greci.\nNelle terre del gran principato di Lituania sopravviveva un gruppo di ebrei che parlavano, e a volte scrivevano, in lingua slava.\nI paesi dell'Europa orientale videro una rapida crescita della popolazione ebrea quando, a causa di ondate di antisemitismo ed espulsioni dai paesi dell'Europa occidentale, che segnarono gli ultimi secoli del Medioevo, una parte rilevante degli ebrei europei emigr\u00f2 verso aree pi\u00f9 tolleranti come l'Europa centrale, quella orientale e il Medioriente. \nEspulsi in massa da Inghilterra, Francia, Spagna e altri paesi dell'Europa occidentale, oltre che perseguitati in Germania durante il XIV secolo, molti ebrei accettarono l'invito di Casimiro III di Polonia di stabilirsi in aree sotto il controllo polacco dove fu permesso loro di dedicarsi al commercio, gestire la compravendita di propriet\u00e0 terriere, raccogliere tasse, tributi e prestare denaro.\nDopo essersi stabiliti in Polonia e Ungheria, la popolazione si espanse verso le aree scarsamente abitate di Ucraina e Lituania, pi\u00f9 tardi annesse dall'Impero russo in via d'espansione. Alla fine dell'anno 1470 gli abitanti di Novgorod proposero a Mihail Olel'kovi\u010d di Kiev di assumere la guida del principato. Fra gli uomini del suo seguito c'era anche lo studioso ebreo Skhariya [Zaccaria], il quale, secondo le parole del cronista, esercit\u00f2 una tale influenza sui sacerdoti di Novgorod Aleksej e Denis, da farne dei promulgatori dell'eresia giudaizzante, nota fino ai primi del XVI secolo.\nLa cristianizzazione della Rus', che avvenne per il tramite di Bisanzio, determin\u00f2 la diffusione di una tradizione ideologica antiebraica, adottata dai predicatori cristiani russi. Ai tempi, la tendenza all'antiebraismo del clero aveva ancora poca presa sulla gente comune.\nMa verso il XVI secolo la situazione cambi\u00f2 radicalmente. Nel 1495 gli ebrei vennero espulsi anche dal Gran ducato di Lituania su ordine di Alessandro Jagellone per poi venire riammessi sempre su sua decisione.\nNegli shtetl abitati interamente da ebrei, o nelle citt\u00e0 di media grandezza in cui gli ebrei costituivano una parte significativa della popolazione, le comunit\u00e0 ebree si governavano tradizionalmente da sole in base alla halakha, ed erano sottoposte a limiti stabiliti dai privilegi loro concessi dai governatori locali. Gli ebrei non furono assimilati dalle societ\u00e0 dei paesi che li ospitavano, e anzi furono identificati come un gruppo etnico con pratiche e credenze religiose autonome oltre che caratterizzati da uno specifico ruolo economico.\nZarato di Russia.\nProve documentarie attestano la presenza di ebrei nella Russia moscovita per la prima volta nelle cronache del 1471. La popolazione ebrea era relativamente piccola e perci\u00f2 fu generalmente esente da grandi persecuzioni. Gli ebrei delle citt\u00e0 russe ed ucraine soffrirono soltanto occasionalmente di persecuzioni. In alcuni casi gli ebrei convertiti arrivarono ad occupare ruoli importanti nella societ\u00e0 russa del tempo, \u00e8 il caso per esempio del barone P\u00ebtr \u0160afirov, vicecancelliere sotto Pietro il Grande.\nTuttavia, i gran principi moscoviti e gli zar russi non sempre permettevano agli ebrei di stabilirsi nelle loro terre. La popolazione russa, inoltre, guardava con sospetto agli ebrei che avevano dato origine all'eresia giudaizzante.\nIvan il Terribile viet\u00f2 tassativamente il soggiorno degli ebrei nel paese, e fece osservare questo divieto in maniera scrupolosa. Nell'anno 1545 furono date alle fiamme le merci di alcuni mercanti ebrei giunti a Mosca dalla Lituania. Quando il re polacco Zygmunt II August nell'agosto dell'anno 1550 ricord\u00f2 allo zar di Russia che in passato i gran principi moscoviti permettevano liberamente l'ingresso in Russia di tutti i mercanti polacchi, sia cristiani che ebrei, Ivan il Terribile replic\u00f2: \u00abI giudei... hanno allontanato la gente dalla fede cristiana, e hanno introdotto pozioni avvelenate nel nostro paese...E tu, fratello mio, continui a venirmi a parlare dei giudei!\u00bb.\nDopo la conquista della citt\u00e0 di Polock a opera delle milizie dello zar Ivan il Terribile nel mese di febbraio del 1563, secondo una leggenda circa 300 cittadini ebrei vennero gettati nel fiume Dvina per essersi rifiutati di convertirsi al cristianesimo, e morirono annegati.\nLo zar Aleksej Mihajlovi\u010d (Alessio Michajlovi\u010d) scacci\u00f2 gli ebrei perfino dalle citt\u00e0 lituane e bielorusse temporaneamente sotto il controllo dell'esercito russo.\nGli ebrei persero il diritto di risiedere stabilmente anche sui territori ucraini annessi alla Russia.\nLe autorit\u00e0 russe erano interessate alla situazione degli ebrei nei vari paesi europei e dell'impero ottomano. Articoli di \u00abtematica ebraica\u00bb comparivano continuamente sulle rassegne di stampa occidentale (kuranty) che venivano pubblicate su iniziativa del Posols'skij prikaz a uso dello zar e della nobilt\u00e0. L'oggetto principale dell'interesse da parte delle autorit\u00e0 russe era Sabbatai Zevi. Gli articoli su di lui venivano tradotti regolarmente. Nei kuranty uscirono singole traduzioni sull'argomento anche dopo la conversione all'Islam da parte dello stesso Sabbatai Zevi.\nSecondo i censimenti degli anni 1676 e 1684, fra i primi abitanti del sobborgo moscovita di Me\u0161\u010danskaja c'erano alcuni ebrei convertiti. Anche nel sobborgo moscovita di Novoinozemnaja vivevano dei convertiti. Con il battesimo, gli ebrei convertiti al cristianesimo ortodosso ricevevano importanti concessioni. Fra i convertiti si annoverano medici, traduttori, pittori di icone. Alcuni di loro figurano nelle fonti come figli di nobili.\nImpero russo.\nLo zar Pietro I introdusse nei circoli pi\u00f9 prestigiosi dell'aristocrazia russa un certo numero di ebrei convertiti: tra di loro c'era il vice-cancelliere Pjotr \u0160afirov, Aleksandr Veselovskij, di stanza ad Amsterdam e a Vienna (entrambi erano originari di Me\u0161anskaja Sloboda), e il prefetto di San Pietroburgo Anton Devier, noto anche come Ant\u00f3nio Manuel de Vieira. Ci\u00f2 nonostante, lo zar Pietro I rifiutava regolarmente ai mercanti ebrei il visto di ingresso in Russia, probabilmente per paura di peggiorare ulteriormente i gi\u00e0 tesi rapporti con la chiesa ortodossa. Comunque sia, \u00e8 proprio sotto Pietro I che gli ebrei cominciarono a diffondersi in numero considerevole nelle terre russe confinanti con la Polonia, soprattutto nella Piccola Russia (Ucraina).\nDopo la morte dello zar Pietro I il 20 aprile dell'anno 1727, la zarina Ekaterina I emise un decreto per espellere tutti gli ebrei dai confini dell'impero.\nL'imperatrice Elizaveta Petrovna il 2 dicembre dell'anno 1742 decret\u00f2: \u00abCome fece pi\u00f9 di uno dei Nostri predecessori in anni diversi, da ultimo anche Sua Maest\u00e0 Nostra Madre la Sovrana Imperatrice Ekaterina Alekseevna, benedetta e degna di eterno ricordo, il giorno 26 aprile dell'anno 1727 emise un decreto che sanc\u00ec il divieto ai Giudei di soggiornare su tutti i territori del Nostro Impero, della Grande Russia come della Piccola Russia; ma ora ci \u00e8 noto che questi Giudei si trovano ancora nel Nostro Impero, soprattutto nella Piccola Russia, e sotto varie spoglie (commercianti, usurai e gestori di taverne) continuano ad affermare la loro presenza, dalla quale i Nostri fedeli sudditi non devono aspettarsi nessun vantaggio, ma anzi, da tali odiatori del nome di Cristo Salvatore, solo gravi danni. &lt;\u2026&gt; Graziosamente ordiniamo: da tutto il Nostro Impero, e da tutte le citt\u00e0, i villaggi e i borghi, sia della Grande Russia che della Piccola Russia, vengano immediatamente espulsi dal territorio nazionale, con ogni loro avere, tutti gli uomini e le donne di razza giudaica, qualunque rango o carica detengano, per effetto di questo Nostro Sommo decreto, e da ora in avanti per nessun motivo li si lasci entrare nei territori del Nostro Impero, con l'esclusione di chi fra loro sia disposto a convertirsi alla fede cristiana di confessione greco ortodossa tramite il battesimo; a costoro sia permesso di vivere entro i confini del Nostro Impero, e non subiscano pi\u00f9 l'espulsione dai territori dello Stato. Ma ai non battezzati, come gi\u00e0 esposto sopra, in nome di nessun pretesto si permetta di rimanere\u00bb. Il 16 dicembre 1743 venne presentata dal senato un'interpellanza con la richiesta all'imperatrice di consentire l'ingresso nel paese in via temporanea agli ebrei provenienti dalla Polonia e dalla Lituania, per partecipare a fiere ed esercitare il commercio nella citt\u00e0 di Riga o in altre citt\u00e0 di confine. L'intento dell'interpellanza era di dimostrare che, in caso contrario, \u00abnon solo i commerci dei sudditi di Sua Maest\u00e0 Imperiale ne avrebbero risentito gravemente, ma anche gli interessi di Sua Maest\u00e0 Imperiale avrebbero subito notevoli perdite\u00bb. La risposta dell'imperatrice fu: \u00abDai nemici di Cristo non desidero ottenere alcun allettante profitto\u00bb.\nLa situazione degli ebrei cambi\u00f2 radicalmente, sotto il regno di Caterina II di Russia, quando l'Impero Russo acquis\u00ec il controllo di larga parte dei territori polacchi e lituani - allora densamente abitati dagli ebrei - durante la seconda (1793) e terza (1795) spartizione della Polonia. Nella Confederazione Polacco-Lituana gli ebrei furono sottoposti a delle restrizioni chiamate eufemisticamente \"disabilit\u00e0\" che rimasero in vigore anche sotto la dominazione russa. Caterina II costitu\u00ec la cosiddetta zona di residenza, che includeva i territori di Lituania, Polonia, Ucraina e Crimea (quest'ultima fu pi\u00f9 tardi esclusa), dove gli ebrei erano obbligati ad abitare e dove erano obbligati a richiedere un'autorizzazione speciale lasciarla. Nella zona di residenza gli ebrei godevano del diritto di voto alle elezioni municipali ma il loro voto era limitato a un terzo del numero totale degli aventi diritto.\nIn Russia le comunit\u00e0 ebree furono governate al loro interno da organismi amministrativi e teocratici a base locale, i Consiglio degli anziani (\"Qahal\", \"Kehilla\"), presenti in ogni villaggio o in qualunque area con una popolazione ebrea. I Consigli degli anziani avevano giurisdizione interna in materia di liti, transazioni fiscali relative alla riscossione di tributi e al pagamento delle tasse. Nel 1844 l'autorit\u00e0 civile dei Consigli degli anziani fu abolita.\nL'inizio del XIX secolo fu caratterizzato da una massiccia emigrazione verso la Novorossiya (Nuova Russia), dove citt\u00e0, villaggi e colonie agricole ebree si svilupparono rapidamente.\nPrima del 1827 gli ebrei non servivano nell'esercito russo ma erano sottoposti ad una doppia tassazione per compensare l'esenzione dal servizio militare. Nel 1827 lo zar Nicola I di Russia decret\u00f2 nuove regole di reclutamento, estendendo la leva anche agli ebrei. Tra il 1827 e il 1854 furono coscritti all'incirca 70.000 ebrei.\nL'isolamento culturale e ambientale degli ebrei inizi\u00f2 a scemare gradualmente. Un sempre pi\u00f9 grande numero di ebrei inizi\u00f2 ad integrarsi nella societ\u00e0 russa adottandone usanze e lingua. Tra gli ebrei si diffuse l'istruzione di tipo russo e nacquero un certo numero di periodici ebreo-russi.\nSotto Alessandro II, conosciuto come lo zar liberatore per l'abolizione nel 1861 della schiavit\u00f9 in Russia, fu vietato agli ebrei di assumere servitori cristiani, possedere terreni e di spostarsi liberamente nel territorio dell'Impero.\nAlessandro III, reazionario e antisemita, (influenzato da Konstantin Petrovi\u010d Pobedonoscev) ader\u00ec alla vecchia dottrina nota come Ortodossia, Autocrazia e Nazionalismo. Le politiche via via sempre pi\u00f9 antisemite adottate sotto Alessandro III avevano lo scopo di promuovere un \"antisemitismo popolare\", secondo queste politiche gli ebrei erano accusati di aver ucciso Ges\u00f9 Cristo e di opprimere slavi e cristiani.\nDopo che gli ebrei furono ingiustamente accusati dell'assassinio di Alessandro II (1881), l'Ucraina fu interessata da una grande ondata di pogrom antisemiti. Vi furono pogrom in 166 citt\u00e0 ucraine, migliaia di case ebree furono distrutte e moltissime famiglie furono ridotte in condizioni di estrema povert\u00e0; un gran numero di uomini, donne e bambini rimase ferito e alcuni di essi morirono. Ancora una volta i disordini nel sud del paese riportarono all'attenzione del governo la questione ebrea. Il 15 maggio 1882 si tenne una conferenza per dibattere la questione ebrea presso il ministero degli affari interni e furono introdotte le cosiddette \"regolazioni temporanee\", rimaste in vigore per oltre trent'anni e conosciute come le leggi di maggio.\nLa legislazione repressiva fu ripetutamente rivista. Diversi storici notano la coincidenza tra politiche antisemitiche e ondate di pogrom.\nLa sistematica politica di discriminazione band\u00ec gli ebrei dalle aree rurali e dalle citt\u00e0 con una popolazione inferiore a diecimila abitanti, anche all'interno della zona di residenza, assicurando il lento decadimento degli shtetl. Nel 1887 la quota di ebrei ammessi all'istruzione secondaria e superiore fu abbassata al 10% nella zona di residenza, 5% al di fuori di essa, eccetto che per Mosca e San Pietroburgo in cui fu mantenuta al 3%. Fu possibile aggirare le restrizioni sull'istruzione secondaria combinando l'insegnamento privato con gli esami sostenuti come \"studente esterno\". Le restrizioni sull'istruzione, tradizionalmente tenuta in alta considerazione dalle comunit\u00e0 ebree, ebbe come risultato di aumentare l'ambizione degli ebrei al raggiungimento di livelli di eccellenza ma ne aument\u00f2 anche il tasso di emigrazione. Furono inoltre stabilite delle quote per limitare l'accesso degli ebrei alle professioni liberali, specialmente l'accesso allo studio del diritto e all'esercizio dell'avvocatura.\nNel 1886 fu emanato un editto di espulsione contro gli ebrei di Kiev. Molti ebrei furono espulsi anche da Mosca nel 1891.\nNel 1892 furono introdotte nuove misure che bandirono gli ebrei dalla partecipazione alle elezioni locali malgrado il grande numero di ebrei che abitavano le citt\u00e0 della zona di abitazione. Queste misure impedirono agli ebrei sia di eleggere che di essere eletti nei consigli cittadini. Soltanto a un ristretto numero di ebrei fu consentito di accedere ai consigli cittadini, previo esame ad opera di comitati speciali.\nNel 1897, secondo il censimento dell'Impero russo di quello stesso anno, la popolazione ebrea della Russia ammontava a oltre 5 milioni di persone (per l'esattezza, il 4,13% dell'intera popolazione). Di questi, oltre il 90% abitavano nelle 25 province della zona di abitazione. La popolazione totale della zona di abitazione ammontava a quasi 43 milioni di persone, di cui l'11,5% era ebrea.\nTra la fine del XIX e l'inizio del XX secolo l'Impero russo non solo aveva la pi\u00f9 grande comunit\u00e0 ebrea del mondo intero ma allo stesso tempo questa comunit\u00e0 costituiva la maggioranza degli ebrei sparsi in tutto il mondo.\nEmigrazione di massa.\nAnche se le persecuzioni costituirono il principale motivo che spinsero gli ebrei russi ad emigrare bisogna tenere in considerazione anche altri fattori. Dopo i primi anni di emigrazione verso gli Stati Uniti, le positive testimonianze arrivate in Russia dagli emigrati incoraggiarono altri ebrei a raggiungerli. Tra il 1880 e il 1920 oltre due milioni di ebrei lasciarono la Russia. Mentre una larga parte di essi emigrarono verso gli Stati Uniti, altri si rivolsero al sionismo, nel 1882 ebbe luogo la prima Aliyah (1882\u20131903) verso Israele, allora facente parte dell'Impero ottomano.\nIl governo zarista incoraggi\u00f2 l'emigrazione degli ebrei verso l'odierna Israele. Nel 1830 approv\u00f2 la nascita della \"Societ\u00e0 per l'aiuto degli agricoltori e artigiani ebrei di Siria e Palestina\" (conosciuta come il comitato Odessa, guidato da Leon Pinsker) il cui scopo era quello di aiutare la nascita di insediamenti agricoli ebrei in Palestina.\nTra il 1903 e il 1906, un'altra grande ondata di pogrom colp\u00ec gli ebrei russi.\nEbrei nei movimenti rivoluzionari.\nNumerosi ebrei occupavano una posizione preminente nei partiti rivoluzionari. L'idea di rovesciare il regime zarista attraeva diversi membri dell'intelligencija ebrea a causa dell'oppressione delle popolazioni non russe e di quelle che non professavano la confessione cristiano-ortodossa all'interno dell'impero. Per queste stesse ragioni anche i lettoni e i polacchi erano sproporzionalmente rappresentati tra i dirigenti dei partiti rivoluzionari.\nNel 1897 fu fondato l'Unione Generale dei Lavoratori Ebrei, noto anche come Bund. Diversi ebrei si iscrissero ai due principali partiti rivoluzionari: il Partito Socialista Rivoluzionario (PSR) e il Partito Operaio Socialdemocratico Russo (POSDR). Un numero rilevante di membri della fazione bolscevica erano ebrei, specialmente nel gruppo dirigente del partito, e la percentuale di ebrei tra i menscevichi era addirittura superiore. I fondatori e dirigenti della fazione menscevica, Julius Martov e Pavel Borisovi\u010d Aksel'rod erano entrambi ebrei.\nA causa del fatto che molti dirigenti bolscevichi erano ebrei e che il bolscevismo sosteneva la promozione di una rivoluzione proletaria internazionale\u2014\u00e8 il caso di Lev Trockij\u2014 i nemici del Bolscevismo e gli antisemiti dipinsero il comunismo come una dottrina politica al servizio degli ebrei e dei loro interessi, ignorando o trascurando che l'ideologia atea e internazionalista dei bolscevichi era incompatibile con le tradizioni ebree. Bolscevichi come Trockij infatti abbracciarono ideali che sostituivano l'eredit\u00e0 culturale ebrea con l'internazionalismo.\nSubito dopo aver raggiunto il potere, i bolscevichi formarono la Evsektsija, una sezione del Partito Comunista dell'Unione Sovietica che aveva lo scopo di distruggere il Bund e i partiti sionisti rivali, sopprimere il giudaismo e rimpiazzare la tradizionale cultura ebrea con la cultura del proletariato.\nDurante la prima guerra mondiale circa 450.000 ebrei servirono nell'esercito russo e combatterono accanto ai russi ortodossi. Sempre durante la guerra, cess\u00f2 di esistere la zona di residenza quando centinaia di migliaia di polacchi e lituani - e fra questi anche innumerevoli ebrei - scapparono terrorizzati dall'invasione nemica per rifugiarvisi.\nNel marzo 1919 Vladimir Lenin pronunci\u00f2 un discorso sui \"pogrom contro gli ebrei\". Con questo discorso Lenin intendeva spiegare il fenomeno dell'antisemitismo dalla prospettiva marxista. Secondo Lenin l'antisemitismo era un \"tentativo di distogliere l'odio di lavoratori e contadini dagli sfruttatori agli ebrei\". Collegando l'antisemitismo con la lotta di classe, Lenin sostenne che si trattava di una mera strategia politica usata dallo zar per sfruttare il fanatismo religioso, rendere popolare il suo regime dispotico e indirizzare la rabbia popolare verso un capro espiatorio.\nQuesto genere di azioni, insieme alla massiccia partecipazione degli ebrei alla fazione bolscevica, danneggiarono i comunisti durante la guerra civile russa contro l'Armata bianca che considerava tutti i comunisti come una \"gang di ebrei\"; gli ebrei erano infatti maggioranza all'interno del Comitato Centrale del Partito comunista, superando persino i russi non ebrei.\nGli ebrei inoltre occupavano posizioni di rilievo nel Partito costituzionale democratico, Partito socialdemocratico russo e nel Partito socialista rivoluzionario. Anche il movimento anarchico russo contava diversi rivoluzionari ebrei. In Ucraina i dirigenti del movimento anarchico machnovista erano in larga parte ebrei.\nI tentativi del Bund di essere il solo partito a rappresentare i lavoratori ebrei russi sono sempre stati in contrasto con l'idea di Lenin secondo cui i lavoratori di tutte le nazionalit\u00e0 avrebbero dovuto riunirsi in un'unica coalizione. Come altri partiti socialisti russi, il Bund si oppose inizialmente al successo della fazione bolscevica e alla dissoluzione dell'assemblea costituente russa. Come conseguenza di questa linea politica il Bund sub\u00ec la repressione nei primi mesi del regime sovietico. Ad ogni modo, l'antisemitismo dei Bianchi durante la guerra civile spinse molti, se non quasi tutti, i membri del Bund ad unirsi ai bolscevichi, e molte delle loro fazioni alla fine entrarono nel Partito comunista.\nNell'agosto 1919, sotto il nuovo regime comunista, le propriet\u00e0 degli ebrei, incluse le sinagoghe, furono espropriate e le comunit\u00e0 ebree sciolte. Le leggi contro tutte le forme di espressione religiosa e le scuole di tipo confessionale furono applicate contro gli ebrei e contro tutti gli altri gruppi religiosi. I rabbini e i sacerdoti degli altri culti furono costretti a dimettersi dal loro incarico sotto la minaccia di violente persecuzioni che continuarono per tutti gli anni Venti.\nNel 1921 un gran numero di ebrei scelse di emigrare in Polonia, in base al trattato di pace di Riga che abilitava coloro che non intendevano abbandonare la propria religione a scegliere un paese dove emigrare. Diverse centinaia di migliaia di ebrei si unirono cos\u00ec alla gi\u00e0 numerosa popolazione ebraica della Polonia.\nI caotici anni della Prima guerra mondiale, le rivoluzioni di febbraio e di ottobre e la Guerra civile costituirono un terreno fertile per l'antisemitismo endemico della Russia zarista. Durante la guerra mondiale gli ebrei furono spesso accusati di simpatizzare per la Germania e per questo furono perseguitati.\nI pogrom caratterizzarono tutto il periodo della Guerra civile, perpetrati praticamente da tutte le fazioni in guerra, dai nazionalisti polacchi e ucraini fino all'Armata Rossa e all'Armata bianca. Oltre 30.000 ebrei furono uccisi nei pogrom documentati in questo periodo. La maggioranza dei pogrom in Ucraina del 1918-1920 furono perpetrati dai nazionalisti ucraini, bande miste e forze anticomuniste.\nUnione Sovietica.\nPrima della seconda guerra mondiale.\nContinuando la politica dei bolscevichi prima della Rivoluzione russa, Lenin e il partito condannarono severamente i pogrom e fecero denuncia ufficiale nel 1918 di fronte ai Commissari del consiglio del popolo. L'opposizione ai pogrom e alle manifestazioni di antisemitismo in questo periodo furono complicate sia dall'ufficiale politica bolscevica di assimilazione di tutte le minorit\u00e0 etniche e religiose sia dal timore che le preoccupazioni degli ebrei avrebbero potuto esacerbare l'antisemitismo popolare, dal momento che l'Armata bianca e i suoi sostenitori identificavano apertamente il regime bolscevico con gli ebrei.\nNel 1919 Lenin registr\u00f2 otto discorsi che vennero successivamente messi in vendita nell'era di Nikita Chru\u0161\u010d\u00ebv. Ma uno solo di questi fu censurato, quello in cui Lenin spiega il suo pensiero sull'antisemitismo.\nLenin fu sostenuto da Sionismo socialista (Poale Zion), un movimento marxista-sionista, che lottava per la creazione di uno stato di lavoratori ebrei in Palestina e che partecip\u00f2 alla rivoluzione di ottobre. Mentre Lenin rimase contrario alle forme esterne di antisemitismo e a tutte le forme di razzismo, consentendo agli ebrei di poter accedere alle massime cariche del partito e dello stato, alcuni storici come Dmitrij Volkogonov sostengono che il comportamento del suo governo a questo riguardo era in contraddizione con il pensiero di Lenin. Volkogonov, un ex storico ufficiale sovietico, sostiene che Lenin fosse a conoscenza dei pogrom perpetrati da alcune unit\u00e0 dell'Armata Rossa durante la guerra contro la Polonia, specialmente quelli delle truppe guidate da Sem\u00ebn Michajlovi\u010d Bud\u00ebnnyj, anche se l'intera faccenda fu in sostanza ignorata. Volkogonov scrive che \"sebbene condannasse l'antisemitismo sul piano generale, Lenin era incapace di analizzare e lasciato solo nell'eradicare la sua rilevanza nella societ\u00e0 sovietica\". Allo stesso tempo bisogna considerare che l'ostilit\u00e0 del regime sovietico verso tutte le religioni non prevedeva nessuna eccezione, neanche per il giudaismo, e infatti la campagna contro la religione del 1921 vide come risultato la chiusura di moltissime sinagoghe.\nCiononostante, secondo lo storico ebreo Zvi Gitelman: \u00abMai nella storia della Russia n\u00e9 prima n\u00e9 dopo ci fu un governo che fece un tale sforzo per sradicare e annientare l'antisemitismo\u00bb.\nAllo stesso tempo, la situazione economica della popolazione ebrea nell'Unione sovietica non era buona. Le leggi sovietiche difficilmente offrivano una qualche indipendenza economica agli artigiani e nessuna ai commercianti. Per molti artigiani e commercianti ebrei, le politiche sovietiche condussero alla perdita delle loro propriet\u00e0 e dei loro commerci.\nSecondo il censimento del 1926, il numero totale di ebrei nell'USSR era di 2,672,398, di cui il 59% viveva nella Repubblica sovietica dell'Ucraina, il 15,2% nella Repubblica sovietica bielorussa, il 22% nella Repubblica sovietica russa e il 3,8% nelle altre repubbliche sovietiche.\nGli ebrei russi furono a lungo considerati come un'etnia separata da quella degli slavi russi, visione poi confermata quando la popolazione dell'Unione sovietica venne classificata su base etnica. Nell'opera teorica \"Marxismo e questione nazionale\" Stalin descrive gli ebrei come \"una nazione non vivente e attiva, ma in qualche modo mistica, intangibile e soprannaturale. Che tipo di nazione pu\u00f2 essere quella ebrea che \u00e8 formata da georgiani, daghestani, russi, americani e altri tipi di ebrei, i cui membri non si capiscono fra di loro (dal momento che parlano lingue diverse), abitano differenti luoghi del globo, e che non si incontreranno mai, che non agiranno mai insieme, n\u00e9 in tempo di pace n\u00e9 in tempo di guerra?!\". Stalin, che diventer\u00e0 commissario del popolo per gli affari nazionali dopo la rivoluzione, riteneva che una nazione per definirsi tale doveva condividere una cultura, una lingua e una madrepatria comune.\nPer compensare le aspirazioni ebree religiose e nazionali del sionismo e per includere gli ebrei nella definizione di nazionalit\u00e0 di Stalin, nel 1928 fu creata un'alternativa alla terra promessa di Israele con l'aiuto del Komzet e dell'OZET, l'oblast' autonoma ebraica con capitale Birobid\u017ean, nell'estremo oriente russo. Questo oblast' cos\u00ec creato sarebbe dovuto diventare la \"Sion sovietica\".\nLe autorit\u00e0 sovietiche considerarono l'uso della lingua ebraica \"reazionario\" in quanto legato sia al giudaismo che al sionismo. L'insegnamento dell'ebraico nelle scuole primarie e secondarie venne ufficialmente bandito dal Narkompros (Ministero dell'istruzione) non pi\u00f9 tardi del 1919, come parte di un piano pi\u00f9 generale che aveva lo scopo di secolarizzare l'istruzione dell'Unione sovietica. I libri e i periodici in ebraico cessarono di essere pubblicati e furono banditi dalle biblioteche, anche se i testi liturgici continuarono ad essere pubblicati fino al 1930. Malgrado numerose proteste negli stati occidentali dell'URSS, gli insegnanti e gli studenti che provarono a studiare la lingua ebraica furono messi alla gogna e condannati per \"controrivoluzione\" e pi\u00f9 tardi per attivit\u00e0 \"antisovietiche\".\nLa lingua yiddish, piuttosto che l'ebraico, sarebbe stata la lingua nazionale e le arti e letteratura socialiste proletarie avrebbero rimpiazzato il giudaismo come quintessenza della cultura. Nonostante una massiccia propaganda ad opera del regime, la popolazione ebrea dell'Oblast' autonoma ebraica non super\u00f2 mai la soglia del 30% (e nel 2003 \u00e8 soltanto dell'1,2%). L'esperimento fu sospeso alla met\u00e0 degli anni Trenta, durante la prima delle purghe staliniane. I leader trockjisti furono arrestati ed uccisi, molti di questi ebrei, e le scuole di yiddish chiuse.\nIn una lettera del 12 gennaio 1931 (pubblicata sulla \"Pravda\" nel 1936) in risposta ad un'inchiesta degli ebrei americani, Stalin condann\u00f2 ufficialmente l'antisemitismo.\nIl patto Molotov-von Ribbentrop \u2014 il patto di non aggressione firmato nel 1939 con la Germania nazista \u2014 cre\u00f2 ulteriore sospetto sulla posizione dell'Unione sovietica a proposito degli ebrei. Secondo questo patto la Polonia, il paese con la pi\u00f9 grande popolazione ebrea del mondo, venne spartita tra Germania e Unione sovietica. Il patto, che non aveva alcuna base comune dal punto di vista ideologico, legittim\u00f2 l'occupazione della Polonia occidentale da parte della Germania e fu un disastro per gli ebrei europei orientali. Alcuni fra di loro invece salutarono benevolmente l'occupazione sovietica della Polonia orientale a causa delle politiche pi\u00f9 tolleranti verso i loro diritti civili rispetto al precedente regime polacco. Gli ebrei del settore sovietico vennero deportati in massa verso l'URSS orientale e paradossalmente, bench\u00e9 criticata dagli stessi ebrei, li salv\u00f2 dall'invasione nazista cui sarebbero andati incontro durante la seconda guerra mondiale.\nNumerosi ebrei furono vittime delle grandi purghe ed esistono prove documentarie che testimoniano come fossero un obiettivo specifico che Stalin intendeva colpire (vedi anche antisemitismo in Unione Sovietica, notte dei poeti assassinati e complotto dei medici). Molte delle vittime pi\u00f9 illustri \u2014 Trockij, Grigorij Evseevi\u010d Zinov'ev e Lev Borisovi\u010d Kamenev, per fare alcuni nomi \u2014 erano infatti ebree. Nel 1939 Stalin diede esplicito ordine a Molotov di purgare il ministero degli Affari esteri degli ebrei, come anticipazione del patto Molotov-von Ribbentrop.\nAldil\u00e0 del controverso patto Molotov-von Ribbentrop e dell'antisionismo endemico, l'Unione sovietica garant\u00ec ufficialmente \"l'uguaglianza di tutti i cittadini indipendentemente da sesso, razza, religione e nazionalit\u00e0\". Gli anni che precedettero l'Olocausto furono un periodo caratterizzato da rapidi cambiamenti per tutti i popoli dell'URSS, e gli ebrei sovietici poterono lasciarsi alle spalle la povert\u00e0 a cui erano costretti nella zona di residenza. Oltre il 40% della popolazione della zona si trasfer\u00ec infatti nelle grandi citt\u00e0 dell'URSS. L'enfasi sull'istruzione e l'emigrazione dalla campagna alle citt\u00e0 industrializzate permise agli ebrei sovietici di trarre benefici sconosciuti all'epoca dell'Impero russo.\nGrazie alla propaganda che incoraggiava la vita in citt\u00e0 e alla migrazione che ebbe luogo tra le due guerre innumerevoli ebrei ebbero salva la vita; la Germania nazista infatti invase l'intera area corrispondente alla zona di residenza."}
{"id": "4879438", "revid": "124514330", "url": "https://it.wikipedia.org/wiki?curid=4879438", "title": "One Nation", "text": "One Nation \u00e8 un doppio album inedito di Tupac Shakur con la collaborazione del supergruppo Boot Camp Clik e degli Outlawz con la partecipazione di rapper di entrambe le coste.\nL'album era mirato a placare lo scontro tra Costa Est e Costa Ovest e a porre freno all' azione dei media. Durante giugno 1996 Tupac propose ai membri del supergruppo della Costa Est, Boot Camp Clik, con i quali aveva ottimi rapporti, e gli chiese di recarsi in California nella sua residenza per poter registrare un album assieme ad altri artisti sia della Costa Est che della Costa Ovest, essi accettarono e parteciparono fino alla fine della durata delle registrazioni primarie, dato che l'album era incompleto perch\u00e9 nel 97 dovevano terminare le sue registrazioni con nuovi featuring da parte dei Wu-Tang Clan, Pete Rock, DJ Quick e di E-40.Alle prime registrazioni parteciparono anche altri artisti tra cui gli Outlawz, Snoop Dogg, Danny Boy, Spice 1, Melle Mel e Big Daddy Kane.\nLa traccia \"Thug Luv\" con la partecipazione dei Bone Thugs-N-Harmony serv\u00ec per riappacificare la Ruthless Records, a cui i Bone Thugs-N-Harmony erano assegnati, alla Death Row Records in precedenza rivale della Ruthless Records.\nL'album venne registrato in sole due settimane e terminato poco prima che iniziassero le registrazioni per \"\"\nanche se alcuni mix e alcuni feat come quello con alcuni membri dei Wu-Tang Clan dovevano essere fatti nel 97 prima di pubblicare l'album.\nL'album avrebbe dovuto essere pubblicato agli inizi del 1997 su un'etichetta indipendente denominata Makaveli Records dello stesso Tupac dato che una volta pubblicato \"The Don Killuminati\" egli sarebbe stato liberato dal suo contratto presso la Death Row Records mentre quest'ultima avrebbe fatto da tramite per la distribuzione, tuttavia a causa della scomparsa di Tupac il progetto rimase bloccato indefinitivamente e non pot\u00e9 essere pubblicato nella sua interezza originale.\nAgli inizi dell'anno 2000 tuttavia si sparse la voce riguardo alla produzione di quest'album e due delle canzoni presenti, \"Military Minds\" e \"Tatoo Tearz\", furono ufficialmente pubblicate.\nIn seguito nel 2009 alcuni membri che avevano preso parte al progetto decisero di commercializzarne una parte pubblicando una raccolta contenente 18 tracce ma il progetto venne inizialmente bloccato e successivamente venne pubblicato nel 2010 solo in Australia sotto l'etichetta Xelon Entertrainment in modo parzialmente non ufficiale. Questa raccolta include 18 tracce di cui tuttavia alcune non appartengono allo stesso periodo delle registrazioni per l'album originale ma ad un periodo precedente. Inoltre gran parte delle registrazioni appartengono alle fasi di pre-mix pertanto non sono identiche al prodotto finale originale.\nTracce Originali della versione 1996.\nDISC 01: \"EAST\"\nDISC 02: \"WEST\""}
{"id": "4879439", "revid": "46291", "url": "https://it.wikipedia.org/wiki?curid=4879439", "title": "Dendrobium densiflorum", "text": "Dendrobium densiflorum \u00e8 una pianta della famiglia delle Orchidacee. \u00c8 detta anche \"orchidea ananas\", in inglese \"Pineapple Orchid\".\nDescrizione.\n\u00c8 una orchidea epifita, cio\u00e8 che cresce su tronchi e rami di alberi, coperti di muschio e solo occasionalmente su pietre (litofita).&lt;br&gt;\nIl fusto \u00e8 eretto, formante da 7 a 12 nodi, a sezione vagamente quadrata, fusiforme o clavato, lungo una trentina di centimetri. Ciascun nodo \u00e8 rivestito da una guaina bianca e porta da tre a cinque foglie persistenti, di forma ellittica oppure ovale, ad apice acuto. L'infiorescenza \u00e8 un racemo lungo anche 20\u00a0cm, nell'insieme vagamente conico, densamente fiorito con fiori profumati. Il singolo fiore ha breve durata, \u00e8 grande mediamente 5 centimetri ed ha sepali e petali gialli, mentre il labello dai bordi molto frastagliati, sfuma dal giallo all'arancione.\nDistribuzione e habitat.\nPianta di montagna che vegeta ad alte quote, dai 1100 ai 1800 metri, nativa del sudest asiatico, in particolare della catena himalayana orientale. Si rinviene in Bangladesh, Nepal, Birmania, Thailandia, Laos, Vietnam, Tibet e Cina meridionale.\nSinonimi.\n\"Epidendrum dumunsuttu\" \n\"Dendrobium clavatum\" \n\"Endeisa flava\"\n\"Dendrobium schroederi\" \n\"Dendrobium guibertii\"\n\"Callista clavata\"\n\"Callista densiflora\"\n\"Callista guibertii\"\nColtivazione.\nQuesta specie richiede un periodo di riposo asciutto quindi poca acqua e fertilizzante nei i mesi invernali. Annaffiature e concimature devono essere riprese a primavera."}
{"id": "4879440", "revid": "106908884", "url": "https://it.wikipedia.org/wiki?curid=4879440", "title": "The Last DJ", "text": "The Last DJ \u00e8 l'undicesimo album discografico in studio del gruppo musicale rock Tom Petty and the Heartbreakers pubblicato nel 2002."}
{"id": "4879441", "revid": "767487", "url": "https://it.wikipedia.org/wiki?curid=4879441", "title": "Watkins at Large", "text": "Watkins at Large \u00e8 il primo album come leader di Doug Watkins, pubblicato dalla Transition Records nel 1956.Il disco fu registrato (probabilmente) l'8 dicembre del 1956 a New York (Stati Uniti)."}
{"id": "4879442", "revid": "767487", "url": "https://it.wikipedia.org/wiki?curid=4879442", "title": "Highway Companion", "text": "Highway Companion \u00e8 il terzo album discografico da solista (il quattordicesimo in totale) del cantautore rock statunitense Tom Petty pubblicato nel 2006."}
{"id": "4879453", "revid": "767487", "url": "https://it.wikipedia.org/wiki?curid=4879453", "title": "Soulnik", "text": "Soulnik \u00e8 un album di Doug Watkins con Yusef Lateef, pubblicato dalla New Jazz Records nel 1960.Il disco fu registrato il 17 maggio del 1960 negli studi di Rudy Van Gelder a Englewood Cliffs nel New Jersey (Stati Uniti)."}
{"id": "4879459", "revid": "1602064", "url": "https://it.wikipedia.org/wiki?curid=4879459", "title": "A Beard of Stars", "text": "A Beard of Stars \u00e8 il quarto album discografico del gruppo musicale rock britannico Tyrannosaurus Rex, pubblicato nel marzo del 1970.\nClassifica.\nAlbum"}
{"id": "4879461", "revid": "144796", "url": "https://it.wikipedia.org/wiki?curid=4879461", "title": "P\u00ebtr Vasil'evi\u010d Lopuchin", "text": "Biografia.\nP\u00ebtr Vasil'evi\u010d Lopuchin era figlio di Vasilij Lopuchin, e di sua moglie, Marija Ivanovna Honeneva. Venne educato con un tutore privato, passando poi al ginnasio dei nobili (1755-1761) dove dimostr\u00f2 un notevole interesse per la storia, la geografia, il diritto e le lingue straniere; frequent\u00f2 l'Universit\u00e0 di Mosca.\nNel 1760 entr\u00f2 nel Reggimento Preobra\u017eenskij e nel 1769 raggiunse il grado di alfiere. Nel 1777 raggiunse il grado di colonnello e ricopr\u00ec la carica di capo della polizia di San Pietroburgo (1780-1783). \nDal 1793 fu governatore generale di Jaroslavl' e Vologda.\nNell'agosto 1798 ricopr\u00ec la carica di Procuratore Generale e presidente nel Consiglio Imperiale. Lopuchin godeva della fiducia dell'imperatore Paolo I (anche in virt\u00f9 della relazione della sua figlia primogenita con lo zar) ed il 19 novembre 1799 venne elevato alla dignit\u00e0 principesca.\nCon l'ascesa al trono di Alessandro I, venne nominato membro del Consiglio e nel 1803 a Ministro della Giustizia. Nel 1810 fu Presidente del Dipartimento per gli affari civili e religiosi del Consiglio di Stato, nel 1812 fu Presidente del Dipartimento delle leggi negli altri reparti, nel 1816 divenne Presidente del Consiglio di Stato e del Comitato dei Ministri. Nel 1826 fu Presidente della Corte penale Suprema nel caso dei decabristi.\nMor\u00ec il 6 aprile 1827 e fu sepolto nella tenuta di famiglia a Porchov.\nMatrimoni.\nPrimo matrimonio.\nNel 1776 spos\u00f2 Praskov'ja Ivanovna Lev\u0161ina (1760-1785), figlia del colonnello Ivan Fomi\u010d Lev\u0161in. Ebbero tre figlie:\nSecondo matrimonio.\nNel 1786 spos\u00f2 Ekaterina Nikolaevna \u0160etneva (1763-1839). Ebbero quattro figli:\nPersonalit\u00e0.\nLopuchin era alto e bello, sempre popolare con le donne. Alcune dissero che aveva \"un temperamento ardente, ma un buon cuore, con tempestivit\u00e0 e competenza negli affari.\"\nEra in rapporti amichevoli con Aleksej Andreevi\u010d Arak\u010deev ma non con Ivan Pavlovi\u010d Kutaisov."}
{"id": "4879465", "revid": "1602064", "url": "https://it.wikipedia.org/wiki?curid=4879465", "title": "T. Rex (album)", "text": "T. Rex \u00e8 il quinto album discografico del gruppo musicale rock britannico T. Rex (il primo con questo nome, abbreviazione del precedente Tyrannosaurus Rex), pubblicato nel 1970.\nClassifica.\nAlbum\nSingoli"}
{"id": "4879466", "revid": "247222", "url": "https://it.wikipedia.org/wiki?curid=4879466", "title": "Horace Silver and the Jazz Messengers", "text": "Horace Silver and the Jazz Messengers \u00e8 un album di Horace Silver con i The Jazz Messengers, pubblicato dalla Blue Note Records nel 1955. Il disco fu registrato negli studi di Rudy Van Gelder ad Hackensack nel New Jersey (Stati Uniti) nelle date indicate nella lista tracce."}
{"id": "4879467", "revid": "64469460", "url": "https://it.wikipedia.org/wiki?curid=4879467", "title": "Istituto Wuppertal", "text": ""}
{"id": "4879477", "revid": "287204", "url": "https://it.wikipedia.org/wiki?curid=4879477", "title": "Silver's Blue", "text": "Silver's Blue \u00e8 un album del quintetto di Horace Silver, pubblicato dalla Epic Records nell'agosto del 1957."}
{"id": "4879478", "revid": "1543377", "url": "https://it.wikipedia.org/wiki?curid=4879478", "title": "Vanda tricolor", "text": "Vanda tricolor \u00e8 una pianta della famiglia delle Orchidacee diffusa in Indonesia.\n\u00c8 stata importata in Europa (Inghilterra) da Thomas Lobb, per conto di Veitch Vivai, dalla parte occidentale di Giava nel 1846.\nDescrizione.\n\u00c8 una orchidea di media taglia, con foglie ricurve lunghe 35\u201345\u00a0cm. L'infiorescenza \u00e8 composta da 6-10 fiori con petali e sepali di colore variabile dal bianco crema al malva, con numerose macchie bruno-purpuree, a margine lievemente ondulato e un labello trilobato, dotato di un corto sperone..\nDistribuzione e habitat.\nL'areale della specie \u00e8 ristretto all'isola di Giava e alle Piccole Isole della Sonda.\nColtivazione.\nLe piante sono meglio coltivate in vaso e richiedono una posizione luminosa, in piena luce del sole e temperature calde. Nel periodo vegetativo devono essere annaffiate frequentemente. Queste piante andrebbero coltivate in terreno di media consistenza e ben drenato, come le fibre di felce."}
{"id": "4879479", "revid": "478814", "url": "https://it.wikipedia.org/wiki?curid=4879479", "title": "The Slider", "text": "The Slider \u00e8 il settimo album discografico del gruppo musicale rock britannico T. Rex, pubblicato nel 1972. Prodotto da Tony Visconti, \u00e8 il secondo disco in cui il gruppo affronta il nuovo genere musicale del glam rock, abbandonando le orientazioni folk dei primi cinque dischi."}
{"id": "4879480", "revid": "122740327", "url": "https://it.wikipedia.org/wiki?curid=4879480", "title": "Enrico Luigi di Nassau-Saarbr\u00fccken", "text": "Vita.\nEra il figlio di Luigi, Principe di Nassau-Saarbr\u00fccken e della sua prima moglie, Guglielmina di Schwarzburg-Rudolstadt (1751\u20131780). Il matrimonio dei suoi genitori era infelice, cos\u00ec Guglielmina si ritir\u00f2 nel Castello di Halberg, dove allev\u00f2 suo figlio.\nStudi\u00f2 fisica, prima a Strasburgo e dal 1782 al 1785 a Gottinga. Prosegu\u00ec per il suo Grand Tour. Nel 1786, era a Berlino e nella primavera del 1787 in Italia.\nIl 14 maggio 1793 dovette fuggire quando la truppa francese French attacc\u00f2 il castello di Neunkirchen. Entr\u00f2 al servizio militare prussiano. Dovette stare a guardare quando il suo castello ancestrale and\u00f2 in fiamme in ottobre 1793. Il 14 novembre 1793, fu promosso a colonnello nella cavalleria prussiana\nNel 1794 suo padre mor\u00ec ed egli eredit\u00f2 il titolo di principe. Tuttavia, Nassau-Saarbr\u00fccken era ancora occupato dalle truppe rivoluzionarie francesi ed egli non fu in grado di governare il suo principato.\nNel 1797 mor\u00ec dopo una caduta da cavallo. Poich\u00e9 non aveva discendenti, Nassau-Saarbr\u00fccken pass\u00f2 al cugino di primo grado, il Principe Carlo Guglielmo di Nassau-Usingen.\nMatrimonio.\nSpos\u00f2 il 6 ottobre 1785 Marie Fran\u00e7oise Maximilienne de St.Maurice de Montbarrey (2 novembre 1761 \u2013 2 febbraio 1838), figlia di Alexandre Marie L\u00e9onor de Saint-Mauris de Montbarrey."}
{"id": "4879481", "revid": "765341", "url": "https://it.wikipedia.org/wiki?curid=4879481", "title": "Nummularius", "text": "Nummularius (: piccola moneta, monetina) \u00e8 il nome usato nell'antica Roma per un saggiatore di monete.\nStoria.\nDalla seconda met\u00e0 del II secolo a.C. i saggiatori di monete erano noti con questo nome o anche con il nome di \"spectator\" o \"probator\". \nA volte il termine era usato anche per indicare i cambiatori di valuta o i banchieri. In generale il nummularius aveva il compito di verificare monete di banchieri e di mercanti in ingresso e in uscita, toccandole, assaggiandole, odorandole, sentendole e naturalmente vedendole, e testimoniare la loro validit\u00e0 e l'autenticit\u00e0.\nLa parola \u00e8 anche conosciuta tramite il moderno termine tecnico di \"tesserae nummulariae\": su queste contromarche a quattro settori c'\u00e8 sul primo il nome del nummularius, nel secondo il nome del padrone o di un cittadino romano, sul terzo il segno del saggio (\"spectavit\") con l'indicazione del giorno e del mese. Sul quarto vennero segnati i nomi dei consoli come indicazione dell'anno, dal 96 a.C. all'88 d.C.\nNummularii furono inizialmente degli schiavi, in seguito liberti e da ultimo dei nati liberi (\"ingenui\"). \nDurante l'impero nelle officine di coniazione c'erano dei nummolarii imperiali, apparentemente tenuti l\u00e0 in funzione di controllo. La supervisione a Roma era del \"praefectus urbi\", mentre nelle provincie spettava al governatore. Quando fu governatore della Tarraconense Galba fece amputare entrambe le mani a un nummularius fraudolento. \nI loro compiti erano regolati da un editto pretorio (Digesto 16,3,7,2). "}
{"id": "4879482", "revid": "389761", "url": "https://it.wikipedia.org/wiki?curid=4879482", "title": "Greco attico", "text": ""}
{"id": "4879484", "revid": "767487", "url": "https://it.wikipedia.org/wiki?curid=4879484", "title": "Tanx", "text": "Tanx \u00e8 l'ottavo album discografico del gruppo musicale rock britannico T. Rex, pubblicato nel 1973.\nRistampe.\nIl disco \u00e8 stato ristampato e ripubblicato nel 1994 in formato CD."}
{"id": "4879490", "revid": "767487", "url": "https://it.wikipedia.org/wiki?curid=4879490", "title": "Zinc Alloy and the Hidden Riders of Tomorrow", "text": "Zinc Alloy and the Hidden Riders of Tomorrow (titolo alternativo Zinc Alloy and the Hidden Riders of Tomorrow \u2013 A Creamed Cage in August) \u00e8 il nono album discografico del gruppo musicale rock britannico T. Rex, pubblicato nel 1974.\nTracce.\nTutte le tracce sono di Marc Bolan.\nRistampe.\nIl disco \u00e8 stato ristampato e ripubblicato nel 1983 (Marc on Wax LTD) in formato doppio LP; nel 1994 (Edsel Records) in formato CD con tracce aggiuntive e nel 2002 (Rhino Records) in formato digitale.\nNel 2010 e nel 2011 il disco \u00e8 stato nuovamente distribuito nei tre formati dalla Fat Possum Records."}
{"id": "4879493", "revid": "599013", "url": "https://it.wikipedia.org/wiki?curid=4879493", "title": "David Ling", "text": "Carriera.\nDavid Ling inizi\u00f2 la propria carriera da giocatore di hockey con i Kingston Frontenacs, giocando dal 1992 fino al 1995 nella lega giovanile canadese della Ontario Hockey League. Gi\u00e0 nel Draft 1993 Ling era stato scelto al settimo giro dai Quebec Nordiques. Nell'ultima stagione con i Frontenacs fu autore di 68 reti in altrettanti incontri, conquistando la nomina all'All-Star Team della OHL e della Canadian Hockey League. Vinse inoltre il Red Tilson Trophy come miglior giocatore della lega e fu premiato come giocatore dell'anno della CHL.\nDivenuto professionista Ling fino al 1998 gioc\u00f2 nella American Hockey League, giocando soprattutto con i Saint John Flames e i Fredericton Canadiens; gi\u00e0 nella stagione 1996-97 fece il proprio esordio NHL con la maglia dei Canadiens de Montr\u00e9al. A cavallo del nuovo millennio gioc\u00f2 anche in un'altra lega professionistica nordamericana, la IHL, con le maglie di Indianapolis Ice, Kansas City Blades e i Utah Grizzlies. Dal 2001 al 2004 trov\u00f2 spazio nell'organizzazione dei Columbus Blue Jackets, giocando 90 gare in NHL; gioc\u00f2 anche in AHL con il farm team dei Syracuse Crunch.\nDurante il lockout della NHL nella stagione 2004-05 Ling vest\u00ec la maglia dei St. John's Maple Leafs, raccogliendo il massimo in carriera con 88 punti al termine della stagione regolare. Nelle due stagioni successive si trasfer\u00ec in Europa nella Superliga russa, giocando una stagione rispettivamente con lo Spartak e la Dinamo Mosca. Nel 2007 Ling fece ritorno in Nordamerica nella AHL con i Toronto Marlies, mentre successivamente vest\u00ec le maglie del Bienne in Svizzera e dello Jokerit in Finlandia. Nella stagione 2009-2010 gioc\u00f2 in KHL con l'Amur Chabarovsk.\nNel novembre del 2010 Ling torn\u00f2 ancora in America giocando la stagione 2010-11 con i Providence Bruins. Nella stagione 2011-2012 Ling fu ingaggiato dal Val Pusteria, club della Serie A italiana con cui vinse la Supercoppa. Concluse la stagione con 88 punti raccolti in 48 partite giocate. L'anno successivo si trasfer\u00ec in Inghilterra nella Elite Ice Hockey League, conquistando il titolo nazionale con i Nottingham Panthers. Dopo essere ritornato per alcuni mesi in Canada nel dicembre del 2013 Ling fece ritorno a Brunico per rinforzare la squadra."}
{"id": "4879498", "revid": "767487", "url": "https://it.wikipedia.org/wiki?curid=4879498", "title": "Juan Rafael Mora Porras", "text": "Biografia.\nVicepresidente della Costa Rica dal 1847, ne fu eletto presidente nel 1849. Nel 1856 incit\u00f2 la popolazione a combattere contro l'avventuriero William Walker; in tale guerra ebbe luogo la celebre vicenda di Juan Santamar\u00eda.\nDeposto nel 1859, mor\u00ec fucilato dopo aver tentato invano di riprendere il potere."}
{"id": "4879499", "revid": "767487", "url": "https://it.wikipedia.org/wiki?curid=4879499", "title": "Bolan's Zip Gun", "text": "Bolan's Zip Gun \u00e8 il decimo album discografico del gruppo musicale rock britannico T. Rex, pubblicato nel 1975. Il disco \u00e8 prodotto dall'autore e vocalist Marc Bolan, dopo l'addio di Tony Visconti.\nTracce.\nTutte le tracce sono di Marc Bolan."}
{"id": "4879500", "revid": "838137", "url": "https://it.wikipedia.org/wiki?curid=4879500", "title": "ITAM", "text": "I motivi ITAM (acronimo inglese di Immunoreceptor Tyrosine-based Activation Motif) contengono due volte una sequenza formata da una tirosina separata da una leucina o isoleucina da 2 amminoacidi (Tyr-X-X-Leu) e queste due sequenze sono solitamente separate da 6-8 altri amminoacidi. I motivi ITAM sono importanti per la trasduzione del segnale nelle cellule del sistema immunitario. Per questo motivo si trovano spesso all'estremit\u00e0 di molecole importanti per la comunicazione cellulare come per esempio la CD3 o la catena \u03b6 dei T-cell receptor, le catene alfa e beta della CD79 dei B-cell receptor e alcuni recettori Fc. Il residuo di tirosina viene fosforilato a seguito dell'interazione fra il ligando e le molecole del recettore e forma siti di legame per altre proteine coinvolte nelle vie di segnalazione della cellula. Gli antagonisti si chiamano profili ITIM."}
{"id": "4879504", "revid": "830939", "url": "https://it.wikipedia.org/wiki?curid=4879504", "title": "Democede di Crotone", "text": ""}
{"id": "4879514", "revid": "21880", "url": "https://it.wikipedia.org/wiki?curid=4879514", "title": "Cattleya aclandiae", "text": "La cattleya di Lady Acland (Cattleya aclandiae ) \u00e8 una pianta della famiglia delle Orchidacee, endemica del Brasile, \nDescrizione.\n\"C. aclandiae\" \u00e8 una orchidea epifita, che cresce cio\u00e8 su rami e tronchi degli alberi, dotata di sottili pseudobulbi, con due foglie carnose all'apice, di forma ellittica, di colore verde brillante con macchie rosso-violacee; i fiori sono molto grandi in rapporto alle dimensioni della pianta e sono spessi, cerosi e di lunga durata, con sepali e petali verdi con macchie violacee e un labello di colore dal bianco al rosa.\nDistribuzione e habitat.\n\"C. aclandiae\" ha un areale ristretto allo stato brasiliano di Bahia.\nIl suo habitat naturale sono le foreste stagionalmente secche, tra i 100 ei 400 metri di altitudine.\nSinonimi.\n\"Epidendrum aclandiae\" \n\"Cattleya acklandiae\" \n\"Cattleya aclandiae var. grandiflora\" \n\"Cattleya aclandiae var. salmonea\" \n\"Cattleya aclandiae var. alba\" \n\"Cattleya aclandiae f. alba\" \nColtivazione.\nQuesta specie richiede un periodo di riposo asciutto quindi poca acqua e fertilizzante nei i mesi invernali. Annaffiature e concimature devono essere riprese a primavera. Viene coltivata su corteccia di sughero o di felce."}
{"id": "4879515", "revid": "124123", "url": "https://it.wikipedia.org/wiki?curid=4879515", "title": "Juan Mora Fern\u00e1ndez", "text": "Biografia.\nPresidente della Costa Rica dal 1824 al 1833 e vicepresidente dal 1837, fu fautore di una profonda riforma terriera che port\u00f2 alla creazione di una classe di potenti baroni del caff\u00e8.\nFu esiliato nel 1838."}
{"id": "4879518", "revid": "1226", "url": "https://it.wikipedia.org/wiki?curid=4879518", "title": "Jos\u00e9 Mar\u00eda Montealegre", "text": "Presidente della Costa Rica dal 1859 al 1863, promulg\u00f2 una costituzione liberale."}
{"id": "4879520", "revid": "380453", "url": "https://it.wikipedia.org/wiki?curid=4879520", "title": "Gabriele Nelli", "text": "Carriera.\nClub.\nInizia a giocare a pallavolo nelle formazioni giovanili del Camaiore, nella sua terra d'origine, disputando vari campionati giovanili regionali e conquistando anche la promozione in Serie D. Nel 2009 si trasferisce a Trento, ingaggiato dalla Trentino Volley. Con la formazione trentina disputa diversi campionati di Serie B2 e di Serie B1, vincendo anche alcuni trofei di livello nazionale ed internazionale.\nNella stagione 2012-13 viene aggregato saltuariamente alla prima squadra, senza mai scendere in campo, mentre l'annata successiva, complici gli infortuni dei due opposti Tsvetan Sokolov e D\u00e1vid Szab\u00f3, esordisce sia in Serie A1 che in Champions League. Viene promosso definitivamente in prima squadra nell'estate del 2014, aggiudicandosi poi lo scudetto 2014-15. Nella stagione 2017-18 viene ingaggiato in prestito dal , in Superlega, per poi tornare, nella stagione successiva, a Trento, aggiudicandosi il campionato mondiale per club e la Coppa CEV.\nPer l'annata 2019-20 si accasa alla neopromossa , sempre nel massimo campionato italiano, mentre nell'annata successiva emigra per la prima volta all'estero, difendendo i colori del , club impegnato nella Superliga russa. Dopo aver cominciato il campionato 2021-22 con il , in Ligue A, nel dicembre 2021 lascia la Francia per terminare la stagione con la , tornando nella massima divisione italiana.\nNazionale.\nFa parte della nazionale Under-20 italiana, con la quale vince la medaglia d'oro al campionato europeo 2012, mentre con quella Under-21 vince la medaglia di bronzo al campionato mondiale 2013.\nNelli viene convocato da Mauro Berruto per disputare la World League 2015 a Rio de Janeiro. Dopo aver disputato i Giochi del Mediterraneo a Baku, l'opposto toscano esordisce in nazionale maggiore il 15 luglio durante il secondo set nella prima partita della Final Six contro la Serbia."}
{"id": "4879521", "revid": "1543377", "url": "https://it.wikipedia.org/wiki?curid=4879521", "title": "Octopus (singolo Syd Barrett)", "text": "Octopus (originariamente intitolata Clowns and Jugglers) \u00e8 un brano musicale composto ed eseguito dal cantautore britannico Syd Barrett. La canzone, oltre ad essere inclusa nel suo primo album solista \"The Madcap Laughs\", venne anche pubblicata su singolo (B-side \"Golden Hair\") nel novembre 1969. Si tratt\u00f2 del primo ed ultimo singolo solista pubblicato da Barrett.\nIl brano.\nComposizione.\n\"Octopus\" cita direttamente una sezione del poema \"Rilloby-Rill\" di Sir Henry Newbolt. Il brano contiene anche una gran variet\u00e0 di altre influenze.\nRegistrazione.\nDopo l'uscita di Barrett dai Pink Floyd nell'aprile 1968, Peter Jenner, membro del management della band, port\u00f2 Barrett negli studi della EMI per fargli incidere qualche traccia nel maggio successivo, che sarebbero poi state pubblicate sul primo album solista di Syd. Durante queste sessioni, Jenner non riusc\u00ec a far registrare, propriamente, nessuna traccia vocale a Barrett, ma furono gettate le basi di alcuni pezzi, tra i quali uno intitolato \"Clown and Jugglers\". Le sessioni si fermarono bruscamente a causa dei problemi psicologici di Barrett, che se ne and\u00f2 via a girare l'Inghilterra con la sua mini-cooper apparentemente senza una destinazione finale.\nAll'inizio del 1969, Barrett decise di tornare alla sua carriera musicale; contatt\u00f2 la EMI, e venne affidato al produttore Malcolm Jones, allora a capo della neonata divisione prog rock della EMI, la Harvest. Barrett voleva registrare di nuovo il materiale provato con Jenner l'anno prima; svariate canzoni, inclusa \"Clowns and Jugglers\", furono tutte rielaborate.\nUna versione primitiva della canzone \u00e8 stata inclusa nella compilation di rarit\u00e0 di Barrett \"Opel\" (1988) con il titolo originario \"Clowns and Jugglers\", incisa insieme ai Soft Machine. La ristampa in CD del 1993 di \"The Madcap Laughs\" e \"Opel\" contiene inoltre versioni alternative di \"Octopus\" e \"Clowns and Jugglers\" rispettivamente, come tracce bonus.\nPubblicazione.\n\"Octopus\" \u00e8 celebre per essere l'unico 45 giri mai pubblicato in carriera da Barrett come artista solista. Il singolo venne pubblicato il 14 novembre 1969, due mesi prima dell'uscita dell'album \"The Madcap Laughs\", senza riuscire ad entrare in classifica in Gran Bretagna o negli Stati Uniti. In Francia, il singolo usc\u00ec con una copertina colorata che ritraeva una piovra disegnata da Barrett stesso. Questa versione \u00e8 ritenuta molto rara, e viene valutata circa 650 sterline sul mercato del collezionismo.\nNel 2010, \"Octopus\" \u00e8 stata inserita nella raccolta \"An Introduction to Syd Barrett\", con delle nuove sovraincisioni di basso effettuate da David Gilmour."}
{"id": "4879523", "revid": "461603", "url": "https://it.wikipedia.org/wiki?curid=4879523", "title": "Pierikos", "text": ""}
{"id": "4879524", "revid": "64470075", "url": "https://it.wikipedia.org/wiki?curid=4879524", "title": "Jos\u00e9 Mar\u00eda Montealegre Fern\u00e1ndez", "text": ""}
{"id": "4879527", "revid": "124561406", "url": "https://it.wikipedia.org/wiki?curid=4879527", "title": "Tom\u00e1s Mart\u00ednez", "text": "Dopo aver partecipato come generale alla guerra contro William Walker (1856) fu presidente del Nicaragua dal 1857 al 1867."}
{"id": "4879529", "revid": "767487", "url": "https://it.wikipedia.org/wiki?curid=4879529", "title": "Dandy in the Underworld", "text": "Dandy in the Underworld \u00e8 il dodicesimo e ultimo album discografico del gruppo musicale rock britannico T. Rex, pubblicato nel marzo 1977. Il disco \u00e8 prodotto dall'autore e vocalist Marc Bolan, deceduto in un incidente stradale nel settembre dello stesso anno.\nTracce.\nTutte le tracce sono di Marc Bolan."}
{"id": "4879531", "revid": "1543377", "url": "https://it.wikipedia.org/wiki?curid=4879531", "title": "Galles - Italia di rugby a 15", "text": "In questa pagina vengono raccolte le statistiche riguardo agli incontri tra la Nazionale di rugby a 15 del Galles e la Nazionale di rugby a 15 dell'Italia.\nIl primo incontro si tenne il 12 ottobre 1994 presso il National Stadium di Cardiff; la partita fu vinta dal Galles per 29 a 19.\nLe due squadre al 1\u00ba febbraio 2014 hanno disputato 21 incontri; si sono registrate 18 vittorie dei gallesi, 2 vittorie italiane e 1 solo pareggio."}
{"id": "4879544", "revid": "64470301", "url": "https://it.wikipedia.org/wiki?curid=4879544", "title": "University at Buffalo", "text": ""}
{"id": "4879545", "revid": "1573940", "url": "https://it.wikipedia.org/wiki?curid=4879545", "title": "Cyclosa pedropalo", "text": "Cyclosa pedropalo \u00e8 un ragno appartenente alla famiglia Araneidae.\nEtimologia.\nIl nome della specie \u00e8 riferito allo stagno colombiano di \"Pedro Palo\", dove sono stati rinvenuti gli esemplari\nCaratteristiche.\nL'olotipo femminile ha dimensioni: cefalotorace lungo 1,9\u00a0mm, largo 1,2\u00a0mm; opistosoma lungo 4,1\u00a0mm.\nDistribuzione.\nLa specie \u00e8 stata reperita nella Colombia centrale: a \"Pedro Palo\", piccolo stagno a 2000 metri di altitudine, nei pressi della cittadina di La Mesa, 50\u00a0km ad ovest di Bogot\u00e0, appartenente al dipartimento di Cundinamarca.\nTassonomia.\nAl 2013 non sono note sottospecie e dal 1999 non sono stati esaminati nuovi esemplari."}
{"id": "4879546", "revid": "64470330", "url": "https://it.wikipedia.org/wiki?curid=4879546", "title": "University of Buffalo", "text": ""}
{"id": "4879547", "revid": "436907", "url": "https://it.wikipedia.org/wiki?curid=4879547", "title": "EP 3", "text": "EP 3 (reso graficamente come EP \u2020\u2020\u2020) \u00e8 il terzo EP del gruppo musicale statunitense Crosses, pubblicato il 10 febbraio 2014 dalla Sumerian Records.\nDescrizione.\nCome quanto accaduto con \"EP 1\" ed \"EP 2\", il terzo EP dei Crosses contiene cinque brani, i quali sono stati inseriti nell'album di debutto del gruppo. A differenza dei precedenti due EP, \"EP 3\" \u00e8 stato pubblicato esclusivamente nel formato vinile dalla Sumerian Records e in edizione limitata.\nTra i cinque brani presenti nell'EP c'\u00e8 anche il singolo \"The Epilogue\", pubblicato digitalmente l'11 novembre 2013."}
{"id": "4879548", "revid": "72396", "url": "https://it.wikipedia.org/wiki?curid=4879548", "title": "Sebastiano Thei", "text": "Gioca nel ruolo di libero nell'.\nCarriera.\nLa carriera di Sebastiano Thei inizia nell'ASD Promovolley e continua nell'Argentario Calisio Volley, societ\u00e0 dilettantistiche della citt\u00e0 di Trento, prima di passare al settore giovanile del Trentino Volley, con cui disputa due campionati di Serie C e un campionato di Serie B2. Viene successivamente ceduto in prestito per due stagioni nel campionato di Serie B1, prima alla Top Team Volley Mantova e poi alla Pallavolo Genova. Nella stagione 2013-14 diventa il secondo libero della prima squadra del Trentino Volley, con cui si aggiudica il campionato 2014-15.\nPer il campionato 2015-16 viene tesserato dal Volley Ball Club Mondov\u00ec, neopromosso in Serie A2, mentre nella stagione successiva si accasa all', in Serie B, club con cui rimane anche quando ottiene il diritto di partecipazione alla Serie A2 nella stagione 2017-18."}
{"id": "4879550", "revid": "919662", "url": "https://it.wikipedia.org/wiki?curid=4879550", "title": "Lussemburgo ai XXII Giochi olimpici invernali", "text": "Lussemburgo ha partecipato ai XXII Giochi olimpici invernali, che si sono svolti dal 7 al 23 febbraio a So\u010di in Russia, con una delegazione composta da un atleta."}
{"id": "4879551", "revid": "411198", "url": "https://it.wikipedia.org/wiki?curid=4879551", "title": "Cowbell", "text": ""}
{"id": "4879552", "revid": "64470480", "url": "https://it.wikipedia.org/wiki?curid=4879552", "title": "Teoria dei topoi", "text": ""}
{"id": "4879555", "revid": "729019", "url": "https://it.wikipedia.org/wiki?curid=4879555", "title": "Marco Polo Expert", "text": "Marco Polo Expert, controllata da SGM, era una delle pi\u00f9 importanti catene italiane nella distribuzione di elettronica di consumo, elettrodomestici e articoli per la casa.\nContava circa collaboratori in 81 megastore per oltre metri quadrati di superficie commerciale nelle principali aree del centro-nord Italia, 120 negozi affiliati e 5 franchising.\nNell'ottobre 2013 avviene la fusione di Marco Polo con Unieuro attraverso un accordo siglato tra il gruppo Dixon e SGM.\nMarcoPolo Club.\nDal 2006 viene lanciato il progetto di loyalty \u201cMarcoPolo Club: la via dei vantaggi\u201d che prevede un programma di accumulo punti su carte fedelt\u00e0 e altri vantaggi. I possessori della carta fedelt\u00e0 raggiunsero il numero di 2,8 milioni."}
{"id": "4879556", "revid": "64470537", "url": "https://it.wikipedia.org/wiki?curid=4879556", "title": "Teoria dei topos", "text": ""}
{"id": "4879565", "revid": "767487", "url": "https://it.wikipedia.org/wiki?curid=4879565", "title": "Google Science Fair", "text": "La Google Science Fair (abbreviata GSF) \u00e8 una competizione scientifica sponsorizzata da Google Inc., LEGO Education, National Geographic, Scientific American e (dall'edizione 2014) Virgin Galactic. La competizione \u00e8 aperta a ragazzi dai 13 ai 18 anni provenienti da ogni parte del mondo (esclusi Cuba, Sudan, Siria e altri Paesi sanzionati dagli USA) e che premia i progetti pi\u00f9 innovativi ed in grado di cambiare il mondo (\"Change the World\"). La prima edizione della competizione risale al 2011.\nSvolgimento.\nOgni partecipante pu\u00f2 iscriversi alla competizione sul sito ufficiale come singolo oppure membro di un team (max. 3 persone per team), dopo l'iscrizione ogni partecipante dovr\u00e0 ottenere (via e-mail) il consenso di un genitore per partecipare alla competizione, dopodich\u00e9 potr\u00e0 iniziare a lavorare al suo progetto da consegnare entro la data di scadenza (fuso orario del Pacifico). Tutti i lavori saranno esaminati da una giuria di esperti, solamente 90 progetti passerranno alla fase successiva, durante l'ultima fase verranno scelti 15 progetti che si contenderranno il Primo Premio e il Premio per Et\u00e0. I 15 partecipanti saranno inoltre invitati a Mountain View per partecipare alla premiazione finale e visitare la sede centrale di Google.\nPremi.\nI vari sponsor della competizione mettono a disposizione dei premi:"}
{"id": "4879566", "revid": "767487", "url": "https://it.wikipedia.org/wiki?curid=4879566", "title": "Antonio Renzi", "text": "Docente all'universit\u00e0 di Roma dal 1938, fu autore del celebre saggio \"Tecnica bancaria\" (1956)."}
{"id": "4879567", "revid": "339392", "url": "https://it.wikipedia.org/wiki?curid=4879567", "title": "Fratelli d'Italia - Centrodestra Nazionale", "text": ""}
{"id": "4879570", "revid": "124123", "url": "https://it.wikipedia.org/wiki?curid=4879570", "title": "Giovanni Pascutto", "text": "Biografia.\nFratello di Arrigo e Luigi Bongiorno, scrittori, si trasfer\u00ec a Milano dal 1970. Collaboratore di giornali e case editrici, ha lavorato per la RAI dal 1986. Ha scritto diversi libri nei quali prevale \"il tema del disadattamento e del disagio esistenziale\".\nOpere principali.\n\u00c8 autore di sceneggiature cinematografiche: Piccoli fuochi (Peter Del Monte, 1986), Bankomatt (Villi Hermann, 1988), Vogliamoci troppo bene (Francesco Salvi, 1989) Strana la vita (Giuseppe Bertolucci, 1990)"}
{"id": "4879576", "revid": "1573940", "url": "https://it.wikipedia.org/wiki?curid=4879576", "title": "Cyclosa picchu", "text": "Cyclosa picchu \u00e8 un ragno appartenente alla famiglia Araneidae.\nEtimologia.\nIl nome della specie \u00e8 riferito all'altopiano peruviano di Machu Picchu, dove sono stati rinvenuti gli esemplari\nCaratteristiche.\nL'olotipo maschile ha dimensioni: cefalotorace lungo 1,49 mm, largo 1,07 mm; opistosoma lungo 1,5 mm.\nDistribuzione.\nLa specie \u00e8 stata reperita nel Per\u00f9 centromeridionale: sull'altopiano Machu Picchu a 2100 metri di altitudine, appartenente alla regione di Cusco.\nTassonomia.\nAl 2013 non sono note sottospecie e dal 1999 non sono stati esaminati nuovi esemplari."}
{"id": "4879592", "revid": "181699", "url": "https://it.wikipedia.org/wiki?curid=4879592", "title": "Lida (Bielorussia)", "text": "Lida (in bielorusso \u041b\u0456\u0301\u0434\u0430; in russo \u041b\u0438\u0301\u0434\u0430; in polacco \"Lida\"; in lituano \"Lyda\";\u00a0in yiddish\u00a0\u05dc\u05d9\u05d3\u05e2) \u00e8 una citt\u00e0 della Bielorussia di 97.692 abitanti, nella voblasc' di Hrodna."}
{"id": "4879593", "revid": "1305772", "url": "https://it.wikipedia.org/wiki?curid=4879593", "title": "Baia Ambarnaja", "text": "La baia Ambarnaja (, \"guba Ambarnaja\", in finlandese: \"Pikku-Maattivouno\") \u00e8 un'insenatura lungo la costa settentrionale russa, nell'oblast' di Murmansk, amministrata dal Pe\u010dengskij rajon. \u00c8 situata nella parte sud-occidentale del mare di Barents.\nGeografia.\n\u00c8 una piccola insenatura posta tra la baia della Pe\u010denga (\u0433\u0443\u0431\u0430 \u041f\u0435\u0447\u0435\u043d\u0433\u0430), appena oltre una breve penisola a ovest, e la baia Malaja Volokovaja (\u0433\u0443\u0431\u0430 \u041c\u0430\u043b\u0430\u044f \u0412\u043e\u043b\u043e\u043a\u043e\u0432\u0430\u044f), pi\u00f9 distante a est. Si apre verso nord-nordovest, 28\u00a0km a est del confine norvegese, tra capo Romanov (\u043c\u044b\u0441 \u0420\u043e\u043c\u0430\u043d\u043e\u0432\u0430) a ovest e capo Krikun (\u043c\u044b\u0441 \u041a\u0440\u0438\u043a\u0443\u043d) a est. Ha una lunghezza di circa 3,2\u00a0km e una larghezza massima di quasi 1,2\u00a0km. La profondit\u00e0 massima \u00e8 di 86\u00a0m.\nVi sfociano alcuni brevi corsi d'acqua, ma l'immissario principale e il lago Lin\"jalampi (\u043e\u0437\u0435\u0440\u043e \u041b\u0438\u043d\u044a\u044f\u043b\u0430\u043c\u043f\u0438), a sua volta collegato a sud al lago Sisjajarvi (\u043e\u0437\u0435\u0440\u043e \u0421\u0438\u0441\u044f\u044f\u0440\u0432\u0438).Poco oltre l'ingresso si trova l'isola Numerolassa (\u043e\u0441\u0442\u0440\u043e\u0432 \u041d\u0443\u043c\u0435\u0440\u043e\u043b\u0430\u0441\u0441\u0430). \nLe coste sono ovunque ripide e rocciose, tranne nella zona della foce del lago. Al centro della sponda occidentale si trova un piccolo approdo."}
{"id": "4879595", "revid": "2074952", "url": "https://it.wikipedia.org/wiki?curid=4879595", "title": "Isa\u00e1c Brizuela", "text": ""}
{"id": "4879596", "revid": "547034", "url": "https://it.wikipedia.org/wiki?curid=4879596", "title": "Port of Miami", "text": "Port of Miami \u00e8 il primo album discografico in studio del rapper statunitense Rick Ross, pubblicato nell'agosto 2006."}
{"id": "4879601", "revid": "958063", "url": "https://it.wikipedia.org/wiki?curid=4879601", "title": "Fulfill Your Fantasy Battle Royal", "text": ""}
{"id": "4879604", "revid": "1165", "url": "https://it.wikipedia.org/wiki?curid=4879604", "title": "Gardens of the Righteous Worldwide", "text": ""}
{"id": "4879605", "revid": "767487", "url": "https://it.wikipedia.org/wiki?curid=4879605", "title": "Deeper Than Rap", "text": "Deeper Than Rap \u00e8 il secondo album discografico in studio del rapper statunitense Rick Ross, pubblicato nell'aprile 2009."}
{"id": "4879606", "revid": "283141", "url": "https://it.wikipedia.org/wiki?curid=4879606", "title": "Pollice capotasto", "text": ""}
{"id": "4879608", "revid": "287204", "url": "https://it.wikipedia.org/wiki?curid=4879608", "title": "Capotasto mobile", "text": "Un capotasto mobile (detto anche capo o barr\u00e9) \u00e8 un dispositivo che i musicisti utilizzano sul collo di uno strumento a corde per trasporre e ridurre la lunghezza suonabile delle corde, aumentando cos\u00ec la tonalit\u00e0. \u00c8 uno strumento comune per i suonatori di chitarra, mandolino, mandola, banjo, ukulele e bouzouki. Sebbene l'uso dei capotasti mobili sia iniziato probabilmente gi\u00e0 nel diciassettesimo secolo, il primo capotasto mobile brevettato \u00e8 stato progettato da James Ashborn di Wolcottville, Connecticut, nel 1850.\nI musicisti usano comunemente un capotasto mobile per alzare il tono di uno strumento a corde in modo da poter suonare in una chiave diversa usando le stesse diteggiature. In effetti, il capotasto mobile usa un tasto di uno strumento per creare un nuovo capotasto con una nota pi\u00f9 alta rispetto al vero capotasto dello strumento.\nEsistono vari modelli di capotasti mobili, ma la maggior parte sono costituiti da una barra ricoperta di gomma che si fissa al manico dello strumento in qualche modo per trattenere le corde. I capotasti mobili sono disponibili in diverse dimensioni e forme per diversi strumenti e curvature della tastiera. I fattori che variano in base al tipo di capotasto mobile sono la facilit\u00e0 d'uso, le dimensioni, il grado di interferenza con le mani del suonatore e la capacit\u00e0 di tenere le corde in modo uniforme senza influire sull'accordatura. Tutti i tipi di capotasto mobile devono essere applicati dopo una nuova accordatura posizionando la sbarra, scendendo dall'alto e direttamente dietro il tasto, in modo che tutte le corde abbiano posizione e pressione uniformi. Se le corde sono piegate o posizionate in modo errato, lo strumento suoner\u00e0 in modo stonato nella nuova chiave.\nUso.\nGli arrangiamenti delle canzoni possono citare la posizione del capotasto mobile cos\u00ec come citano accordature alternative. Quando si fa riferimento alle diteggiature per una canzone che utilizza un capotasto mobile, il suonatore determina se la tabella fa riferimento a posizioni assolute delle dita o posizioni relative al capo. Nell'intavolatura, ad esempio, una nota suonata sul quinto tasto di uno strumento con un capo sul secondo tasto pu\u00f2 essere elencata come \"5\" (assoluto) o \"3\" (rispetto al capo). Allo stesso modo, un accordo a forma di Re pu\u00f2 essere indicato come \"Re\" (basato sulla forma relativa al capo) o Mi (basato sull'accordo acustico assoluto prodotto). Nessuno dei due metodi prevale fortemente sull'altro. Per questo motivo, la frase \"forma di accordo\" viene comunemente utilizzata per chiarire che si fa riferimento alla forma di diteggiatura e non al tono udibile.\nCon questo concetto in mente, se due suonatori vogliono suonare una progressione di accordi in un modo pi\u00f9 interessante, il primo pu\u00f2 suonare forme di accordi di prima posizione senza capo, mentre il secondo suonatore posiziona il capo pi\u00f9 in alto sulla tastiera e suona gli stessi accordi. Questo crea un suono pi\u00f9 pieno di due chitarre che suonano all'unisono. Ad esempio, se suonano insieme una semplice progressione di accordi I IV V in Mi, il primo chitarrista suona Mi La Si7 mentre il secondo suona la stessa progressione con capo al quarto tasto usando le forme di accordo di Do Fa Sol7.\nSuonare con un capotasto mobile crea lo stesso effetto musicale di riaccordare tutte le corde con lo stesso numero di passaggi. Tuttavia, l'uso di un capotasto mobile influisce solo sulla nota aperta di ogni corda. Ogni altro tasto rimane inalterato (ad esempio, il settimo tasto di una corda suona ancora una nota Si per qualsiasi posizione di capotasto mobile uguale o inferiore al settimo tasto), e quindi un esecutore non ha bisogno di adattarsi o riapprendere l'intera tastiera, mentre potrebbe doverlo fare con una riaccordatura. La lunghezza della scala delle corde di uno strumento influenza il timbro delle corde, e quindi l'uso di un capotasto mobile pu\u00f2 alterare il tono dello strumento.\nSi possono usare i capotasti mobili anche per portare una chitarra accordata al di sotto dello standard fino all'accordatura standard. I produttori a volte raccomandano di accordare una chitarra a 12 corde di un tono o pi\u00f9 al di sotto dello standard, per compensare lo stress delle corde aggiuntive. Un capo pu\u00f2 portare tale strumento all'accordatura standard. Tuttavia, grazie a tecniche di produzione migliorate, molte moderne chitarre a 12 corde sono accordate alla tonalit\u00e0 standard.\nUso in differenti generi musicali.\nAlcuni stili di chitarra - come il flamenco, la musica tradizionale irlandese e la musica folk britannica e americana - usano spesso il capotasto mobile. Altri, come la musica classica e il jazz, lo usano raramente. Molti musicisti rock and roll che sono influenzati da folk e blues, come Richard Thompson, Ry Cooder, Ian Anderson, Steve Earle, George Harrison, Tom Petty, Bob Dylan, Noel Gallagher, Steve Rothery, Johnny Marr, e altri usano abitualmente il capo. In molti casi, hanno esteso il suo uso oltre lo scopo tradizionale di cambiare la chiave e hanno aperto nuove strade, impiegandolo in nuovi modi. Un esempio dell'utilizzo di un capo parziale per produrre suoni alternativi pu\u00f2 essere ascoltato dal chitarrista francese Antoine Dufour"}
{"id": "4879609", "revid": "123083496", "url": "https://it.wikipedia.org/wiki?curid=4879609", "title": "\u00c9tudes rurales", "text": "\u00c9tudes rurales \u00e8 una rivista scientifica francese di sociologia rurale e antropologia culturale, i cui contenuti sono incentrati sugli studi dei differenti aspetti della ruralit\u00e0 nel mondo.\nPresentazione.\nFondata nel 1961 da Isac Chiva, Georges Duby e Daniel Faucher. Denominata, in passato, \"\u00c9tudes rurales : revue trimestrielle d'histoire, g\u00e9ographie, sociologie et \u00e9conomie des campagnes\", la rivista \u00e8 divenuta semestrale nel 2006. \nLa pubblicazione avviene per le \u00c9ditions de l'\u00c9cole des hautes \u00e9tudes en sciences sociales (EHESS). L'edizione web \u00e8 contraddistinta dall'; quella cartacea dal codice "}
{"id": "4879613", "revid": "1573940", "url": "https://it.wikipedia.org/wiki?curid=4879613", "title": "Callaeoidea", "text": "I Calleoidei (Callaeoidea ) sono una superfamiglia di uccelli passeriformi dell'infraordine Passerida.\nDistribuzione e habitat.\nLa superfamiglia Callaeoidea \u00e8 diffusa in Nuova Zelanda.\nTassonomia.\nLa superfamiglia Callaeoidea comprende le seguenti famiglie:"}
{"id": "4879614", "revid": "793215", "url": "https://it.wikipedia.org/wiki?curid=4879614", "title": "Chiesa di San Lupo al Guirro", "text": "La cripta di San Lupo al Guirro, detta anche \"Crocifisso al Guirro\" sorge a Matera nei pressi del torrente Guirro e della Gravina di Picciano."}
{"id": "4879615", "revid": "247222", "url": "https://it.wikipedia.org/wiki?curid=4879615", "title": "It's Five O'Clock", "text": "It's Five O'Clock \u00e8 il secondo album degli Aphrodite's Child, pubblicato dalla Mercury Records nell'ottobre del 1969. Il disco fu registrato al \"Trident Studios\" di Londra, Inghilterra.\nTracce.\nBrani composti da E. Papathanassiou e R. Francis, eccetto dove indicato"}
{"id": "4879618", "revid": "1573940", "url": "https://it.wikipedia.org/wiki?curid=4879618", "title": "Cyclosa pichilinque", "text": "Cyclosa pichilinque \u00e8 un ragno appartenente alla famiglia Araneidae.\nEtimologia.\nIl nome della specie \u00e8 riferito alla localit\u00e0 messicana di \"Puerto de Pichilinque\", dove sono stati rinvenuti gli esemplari\nCaratteristiche.\nL'olotipo femminile ha dimensioni: cefalotorace lungo 1,6mm, largo 1,2mm; opistosoma lungo 2,8mm.\nDistribuzione.\nLa specie \u00e8 stata reperita nel Messico occidentale: a \"Puerto de Pichilinque\", localit\u00e0 della Baja California Sur.\nTassonomia.\nAl 2013 non sono note sottospecie e dal 1999 non sono stati esaminati nuovi esemplari."}
{"id": "4879623", "revid": "287204", "url": "https://it.wikipedia.org/wiki?curid=4879623", "title": "Teflon Don", "text": "Teflon Don \u00e8 il terzo album discografico in studio del rapper statunitense Rick Ross, pubblicato nel luglio 2010."}
{"id": "4879628", "revid": "108147759", "url": "https://it.wikipedia.org/wiki?curid=4879628", "title": "I grandi successi (1969-1972)", "text": "I grandi successi \u00e8 un album raccolta del gruppo musicale italiano dei Ricchi e Poveri, pubblicato nel 1997.\nIl disco comprende dieci brani interpretati dal gruppo nel suo periodo d'esordio, che va dal 1969 al 1972. Tali canzoni provengono dai primi due album del quartetto genovese, entrambi usciti sull'etichetta discografica Apollo di Edoardo Vianello: \"Ricchi e Poveri\" del 1970 e \"Amici miei\" del 1971. I produttori di questi due 33 giri sono stati, rispettivamente, Franco Califano e Carlo Nistri.\nTra questi primi successi, quelli pi\u00f9 conosciuti sono \"La prima cosa bella\" e \"Che sar\u00e0\", brani che li hanno portati a classificarsi secondi al Festival di Sanremo 1970 e 1971.\nTracce.\nN.B. In questa raccolta viene inserita la versione breve di \"Che sar\u00e0\" (durata 3:00), uscita sul singolo del 1971 e mai pi\u00f9 riproposta sin qui; solitamente, difatti, si propone la versione pi\u00f9 lunga (durata 3:23) che originariamente venne compresa nell'album \"Amici miei\" del 1971."}
{"id": "4879632", "revid": "771649", "url": "https://it.wikipedia.org/wiki?curid=4879632", "title": "Palazzo del Governo Metropolitano di Tokyo", "text": ""}
{"id": "4879639", "revid": "767487", "url": "https://it.wikipedia.org/wiki?curid=4879639", "title": "Stop (Plain White T's)", "text": "Stop \u00e8 il secondo album discografico in studio del gruppo musicale statunitense Plain White T's, pubblicato nel 2002."}
{"id": "4879645", "revid": "587852", "url": "https://it.wikipedia.org/wiki?curid=4879645", "title": "Jorien Ter Mors", "text": ""}
{"id": "4879649", "revid": "1573940", "url": "https://it.wikipedia.org/wiki?curid=4879649", "title": "Cyclosa santafe", "text": "Cyclosa santafe \u00e8 un ragno appartenente alla famiglia Araneidae.\nEtimologia.\nIl nome della specie \u00e8 riferito alla denominazione completa della capitale colombiana fino al 1998: Santa F\u00e9 de Bogot\u00e1, nei cui dintorni sono stati rinvenuti gli esemplari\nCaratteristiche.\nL'olotipo femminile ha dimensioni: cefalotorace lungo 1,8\u00a0mm, largo 1,4\u00a0mm; opistosoma lungo 2,8\u00a0mm.\nDistribuzione.\nLa specie \u00e8 stata reperita nella Colombia centrale: 16\u00a0km ad ovest di Bogot\u00e0, appartenente al dipartimento di Cundinamarca.\nTassonomia.\nAl 2013 non sono note sottospecie e dal 1999 non sono stati esaminati nuovi esemplari."}
{"id": "4879652", "revid": "767487", "url": "https://it.wikipedia.org/wiki?curid=4879652", "title": "All That We Needed", "text": "All That We Needed \u00e8 il terzo album discografico in studio del gruppo musicale statunitense Plain White T's, pubblicato nel 2005.\nIl disco contiene la hit \"Hey There Delilah\", che poi otterr\u00e0 successo due anni dopo, quando viene inserita nel successivo album del gruppo."}
{"id": "4879663", "revid": "2153076", "url": "https://it.wikipedia.org/wiki?curid=4879663", "title": "Every Second Counts", "text": "Every Second Counts \u00e8 il quarto album discografico in studio del gruppo musicale statunitense Plain White T's, pubblicato nel settembre del 2006.\nIl disco contiene la hit \"Hey There Delilah\", che era stata gi\u00e0 inserita nel precedente disco della band."}
{"id": "4879676", "revid": "4252", "url": "https://it.wikipedia.org/wiki?curid=4879676", "title": "Sofronio di Gerusalemme", "text": "Fu patriarca di Gerusalemme dal 634 fino alla sua morte. Prima di essere consacrato patriarca fu monaco e teologo, ardente difensore dell'ortodossia, cos\u00ec com'era stata definita dal concilio di Calcedonia. Poco tempo prima del suo decesso aveva ottenuto dal califfo Omar che il suo ingresso nella citt\u00e0 avesse luogo come pellegrino e non come conquistatore. Sofronio ha lasciato numerosi testi liturgici, teologici, agiografici e poetici.\n\u00c8 venerato come santo e la Chiesa cattolica ne ha fissato la memoria liturgica l'11 marzo, cos\u00ec come la Chiesa ortodossa.\nBiografia.\nDotato di talento poetico, comp\u00ec studi brillanti e divenne sofista (professore di retorica).\nFece un pellegrinaggio in Terra santa allo scopo di venerare i luoghi santi e d'intrattenersi con gli asceti che vivevano nei monasteri e nel deserto. Si rec\u00f2 in Giudea, nel monastero di san Teodosio, ove incontr\u00f2 Giovanni Mosco, un monaco e cronista siriano, gi\u00e0 suo padre spirituale, con il quale strinse una duratura amicizia e che gli dedic\u00f2 il \"Pascolo spirituale\" (in greco: \"Leim\u00f5n ho Leim\u00f5non\").\nEntrambi si opponevano alla dottrina del monotelismo, difeso dall'imperatore Flavio Eraclio e seguirono il partito degli apostoli di Calcedonia. Sofronio scrisse un'antologia degli scritti dei Padri del deserto, che and\u00f2 perduta.\nNel 578 i due uomini decisero di recarsi ad Alessandria d'Egitto per completare la loro formazione filosofica e per incontrarvi santi asceti. Essi visitarono numerosi monasteri: tra il 578 e il 584 giunsero in Egitto. Sofronio divenne discepolo di Stefano di Alessandria ed il suo amico di Teodoro il Filosofo. Fu in questo periodo che Sofronio fu colpito da una malattia agli occhi, dalla quale guar\u00ec per intercessione dei santi anargiri Ciro e Giovanni. In onore di questi santi Sofronio scrisse un resoconto, ove citava ben settanta miracoli che erano stati attribuiti alla loro intercessione.\nUno dei vegliardi incontrati in Egitto disse loro un giorno: \u00abFuggite ragazzi, poich\u00e9 il tempo si avvicina! Abitate in una cella, dove vorrete, vivete nella sobriet\u00e0 e nell'\"h\u00e9sychia\", pregando senza tregua ed io spero che Dio vi mander\u00e0 la sua conoscenza per illuminare i vostri spiriti\u2026 \u00bb\nSopfronio decise allora di rinunciare al mondo e prese l'abito monastico nel monastero di san Teodosio. Nello stesso momento Giovanni Mosco visitava i monasteri del Sinai, della Cilicia e della Siria.\nI due si misero poi al servizio del patriarca greco-ortodosso di Alessandria, Giovanni l'Elemosiniere. Pi\u00f9 avanti, accompagnato dal suo amico, Sofronio viaggi\u00f2 attraverso l'Asia Minore, l'Egitto e l'Africa del Nord, cercando di evangelizzare le varie comunit\u00e0 monofisite che col\u00e0 risiedevano. Intanto i persiani di Cosroe II conquistavano Gerusalemme (614) e Sofronio e Mosco accompagnarono il patriarca Giovanni nella sua fuga, prima a Cipro e poi a Roma. Qui, nel 619, Giovanni l'Elemosiniere mor\u00ec, lasciando il suo testamento nelle mani di Sofronio.\nNel 627 l'imperatore bizantino Eraclio I sconfisse i persiani a Ninive e Gerusalemme torn\u00f2 in mano bizantina.\nSofronio ebbe il suo da fare a combattere il monotelismo che Eraclio I aveva diffuso nell'impero con il consenso del patriarca di Costantinopoli Sergio I, che resse il Patriarcato dal 610 al 638.\nNel 634 Sofronio venne nominato patriarca di Gerusalemme. Per contrastare l'acquiescenza (per non dire approvazione) che il patriarca Sergio mostrava nei confronti del dilagare del monotelismo e nel timore che anche papa Onorio I si allineasse a questa tendenza, Sofronio, non potendo lasciare Gerusalemme, minacciata dagli arabi di Omar ibn al-Khattab, gli invi\u00f2 Stefano di Dora con un messaggio nel quale confermava la validit\u00e0 delle conclusioni emerse nel concilio di Calcedonia riguardo alla duplice natura (umana e divina) di Ges\u00f9 Cristo. Il messaggio fu letto da Stefano al concilio Lateranense del 649, convocato da papa Martino I, insieme al testo del giuramento di fede che Sofronio gli aveva fatto compiere prima della partenza da Gerusalemme.\nIntanto gli arabi, guidati da Omar, giungevano a Gerusalemme, che occuparono nel 637. Sofronio seppe ottenere da Omar una dhimma, che garantiva la libert\u00e0 di culto a cristiani, ebrei e zoroastriani.\nSulla data e luogo di morte vi sono due versioni: una lo vorrebbe morto a Gerusalemme nel 638, l'altra ad Alessandria, ove sarebbe stato costretto a fuggire, nel 639.\nOpere.\nSofronio ha lasciato numerosi testi liturgici, dogmatici (come la sua \"lettera sinodale\"), omelie di testi teologici, agiografici e poetici in venti poemi in versi anacreontici. In particolare, nel 19\u00ba e 20\u00ba si avvertono i sentimenti che gli ispiravano Gerusalemme durante uno dei suoi numerosi viaggi.\nBibliografia.\n(es) Arfuch, Diego E., \"Confesar a Cristo, San Sofronio patriarca de Jerusal\u00e9n y el debate monoenergista en la Ep\u00edstola Sinodal\", in \"Estudios trinitarios\", 2014, vol. 48, n. 1.2, p. 161-233; 2a pars , 48, n 3, p. 479-548"}
{"id": "4879681", "revid": "767487", "url": "https://it.wikipedia.org/wiki?curid=4879681", "title": "Big Bad World", "text": "Big Bad World \u00e8 il quinto album discografico in studio del gruppo musicale statunitense Plain White T's, pubblicato nel settembre 2008."}
{"id": "4879685", "revid": "6923", "url": "https://it.wikipedia.org/wiki?curid=4879685", "title": "Ingenui", "text": "Ingenui o ingenuitas (singolare \"ingenuus\"), era il termine legale dell'antica Roma che indicava coloro che erano nati liberi, per distinguerli dai liberti, che erano liberi ma che erano stati schiavi.\nStoria.\nNell'antica Roma, gli uomini liberi erano o \"ingenui\" o \"libertini\". Il termine ingenui indicava quegli uomini liberi che erano nati liberi. Liberti erano quegli uomini che erano stati manomessi dalla schiavit\u00f9 legale. Anche se i liberti non erano ingenui, i loro figli erano ingenui. Un liberto non poteva diventare un ingenuo per adozione.\nSe una donna schiava (\"ancilla\") era incinta, e veniva affrancata prima di dare il figlio alla luce, il figlio era nato libero e quindi era \"ingenuus\". Anche in altri casi la legge favoriva la pretesa di una nascita libera e di conseguenza della \"ingenuitas\"..\nSe la \"ingenuitas\" era in discussione, c'era un \"judicium ingenuitatis\", che era un tribunale addetto a determinare lo status reguardo ai diritti patronali.\nI termini \"ingenuus\" e \"libertinus\" erano spesso usati come opposti l'uno all'altro e il titolo di uomo libero (\"liber\"), che comprendeva anche \"libertinus\", era talvolta delimitato con l'aggiunta di \"ingenuus\". Secondo Cincius, nel suo lavoro sui Comitia, citato da Festo, quelli che al suo tempo erano chiamati ingenui, erano in origine chiamati \"patricii\", che \u00e8 interpretato da alcuni studiosi come Carl Wilhelm G\u00f6ttling che in origine i gentili erano detti anche \"ingenui\", una interpretazione che \u00e8 messa in discussione.\nAltri sostengono che il significato del passaggio sia questo: in origine il termine \"ingenuus\" non esisteva, e la parola \"patricius\" era sufficiente per indicare un cittadino romano per nascita. Questa posizione si riferisce al tempo quando non c'erano cittadini romani oltre ai \"patricii\" e la definizione di \"ingenuus\", se fosse stato in uso, sarebbe stata anche la definizione di \"patricius\". Ma la parola \"ingenuus\" fu introdotta, nel significato gi\u00e0 detto, successivamente, e fu usata esclusivamente per indicare un cittadino per nascita. Cos\u00ec nel discorso di Appio Claudio Crasso, lo mette in opposizione a una persona di stirpe patrizia, \"Unus Quiritium quilibet, duobus ingenuis ortus.\" Inoltre la definizione di \"gentilis\" data da Scevola mostra che un uomo pu\u00f2 essere \"ingenuus\" ma non \"gentilis\", per essere il figlio di un liberto e ci\u00f2 si accorda con Livio. Se Cincio intendeva che la sua proposizione fosse ampia come il termine ci potrebbe far pensare, la proposizione \u00e8 questa: Tutti gli (ora) \"ingenui\" comprendono tutti gli (allora) \"patricii\"; che \u00e8 non vera.\nDurante l'impero, l\"ingenuitas\", o lo \"Ius Ingenuitatis\", potevano essere acquisiti per concessione imperiale; cio\u00e8 una persona, non ingenua per nascita, poteva divenirlo grazie al potere imperiale. Un liberto che aveva ottenuto lo \"Ius Annulorum Aureorum\", era considerato \"ingenuus\"; ma ci\u00f2 non interferiva con i diritti patronali. Il \"natalibus restitutio\" era un decreto con cui il princeps dava al libertinus i diritti e lo status di ingenuus; era una forma di procedimento che implicava la teoria di una libert\u00e0 originale di tutti gli uomini, che restituiva il libertinus, non allo stato in cui era nato, ma a un supposto stato originale di libert\u00e0. Con questo presupposto il patrono avrebbe perso i suoi diritti patronali come conseguenza necessaria, se il ragionamento fosse stato portato alle conseguenze logiche. Sembra che richieste di verificare la \"ingenuitas\" di qualcuno fossero comuni a Roma; che non deve sorprendere, se si considera che vi erano coinvolti i diritti patronali."}
{"id": "4879698", "revid": "64471906", "url": "https://it.wikipedia.org/wiki?curid=4879698", "title": "Preposizioni articolate", "text": ""}
{"id": "4879704", "revid": "1305772", "url": "https://it.wikipedia.org/wiki?curid=4879704", "title": "Miguel (cantante)", "text": " Inizialmente legato alla Jive Records ma passato successivamente sotto il controllo della RCA Records, ha ottenuto il suo primo successo con il suo album di debutto. L'artista ha pubblicato 5 album del corso della sua carriera, ottenendo il plauso della critica e ricevendo paragoni con leggende come Babyface e Prince.\nBiografia.\nInizi (infanzia -2009).\nFiglio di una donna afroamericana e di un uomo ispanico, Miguel \u00e8 cresciuto a San Pedro, sobborgo di Los Angeles.\nDa bambino, il futuro artista si \u00e8 avvicinato alla musica R&amp;B grazie alla madre ed a funk, hip-hop e rock grazie al padre. L'artista ha iniziato ad occuparsi di produzioni musicali e registrando materiale in studio insieme ad altri ragazzi.\nMiguel ha lasciato il gruppo soltanto nel 2000, l'artista ha provato ad entrare a far parte di un gruppo vocale gestito dalla Columbia Records. Fallito questo tentativo, Miguel entra a far parte di un'etichetta minore, la \"Black Ice Records\". L'artista lavora un po' con loro su un album di debutto, per poi lasciare l'etichetta a causa di divergenze creative. Prima di lasciare l'etichetta, tuttavia, Miguel fa in tempo a pubblicare il singolo \"Getcha Hands Up\".\nDopo aver prodotto altra musica per un anno, Miguel firma un contratto con la Jive Records. A questo punto, Miguel lavora sul suo album di debutto All I Want Is You. A causa di una denuncia della \"Black Ice Records\", secondo cui il cantante non aveva tenuto fede agli oneri contrattuali, il progetto viene messo in stand by. Nel frattempo, tuttavia, Miguel ha comunque modo di lavorare con altri artisti Sony, tra cui il divo della musica R&amp;B Usher.\nAll I Want Is You, Kaleidoscope (2010 - 2013).\nRisolte le controversie con la vecchia casa discografica, Miguel pubblica l'album All I Want Is You. L'album \u00e8 inizialmente un flop commerciale in quanto la label, che \u00e8 in procinto di fallire, non \u00e8 in grado di promuoverlo. Quando per\u00f2 Miguel passa sotto il controllo della RCA Records a causa proprio del suddetto fallimento, la casa discografica lancia i singoli \"Sure Thing\" e \"Quickle\": entrambi i brani diventano delle hit, e cos\u00ec l'album di diventa un discreto successo commerciale, vendendo circa 400 mila copie in USA.\nAd agosto 2012, Miguel pubblica il singolo \"Adorn\": il brano raggiunge la numero 17 della Billboard Hot 100, e cos\u00ec a ottobre dello stesso anno l'artista pubblica il suo secondo album \"Kaleidoscope\". L'album debutta alla numero 1 della Billboard 200 con 71.000 copie vendute. Nei mesi successivi, Miguel collabora con Mariah Carey nel brano \"Beautiful\", che viene certificato 2 volte platino in USA. Successivamente, il cantante si esibisce con \"Adorn\" durante i Billboard Music Awards 2013: durante la sua esibizione, il cantante salta sul pubblico, causando dei danni fisici a due donne.\nEarth Wind Fire, Wildheart (2013 - 2017).\nNel 2014, Miguel pubblica l'EP \"NWA.HollywoodDreams.Coffee,\" per la promozione del successivo progetto discografico. A tal proposito, l'artista pubblica il singolo \"Coffee\" nel maggio 2015, mentre l'album Wildheart viene pubblicato a giugno, supportato dal secondo singolo Waves. promosso anche attraverso il lancio di varie versioni alternative Il progetto frutta due nomination ai Grammy: \"Best Urban Contemporary Album\" e \"Best R&amp;B Song con Coffee\". Nello stesso periodo, l'artista realizza una cover di \"Crazy in Love\" di Beyonc\u00e9 per la colonna sonora di \"50 Sfumature di Nero\". Nello stesso periodo, Miguel debutta come attore nel film \"La Legge Della Notte\".\nNei mesi successivi, Miguel apre i concerti per Sia per poi partire per un tour da headliner. A dicembre 2017, l'artista pubblica il suo quarto album \"War &amp; Leisure\", definendolo il pi\u00f9 politicamente impegnato della sua carriera. L'album \u00e8 anticipato dai singoli \"Sky Walker\" e \"Told You So\". Nello stesso periodo, Miguel interpreta il brano \"Remember Me\" per la colonna sonora del film Coco.\nNuovo album (2019 - presente).\nNel 2018, Miguel collabora con il DJ Kygo nel singolo \"Remind Me To Forget\". Nel 2019, Miguel collabora con Benny Blanco e Calvin Harris nel brano \"I Found You\" e pubblica l'EP in lingua spagnola \"Te Lo Dije\". Sempre nel 2019, Miguel collabora con Alicia Keys nel singolo \"Show Me Love\". A gennaio 2020, Miguel annuncia di essere al lavoro su un nuovo album durante un'intervista concessa a GQ. Il 9 ottobre 2020 l'artista pubblica il singolo \"Funeral\" insieme al relativo videoclip musicale.\nVita Privata.\nNel 2018 Miguel ha sposato la modella Nazanin Mandi dopo 13 anni di relazione. Dal punto di vista politico, Miguel si batte strenuamente per i diritti dei migranti, tanto da denunciare pi\u00f9 volte presunti soprusi ed irregolarit\u00e0 avvenuti in strutture e carceri a loro destinati."}
{"id": "4879708", "revid": "300067", "url": "https://it.wikipedia.org/wiki?curid=4879708", "title": "Pennsylvania Valleydawgs", "text": ""}
{"id": "4879712", "revid": "1439131", "url": "https://it.wikipedia.org/wiki?curid=4879712", "title": "Hot Wheels Twin Mill", "text": "La Twin Mill \u00e8 una one-off realizzata dalla Hot Wheels nel 1996.\nSviluppo.\nLa vettura riprende il design di un modellino in lanciato dalla famosa industria statunitense nel 1969. La realizzazione di un'auto vera e propria basata su tale giocattolo venne messa in pratica in occasione del 30\u00ba anniversario della fondazione della Hot Wheels. Per la costruzione venne contattato Boyd Coddington. A causa della bancarotta in cui cadde l'azienda di quest'ultimo, per\u00f2, la creazione del veicolo venne interrotta nel 1998. In occasione del 35\u00ba anniversario, per\u00f2, il dirigente della casa della omonima Mattel Carson Lev decise di riprendere il progetto e affido il completamento dei lavori a Bob Larivee Jr. Il mezzo venne completato nel 2001 e venne esposto per la prima volta al SEMA di Las Vegas, dove furono compiute anche alcune prove su strada e su pista per dimostrare la funzionalit\u00e0 della Twin Mill. Nel corso degli anni la macchina \u00e8 stata anche rimodernata per le esposizioni future della Hot Wheels.\nTecnica.\nIl telaio della Twin Mill, posto al di sotto di una carrozzeria in fibra di vetro, \u00e8 di tipo tubolare, mentre come impianto frenante \u00e8 dotata di quattro freni a disco forniti dalla Wilwood. Come unit\u00e0 propulsiva sono stati impiegati due motori General Motors 502 che erogano la potenza di 1400 CV. Entrambi i propulsori sono uniti da due piastre di trasferimento in acciaio, mentre l'avviamento \u00e8 assicurato da un sistema di avvio da 36 Volt da un elicottero Bell."}
{"id": "4879721", "revid": "583609", "url": "https://it.wikipedia.org/wiki?curid=4879721", "title": "Siobhan Fallon Hogan", "text": ""}
{"id": "4879724", "revid": "767487", "url": "https://it.wikipedia.org/wiki?curid=4879724", "title": "La tomba (racconto)", "text": "La tomba \u00e8 un racconto dell'orrore scritto da Howard Phillips Lovecraft nel giugno 1917, ma pubblicato solamente nel 1922; \u00e8 la prima opera narrativa adulta prodotta dall'autore.\nTrama.\nJervas, all'et\u00e0 di 10 anni, nel fondo di un burrone boscoso vicino alla sua casa, ha incontrato le Driadi guardiane degli alberi e sbirciando le loro danze frenetiche grazie ai raggi della luna calante ha scoperto l'ingresso del mausoleo appartenente alla famiglia Hyde, il cui palazzo situato nelle vicinanze era stato bruciato molti anni prima. L'ingresso leggermente socchiuso \u00e8 chiuso con un lucchetto e Jervas tenta di forzarlo ma senza riuscirvi; dopo molta fatica inutile, scoraggiato, si addormenta davanti alla tomba.\nIspirato dalla lettura appena fatta delle \"Vite parallele\" di Plutarco - che narra di Teseo bambino che non riusciva a smuovere la grande roccia sotto alla quale avrebbe dovuto trovare i segni del proprio destino - decide di attendere con pazienza fino a quando non sar\u00e0 giunto per lui il tempo predestinato per poter entrare. Nel frattempo viene a sapere che i suoi antenati materni hanno mantenuto una leggera parentela con gli Hyde e questo gli stimola ancor pi\u00f9 il desiderio di varcare la soglia proibita.\nUna notte, alcuni anni pi\u00f9 tardi, si mette a dormire ancora una volta accanto al mausoleo; risvegliatosi improvvisamente quand'\u00e8 oramai tardo pomeriggio, gli pare di scorgere una luce attraverso una fessura della porta socchiusa, che per\u00f2 subito si spegne all'interno dei recessi della cripta. Tornatosene svelto a casa, ispirato va direttamente in soffitta ed all'interno di una cassa marcita recupera la chiave del lucchetto che gli ha precluso fino a quel momento l'entrata. Una volta all'interno Jervas, tra le altre bare, ne trova una vuota con scritto, nella lapide, il proprio nome.\nDa quel giorno in avanti va a dormire nella bara vuota ogni notte, pur essendo consapevole del fatto di venire spiato da un vicino di casa. Sviluppa inoltre una paura del tutto irrazionale nei confronti del tuono e del fuoco. Una notte per\u00f2, mentre si sta avvicinando alla tomba, vede che il palazzo degli Hyde \u00e8 ritornato in vita e al suo interno vi \u00e8 una festa in corso, a cui egli si unisce. Del tutto inaspettatamente un fulmine colpisce il palazzo, che comincia cos\u00ec a bruciare.\nJervas perde conoscenza, dopo aver creduto di esser avvolto anche lui dalle fiamme e ridotto in cenere. Si risveglia nel seminterrato del palazzo distrutto urlante a lottare contro due uomini che cercano di trattenerlo, con il padre che assiste impassibile. Viene trovata una piccola scatola d'epoca, riportata alla luce dalla recente tempesta: all'interno si trova la miniatura di porcellana raffigurante un giovane ragazzo con le iniziali JH appostevi sopra. Jervas vede nell'immagine un'esatta riproduzione del proprio volto.\nComincia cos\u00ec a dire in modo sconnesso che ha dormito all'interno della tomba; a sentir queste parole il padre, addolorato per l'instabilit\u00e0 mentale del figlio, gli dice che non pu\u00f2 esser riuscito ad entrare nel mausoleo in quanto il lucchetto - intatto - \u00e8 arrugginito, quindi \u00e8 impossibile aprirlo. Jervas viene immediatamente rinchiuso in manicomio in quanto dichiarato ufficialmente pazzo.\nHiram, servitore che nonostante tutto \u00e8 rimasto fedele a Jervas, si reca su ordine del padrone ad esplorare la tomba: dopo aver rotto il lucchetto ed esser sceso con una lanterna nelle oscure profondit\u00e0, ritorna a informare Jervas che effettivamente ha rinvenuto una bara vuota con su scritto il suo nome. Rassicurato, Jervas gli dice che l\u00ec dovr\u00e0 essere sepolto dopo morto."}
{"id": "4879727", "revid": "298229", "url": "https://it.wikipedia.org/wiki?curid=4879727", "title": "Armageddon 2005", "text": "Armageddon 2005 fu la sesta edizione dell'omonimo evento in pay-per-view prodotto dalla World Wrestling Entertainment. L'evento, esclusivo del \"roster\" di \"SmackDown!\", si svolse il 18 dicembre 2005 al Dunkin' Donuts Center di Providence (Rhode Island).\nNonostante l'evento appartenesse al roster di \"SmackDown!\", esso ha visto la partecipazione anche di due wrestler del roster di \"Raw\": i World Tag Team Champions Big Show e Kane.\nStoryline.\nA WrestleMania 21, The Undertaker sconfisse Randy Orton (al tempo appartenente al roster di \"Raw\") per mantenere intatta la sua \"Streak\". Nella puntata di \"SmackDown!\" del 16 giugno, Orton pass\u00f2 al roster di \"SmackDown!\" per effetto dell'annuale Draft. Il 21 agosto, a SummerSlam, Orton sconfisse Undertaker grazie all'aiuto di suo padre Bob Orton. Ci\u00f2 port\u00f2 The Undertaker a sfidare sia Randy che Bob in un 2-on-1 Handicap Casket match a No Mercy, dove Orton e suo padre prevalsero per poi dare fuoco alla bara in cui vi avevano rinchiuso il \"Deadman\" per vincere la contesa. Il mese successivo, a Survivor Series, Undertaker ritorn\u00f2 al termine del 5-on-5 Survivor Series match tra il \"Team Raw\" e il \"Team SmackDown\" per attaccare Orton, che aveva vinto il match per il \"Team SmackDown\", ma quest'ultimo riusc\u00ec a fuggire lasciando diversi membri del roster di \"SmackDown\", accorsi per festeggiare la vittoria, in balia del \"Deadman\". Nelle successive puntate di \"SmackDown!\", The Undertaker continu\u00f2 a prendere di mira Orton con molteplici giochi psicologici, che infine culminarono quando il \"Deadman\" lo sfid\u00f2 ad un Hell in a Cell match per Armageddon.\nIl 27 novembre, a \"Survivor Series\", il Team SmackDown (Batista, Bobby Lashley, John \"Bradshaw\" Layfield, Rey Mysterio e Randy Orton) sconfisse il Team Raw (Big Show, Carlito, Chris Masters, Kane e Shawn Michaels) in un 5-on-5 Survivor Series match. In seguito alla vittoria, il World Heavyweight Champion Batista, stanco dei continui attacchi sub\u00ecti da parte dei World Tag Team Champions Big Show e Kane, decise di sfidarli ad un Tag Team match per Armageddon. \"The Animal\" scelse Rey Mysterio come suo partner per affrontare Show e Kane all'evento. Nella puntata di \"SmackDown!\" del 13 dicembre, Batista e Rey sconfissero gli MNM (Joey Mercury e Johnny Nitro) conquistando il WWE Tag Team Championship e, dato ci\u00f2, il match di coppia di Armageddon divent\u00f2 un Champions vs. Champions Tag Team match con nessuno dei due titoli in palio.\nEvento.\nPrima della messa in onda dell'evento, Jamie Noble sconfisse Funaki a \"Sunday Night Heat\".\nMatch preliminari.\nIl primo match dell'evento fu tra Matt Hardy e John \"Bradshaw\" Layfield. Durante le fasi iniziali del match, Hardy rimase appeso tra la seconda e la terza corda del ring e JBL ne approfitt\u00f2 per strangolarlo e colpirlo ripetutamente alla testa. Dopo che Hardy ebbe una piccola offensiva, JBL rimosse un cuscinetto di protezione da un tenditore delle corde per poi lanciarci contro Hardy. Dopo che Hardy fin\u00ec contro il tenditore delle corde esposto, JBL esegu\u00ec su di lui la \"Clothesline from Hell\" e lo schien\u00f2 per vincere il match.\nIl secondo match vide gli MNM (Joey Mercury e Johnny Nitro) affrontare i Mexicools (Psicosis e Super Crazy). Durante il match, Melina interfer\u00ec in favore di Mercury e Nitro distraendo Psicosis. In seguito, Mercury e Nitro si portarono in vantaggio nei confronti di Psicosis, finch\u00e9 quest'ultimo non diede il cambio a Crazy. Dopo aver preso il cambio, Crazy inizi\u00f2 a dominare il match. Melina tent\u00f2 poi di interferire ancora una volta, ma non ci riusc\u00ec. Nel finale, Crazy esegu\u00ec un \"moonsault\" su Mercury e lo schien\u00f2, per\u00f2 Nitro ruppe lo schienamento. Mercury e Nitro eseguirono poi la \"Snapshot\" su Crazy, con Mercury che lo schien\u00f2 per vincere il match.\nIl match successivo fu il quarto match del Best of Seven Series valevole per il vacante United States Championship tra Booker T (con Sharmell) e Chris Benoit. Durante il match, entrambi si portarono in vantaggio l'uno sull'altro. In seguito, Benoit tent\u00f2 svariate volte di applicare la \"Crippler Crossface\" su Booker, ma quest'ultimo contrattacc\u00f2. Pi\u00f9 avanti, Sharmell interfer\u00ec e colp\u00ec Benoit con un \"low-blow\" permettendo, cos\u00ec, a Booker di eseguire su di lui lo \"Scissors Kick\" per poi schienarlo, per\u00f2 Benoit si liber\u00f2 dallo schienamento dopo un conteggio di due. Benoit esegu\u00ec poi il \"diving headbutt\" su Booker e lo schien\u00f2, ma quest'ultimo si liber\u00f2 dopo un conto di due. Dopodich\u00e9, Benoit tent\u00f2 di applicare la \"Crippler Crossface\", per\u00f2 Booker evase dalla presa per poi colpire inavvertitamente l'arbitro, che fin\u00ec \"KO\". Benoit intrappol\u00f2 poi Booker nella \"Sharpshooter\" e lo forz\u00f2 alla resa, ma l'arbitro non pot\u00e9 vedere ci\u00f2. Sharmell sal\u00ec dunque sul ring e colp\u00ec Benoit con una scopa. Data la distrazione di Benoit, Booker cerc\u00f2 di colpirlo con la \"Book-End\", per\u00f2 Benoit rovesci\u00f2 la manovra in una \"DDT\". Dopo che l'arbitro si riprese, Benoit applic\u00f2 la \"Crippler Crossface\" su Booker e lo forz\u00f2 alla resa per vincere il match ed ottenere la prima vittoria nella serie al meglio dei sette incontri.\nIl quarto match vide Paul Burchill e William Regal affrontare Bobby Lashley in un 2-on-1 Handicap match. Lashley controll\u00f2 gran parte del match. Nel finale, Lashley esegu\u00ec la \"Dominator\" su Burchill e lo schien\u00f2 per vincere il match.\nIl match seguente fu quello per il Cruiserweight Championship tra il campione Juventud e lo sfidante Kid Kash. Durante il match, Kash tent\u00f2 di eseguire uno \"springboard moonsault\" su Juventud, ma il campione alz\u00f2 le ginocchia per contrattaccare la manovra. In seguito, Juventud esegu\u00ec una \"hurricanrana\" dalla terza corda del ring su Kash per poi colpirlo con la \"Juvi Driver\" e schienarlo, per\u00f2 Kash si liber\u00f2 dallo schienamento dopo un conteggio di due. Nel finale, Kash esegu\u00ec la \"Dead Level\" su Juventud e lo schien\u00f2 per vincere il match e conquistare il titolo.\nIl sesto match vide i WWE Tag Team Champions Rey Mysterio e World Heavyweight Champion Batista affrontare i World Tag Team Champions Big Show e Kane. Durante il match, entrambi i team si portarono in vantaggio l'uno sull'altro. In seguito, Mysterio tent\u00f2 di eseguire la \"619\" su Kane ma, dato che l'arbitro fu distratto, Big Show blocc\u00f2 Mysterio e lo trascin\u00f2 all'esterno del ring per poi rigettarlo all'interno del quadrato. Kane tent\u00f2, cos\u00ec, di colpire Mysterio con la \"Chokeslam\", per\u00f2 quest'ultimo rovesci\u00f2 la manovra in un \"bulldog\". Pi\u00f9 avanti, Batista colp\u00ec Kane con una \"Spear\" e la \"Spinebuster\" per poi combattere fuori dal ring con Big Show. Dato ci\u00f2, Mysterio esegu\u00ec la \"619\" su Kane per poi tentare la \"West Coast Pop\", ma Kane lo blocc\u00f2 al volo per poi colpirlo con la \"Chokeslam\". Kane schien\u00f2 poi Mysterio per vincere il match.\nMatch principali.\nIl \"main event\" fu l'Hell in a Cell match tra The Undertaker e Randy Orton. Durante le fasi iniziali del match, entrambi si portarono in vantaggio l'uno sull'altro. In seguito, The Undertaker lanci\u00f2 Orton contro dei gradoni d'acciaio per poi colpirlo al volto con una sedia d'acciaio, aprendogli una ferita alla fronte. The Undertaker gett\u00f2 poi Orton ripetutamente contro le pareti metalliche della struttura, finch\u00e9 quest'ultimo non contrattacc\u00f2 eseguendo una \"RKO\" sull'apron ring ai danni del \"Deadman\". Dopodich\u00e9, Orton lanci\u00f2 The Undertaker contro la struttura per poi colpirlo al volto con dei gradoni, aprendogli una ferita alla fronte, e strangolarlo con una catena d'acciaio. Dopo che Orton colp\u00ec The Undertaker al volto con una sedia, il \"Deadman\" scagli\u00f2 Orton contro la struttura per poi tentare di eseguire su di lui un \"diving elbow drop\", per\u00f2 egli fall\u00ec nel tentativo. The Undertaker attacc\u00f2 poi \"Cowboy\" Bob Orton (che si trovava all'esterno della cella) e lo colp\u00ec con un \"big boot\", ferendolo alla fronte. Successivamente, The Undertaker esegu\u00ec la \"Old School\", una \"Reverse STO\", un \"leg drop\" e la \"Chokeslam\" su Orton per poi tentare di colpirlo all'angolo. Tuttavia, Orton schiv\u00f2 l'attacco e posizion\u00f2 The Undertaker su di un tavolo per poi salire sulla terza corda ed eseguire un \"diving splash\" sul \"Deadman\", mandando il tavolo in frantumi. Orton schien\u00f2 poi The Undertaker, ma quest'ultimo si liber\u00f2 dallo schienamento dopo un conteggio di due. Pochi istanti dopo, The Undertaker tent\u00f2 di colpire Orton con un pugno, per\u00f2 Orton schiv\u00f2 l'attacco e The Undertaker fin\u00ec con il colpire in pieno l'arbitro, che and\u00f2 \"KO\". Mentre Bob stava entrando nella cella, Orton rovesci\u00f2 la \"Chokeslam\" di The Undertaker in una \"RKO\" ma, dato che l'arbitro venne messo inavvertitamente \"KO\" in precedenza, il direttore di gara non pot\u00e9 contare lo schienamento. Un secondo arbitro si present\u00f2 dunque sul ring per dirigere il match e Orton schien\u00f2 The Undertaker, per\u00f2 quest'ultimo si liber\u00f2 dopo un conto di due. The Undertaker esegu\u00ec poi la \"Last Ride\" su Orton e lo schien\u00f2, ma Bob trascin\u00f2 l'arbitro fuori dal quadrato per interrompere lo schienamento. Dato ci\u00f2, The Undertaker attacc\u00f2 Bob per poi tentare di eseguire il \"Tombstone Piledriver\" su Orton, il quale rovesci\u00f2 la manovra colpendo a sua volta The Undertaker con un \"Tombstone Piledriver\". Orton schien\u00f2 poi The Undertaker, ma il \"Deadman\" si liber\u00f2 dopo un conteggio di due. Pochi attimi dopo, Bob tent\u00f2 di colpire The Undertaker con un'urna, per\u00f2 il \"Deadman\" evit\u00f2 l'attacco colpendo Bob con un \"big boot\". Data la distrazione causata da suo padre, Orton prov\u00f2 ad approfittarne eseguendo la \"RKO\" su The Undertaker, ma quest'ultimo contrattacc\u00f2 il tentativo per poi colpire sia Orton che Bob con l'urna. Nel finale, The Undertaker esegu\u00ec il \"Tombstone Piledriver\" prima su Bob e poi anche su Orton. The Undertaker schien\u00f2 poi Orton per vincere il match."}
{"id": "4879729", "revid": "339392", "url": "https://it.wikipedia.org/wiki?curid=4879729", "title": "Bob Orton, Jr.", "text": ""}
{"id": "4879731", "revid": "958063", "url": "https://it.wikipedia.org/wiki?curid=4879731", "title": "Funaki", "text": ""}
{"id": "4879732", "revid": "827882", "url": "https://it.wikipedia.org/wiki?curid=4879732", "title": "Max Hofer", "text": "Carriera.\nVinse l'argento olimpico alle Olimpiadi del 1972 a Kiel nel salto dello sci nautico: infatti il 1972 \u00e8 stato l'unico anno in cui lo sci nautico era entrato a far parte dei Giochi Olimpici come sport dimostrativo.\nInoltre, nel 1974 vinse il titolo europeo nello slalom."}
{"id": "4879733", "revid": "642594", "url": "https://it.wikipedia.org/wiki?curid=4879733", "title": "Juventus Guerrera", "text": ""}
{"id": "4879737", "revid": "14239", "url": "https://it.wikipedia.org/wiki?curid=4879737", "title": "Pinocchio perch\u00e9 no?/La canzone di Paul", "text": "Pinocchio perch\u00e9 no?/La canzone di Paul \u00e8 un singolo pubblicato nel 1980 dalla RCA.\nLato A.\n\"Pinocchio perch\u00e9 no?\" \u00e8 un brano musicale scritto da Carla Vistarini, su musica di Fabio Massimo Cantini e Luigi Lopez; l'arrangiamento \u00e8 di Mario Vicari. Il brano \u00e8 stato inciso da Luigi Lopez come sigla dell'anime \"Le nuove avventure di Pinocchio\".\nCuriosit\u00e0.\nIl brano vedeva nei cori una giovanissima Laura Migliacci poi entrata a far parte del cast di Non \u00e8 la RAI.\nLato B.\nLa canzone di Paul \u00e8 un brano musicale scritto da Claudio Natili e Silvio Subelli su musica e arrangiamento di Flavio Carraresi e Ignazio Polizzy Carbonelli, incisa da Patrizia Pradella come sigla dell'anime Il fantastico mondo di Paul."}
{"id": "4879738", "revid": "958063", "url": "https://it.wikipedia.org/wiki?curid=4879738", "title": "Sylvan", "text": ""}
{"id": "4879745", "revid": "118318865", "url": "https://it.wikipedia.org/wiki?curid=4879745", "title": "Tetjana \u010cornovol", "text": "\u00c8 famosa per i suoi rapporti investigazioni sulla corruzione in Ucraina, cos\u00ec come per le sue avventurose azioni dirette\nNella notte tra il 24 e il 25 dicembre 2013 \u00e8 vittima di un grave pestaggio molto pubblicato e condannato.\nBiografia.\nNasce e ad oggi vive a Kiev. Era sposata con Mykola Berezovyj, arruolato nel battaglione Azov (contingente volontario integrato nell'esercito regolare ucraino) ucciso nelle strade di Doneck durante un'operazione di guerriglia condotta dai ribelli separatisti della Repubblica Popolare di Doneck il 10 agosto 2014. \u00c8 madre di due figli."}
{"id": "4879748", "revid": "110157", "url": "https://it.wikipedia.org/wiki?curid=4879748", "title": "\u015awider", "text": "Lo \u015awider \u00e8 un affluente di destra del fiume Vistola, che attraversa a sud di Varsavia i paesini di Otwock, J\u00f3zef\u00f3w e Karchew. La sorgente \u00e8 ubicata nel Voivodato di Lublino; ha lunghezza di 89,1\u00a0km ed un bacino idrografico di 1161,50\u00a0km\u00b2."}
{"id": "4879749", "revid": "860363", "url": "https://it.wikipedia.org/wiki?curid=4879749", "title": "Alfredo Fabietti", "text": "Biografia.\nFratello minore di Ettore Fabietti (li separava un ventennio), segu\u00ec il fratello a Milano e studi\u00f2 da maestro, trovando impiego come maestro elementare proprio nel capoluogo lombardo. Parallelamente alla sua attivit\u00e0 nelle scuole fu anche scrittore: dopo aver esordito nel 1924 scrisse romanzi e raccolte di racconti, alcuni dei quali indirizzati a un pubblico di ragazzi; nel 1936 vinse il premio letterario \u00abDiritti della scuola\u00bb con il romanzo \"Sole di novembre\". Fu anche prolifico traduttore, specialmente di letteratura francese ma tradusse anche dall'inglese, dal tedesco e dal russo. Con l'approssimarsi della seconda guerra mondiale la sua produzione letteraria and\u00f2 rarefacendosi. Fu il primo sindaco di Cetona nel 1944, rappresentando il Comitato di Liberazione Nazionale. Proprio a Cetona gli \u00e8 stato dedicato un parco cittadino; il figlio Renato Fabietti fu partigiano, poeta e storico."}
{"id": "4879752", "revid": "106908", "url": "https://it.wikipedia.org/wiki?curid=4879752", "title": "Trouble (Natalia Kills)", "text": "Trouble \u00e8 il secondo album discografico in studio della cantante inglese Natalia Kills, pubblicato nel settembre 2013."}
{"id": "4879753", "revid": "184755", "url": "https://it.wikipedia.org/wiki?curid=4879753", "title": "Altamante Logli", "text": "Biografia.\nAltamante Logli nasce tra i boschi di Luicciana nel Comune di Cantagallo (Prato), e si trasferisce nel 1935 a Scandicci, dove intraprende il mestiere di boscaiolo. Lo stesso Logli narra come nacque la sua passione per l'improvvisazione in ottava rima: \u00abFacevo il garzone a Cantagallo, avr\u00f2 avuto s\u00ec e no 12 anni. Fu l\u00ec che conobbi Nello Quaranti, un pecoraio che si dilettava a cantare in ottava. Fu lui a portarmi a una festa a Vaiano. Mi misero su un tavolino ed io partii. E non mi sono pi\u00f9 fermato\u00bb.\nTornato dalla guerra, a cui aveva preso parte come soldato di leva, diventa presto un giovane poeta, incontrando e confrontandosi con i pi\u00f9 noti cantori estemporanei quali Gino Ceccherini e Elio Piccardi. Insieme a loro, che lo chiamano \u201cil poetino\u201d, comincer\u00e0 a frequentare il grande pubblico popolare.\nAltamante Logli \u00e8 diventato dunque il decano forse ultimo della poesia popolare toscana in ottava rima e in particolare del Contrasto nel quale eccelleva. Vari testimoni indicano in Logli il primo maestro di improvvisazione di un giovanissimo Roberto Benigni..\nL'archivio.\nLo stesso Logli ha conservato, presso la sua casa nel quartiere di Vingone a Scandicci, un prezioso archivio sulla poesia estemporanea, con registrazioni audiovisive e fotografie. L'archivio \u00e8 privato e consultabile su appuntamento."}
{"id": "4879761", "revid": "46291", "url": "https://it.wikipedia.org/wiki?curid=4879761", "title": "Calanthe madagascariensis", "text": "Calanthe madagascariensis \u00e8 una pianta della famiglia delle Orchidacee, endemica del Madagascar.\nDescrizione.\n\u00c8 una orchidea terrestre di piccola taglia, con fusti alti 20\u201350\u00a0cm, con pseudobulbi appiattiti da cui originano 5-10 foglie ellittico-lanceolate, plicate, lunghe 10\u201313\u00a0cm e larghe 3-4,5\u00a0cm, con margine ondulato.L'infiorescenza \u00e8 composta da 10-15 fiori di colore dal rosa al viola, con sepali ellittici lunghi sino a 15\u00a0mm con 5 venature, petali leggermente pi\u00f9 piccoli con 3 venature, e un labello trilobato dotato di due callosit\u00e0 basali e uno sperone lungo circa 2\u00a0cm.\nDistribuzione e habitat.\nLa specie \u00e8 diffusa nelle foreste pluviali del Madagascar settentrionale ed orientale, dai 600 ai 2100 m di altitudine."}
{"id": "4879764", "revid": "287204", "url": "https://it.wikipedia.org/wiki?curid=4879764", "title": "Campionati del mondo di ciclismo su strada 2004 - Cronometro femminile Junior", "text": "La decima edizione della cronometro femminile Juniors dei campionati del mondo di ciclismo su strada si \u00e8 svolta il 27 settembre 2004 con partenza ed arrivo a Bardolino in Italia, su un percorso totale di 15,75\u00a0km. La medaglia d'oro \u00e8 stata vinta dalla ceca Tereza Hurikova con il tempo di 22'14\"10 alla media di 42,5\u00a0km/h, argento alla statunitense Rebecca Much e a completare il podio l'australiana Amanda Spratt.\nPartenza ed arrivo per 38 cicliste."}
{"id": "4879765", "revid": "298229", "url": "https://it.wikipedia.org/wiki?curid=4879765", "title": "No Mercy 2005", "text": "No Mercy 2005 \u00e8 stata l'ottava edizione dell'omonimo evento in pay-per-view prodotto dalla World Wrestling Entertainment. L'evento, appartenente al roster di \"SmackDown!\", si svolse il 9 ottobre 2005 presso il Toyota Center di Houston.\nStoryline.\nNella puntata di \"SmackDown!\" del 16 settembre Palmer Cannon annunci\u00f2 che Eddie Guerrero era diventato il nuovo contendente n\u00b01 al World Heavyweight Championship di Batista. Durante un match contro gli MNM (Joey Mercury e Johnny Nitro), Eddie colp\u00ec Batista con una sedia e, di fronte all'arbitro, fece credere che era stato Mercury a colpire Batista. In questo modo Batista non cap\u00ec se Eddie era dalla sua parte o no. Venne poi sancito un match titolato tra i due per No Mercy, con Batista che non era ancora sicuro dell'onest\u00e0 di Guerrero.\nIl 24 luglio, a The Great American Bash, i Legion of Doom (Animal e Heidenreich) sconfissero gli MNM (Joey Mercury e Johnny Nitro) conquistando il WWE Tag Team Championship. Dopo che gli MNM coinvolsero anche la loro manager Melina e i Legion of Doom Christy Hemme, fu annunciato che le due fazioni insieme alle due ragazze si sarebbero affrontati a No Mercy.\nBooker T, Christian e Orlando Jordan pretesero un match contro Chris Benoit per lo United States Championship, il General Manager di \"SmackDown!\" Theodore Long annunci\u00f2 che il campione Benoit avrebbe potuto scegliere il suo avversario. Dopo che Jordan sconfisse sia Booker T che Christian, Benoit dichiar\u00f2 di voler affrontare tutti e tre a No Mercy con in palio il suo titolo degli Stati Uniti.\nIl 21 agosto, a SummerSlam, Randy Orton sconfisse The Undertaker grazie all'intervento del padre Bob Orton il quale, mascherato da semplice fan, distrasse Undertaker. Nella puntata di \"SmackDown!\" del 16 settembre The Undertaker sconfisse Randy Orton. Durante il match, Bob Orton port\u00f2 sullo stage un truck portante una bara. Quando The Undertaker la apr\u00ec vi trov\u00f2 un manichino raffigurante s\u00e9 stesso. Nonostante la distrazione, per\u00f2, Undertaker vinse lo stesso il match. La settimana dopo The Undertaker sfid\u00f2 Randy e suo padre Bob Orton in un Casket match per No Mercy.\nIn una puntata di \"SmackDown!\" precedente a No Mercy, Bobby Lashley fece il suo debutto sconfiggendo Simon Dean. Venne dunque sancita la rivincita tra i due per No Mercy, con Lashley che avrebbe fatto il suo esordio in pay-per-view.\nIl 4 ottobre, a \"Velocity\", Juventud vinse una Battle Royal che comprendeva anche Brian Kendrick, Funaki, Paul London, Psicosis, Scotty 2 Hotty e Super Crazy, diventando il contendente n\u00b01 al Cruiserweight Championship di Nunzio a No Mercy. Un match titolato tra i due venne dunque sancito.\nNella puntata di \"SmackDown!\" precedente a No Mercy, Mr. Kennedy interfer\u00ec nel match tra Hardcore Holly e Sylvan favorendo quest'ultimo alla vittoria finale. Un match tra Kennedy e Holly venne sancito per No Mercy e, come nel caso di Lashley, si tratt\u00f2 del debutto di Kennedy in pay-per-view.\nEvento.\nPrima della messa in onda dell'evento, William Regal e Paul Burchill sconfissero Paul London e Brian Kendrick a \"Sunday Night Heat\".\nMatch preliminari.\nIl primo match dell'evento vide i WWE Tag Team Champions Legion of Doom (Animal e Heidenreich) e Christy Hemme affrontare gli MNM (Joey Mercury, Johnny Nitro e Melina). Dopo un match prevalentemente dominato dagli MNM, Animal e Christy eseguirono la \"Doomsday Device\" su Melina. Christy schien\u00f2 poi Melina per vincere il match per il proprio team.\nIl match successivo fu tra Bobby Lashley e Simon Dean. Dopo appena due minuti, Lashley esegu\u00ec la \"Dominator\" su Dean per poi schienarlo e vincere il match.\nIl terzo match fu il Fatal 4-Way match valevole per lo United States Championship tra il campione Chris Benoit e gli sfidanti Booker T, Christian e Orlando Jordan. Il match inizi\u00f2 con Jordan che attacc\u00f2 Benoit e Christian che attacc\u00f2 Booker. Dopo aver colpito sia Christian che Jordan con una \"double clothesline\", Booker inizi\u00f2 a dominare il match. In seguito, Christian trascin\u00f2 Booker all'esterno del ring e lo lanci\u00f2 contro dei gradoni d'acciaio, mentre Benoit rientr\u00f2 sul quadrato e applic\u00f2 la \"Crippler Crossface\" su Jordan. Christian se ne accorse e ruppe la presa di Benoit su Jordan. Dopo essere rientrato sul ring, Booker gett\u00f2 Benoit e Christian fuori dal quadrato per poi colpire Jordan con una \"spinebuster\". Successivamente, Booker esegu\u00ec lo \"Scissors Kick\" su Jordan, ma Christian e Benoit risalirono sul ring per interrompere lo schienamento. Nel finale, dopo che Booker e Jordan caddero simultaneamente all'esterno del quadrato, Benoit applic\u00f2 la \"Sharpshooter\" su Christian e lo forz\u00f2 alla resa per vincere il match e mantenere il titolo.\nIl match seguente fu tra Mr. Kennedy e Hardcore Holly. Kennedy domin\u00f2 gran parte dell'incontro applicando varie prese di sottomissione al braccio sinistro di Holly. Nel finale, Kennedy esegu\u00ec il \"Green Bay Plunge\" dalla terza corda del ring su Holly per poi schienarlo e vincere il match.\nIl quinto match fu tra John \"Bradshaw\" Layfield e Rey Mysterio. Durante il match, Mysterio sfrutt\u00f2 la propria agilit\u00e0 per portarsi in vantaggio nei confronti di JBL. In seguito, JBL riusc\u00ec a portarsi in vantaggio dopo aver lanciato Mysterio contro dei gradoni d'acciaio. JBL esegu\u00ec poi una \"fallaway slam\" dalla terza corda del ring su Mysterio per poi eseguirne un'altra all'esterno del ring. Successivamente, Mysterio contrattacc\u00f2 eseguendo una \"Tornado DDT\" e un \"Bronco Buster\" su JBL. Dopo aver eseguito un \"moonsault\" dalla terza corda, Mysterio colp\u00ec JBL con la \"619\" per poi tentare la \"West Coast Pop\", ma JBL schiv\u00f2 la manovra e colp\u00ec Mysterio con la \"Clothesline from Hell\" per poi schienarlo e vincere il match.\nMatch principali.\nIl match che segu\u00ec vide Randy Orton e Bob Orton affrontare The Undertaker in un 2-on-1 Handicap Casket match. Durante il match, The Undertaker gett\u00f2 Bob all'interno della bara per poi focalizzarsi su Randy. In seguito, Bob usc\u00ec dalla bara, ma fu attaccato da The Undertaker, che tent\u00f2 di colpirlo con la \"Old School\". Randy accorse poi in aiuto di suo padre e i due eseguirono un \"double superplex\" dalla terza corda su The Undertaker. Pi\u00f9 avanti, The Undertaker spezz\u00f2 il dominio di Bob e Randy eseguendo su entrambi una \"double DDT\" per poi lanciare Bob dentro la bara. Dopo un batti e ribatti tra The Undertaker e Randy, il \"Deadman\" colp\u00ec Randy alla schiena con una sedia d'acciaio, facendo cadere anch'esso all'interno della bara. The Undertaker tent\u00f2 poi di chiudere la bara, ma Randy e Bob contrattaccarono. Nel finale, The Undertaker esegu\u00ec la \"Last Ride\" su Randy per poi collocarlo all'interno della bara insieme a suo padre ma, mentre The Undertaker stava aprendo la bara, Bob spruzz\u00f2 un estintore sul viso del \"Deadman\". Randy colp\u00ec poi The Undertaker con una sedia e lo rinchiuse all'interno della bara per vincere il match. Al termine del match, Bob e Randy chiusero la bara con un lucchetto per poi colpirla ripetutamente con un'ascia e bruciarla dopo averci versato sopra della benzina.\nIl settimo match fu quello per il Cruiserweight Championship tra il campione Nunzio e lo sfidante Juventud. Dopo un batti e ribatti tra i due, Juventud esegu\u00ec un \"sit-out scoop slam piledriver\" su Nunzio per poi schienarlo e conquistare il titolo.\nIl \"main event\" fu il match per il World Heavyweight Championship tra il campione Batista e lo sfidante Eddie Guerrero. Durante il match, Batista sfrutt\u00f2 la propria potenza per portarsi in vantaggio nei confronti di Guerrero. In seguito, Guerrero inizi\u00f2 a controllare la contesa per poi eseguire la \"Frog Splash\" su Batista e schienarlo. Tuttavia, Batista si liber\u00f2 dallo schienamento dopo un conteggio di due. Dopodich\u00e9, Guerrero colp\u00ec Batista con una \"DDT\" per poi attaccarlo principalmente alla schiena. Batista riusc\u00ec poi a contrattaccare eseguendo un \"back body drop\" e una \"Spear\" su Guerrero. Dopo aver eseguito la \"Spinebuster\" su Guerrero, Batista inizi\u00f2 ad accusare un forte dolore alla schiena per gli attacchi ricevuti in precedenza. Guerrero ne approfitt\u00f2 e colp\u00ec Batista con i \"Three Amigos\" per poi tentare un'altra \"Frog Splash\", per\u00f2 il campione schiv\u00f2 la manovra e Guerrero fin\u00ec con lo schiantarsi sulla superficie del ring. Nel finale, Batista esegu\u00ec la \"Spinebuster\" su Guerrero per poi schienarlo e mantenere il titolo. Al termine del match, Batista e Guerrero si strinsero la mano in segno di reciproco rispetto."}
{"id": "4879770", "revid": "789059", "url": "https://it.wikipedia.org/wiki?curid=4879770", "title": "Film sull'immigrazione in Italia", "text": ""}
{"id": "4879771", "revid": "6923", "url": "https://it.wikipedia.org/wiki?curid=4879771", "title": "Immensamente/Se non avessi te", "text": "Immensamente/Se non avessi te \u00e8 un 45 giri del cantautore Umberto Tozzi pubblicato nel 1987.\nI brani fanno parte dell'album Invisibile (Umberto Tozzi) dello stesso anno."}
{"id": "4879777", "revid": "767487", "url": "https://it.wikipedia.org/wiki?curid=4879777", "title": "Nouvelle Vague (album)", "text": "Nouvelle Vague \u00e8 il primo album discografico del gruppo musicale francese Nouvelle Vague, famoso per le reinterpretazioni di classici della new wave e del punk in chiave bossa nova. Il disco \u00e8 stato pubblicato nel 2004."}
{"id": "4879782", "revid": "767487", "url": "https://it.wikipedia.org/wiki?curid=4879782", "title": "Oltre il muro del sonno", "text": "Oltre il muro del sonno (\"Beyond the Wall of Sleep\") \u00e8 un racconto di genere fantascientifico dello scrittore statunitense Howard Phillips Lovecraft, pubblicato per la prima volta sulla rivista amatoriale \"Pine Cones\" nel 1919. La storia \u00e8 stata adattata in un film nel 2006 \"Beyond the Wall of Sleep\" e diretto da Barrett J. Leigh e Thom Maurer.\n\u00c8 stato pubblicato per la prima volta in italiano nel 1973 ed edito anche coi titoli Oltre le mura del sonno e Adil\u00e0 del muro del sonno.\nTrama.\nUn infermiere stagista presso l'ospedale psichiatrico si mette a narrare le proprie esperienze avute con Joe Slater, un internato morto poche settimane prima a 40 anni circa, dopo esser stato l\u00ec confinato come pazzo assassino. Sebbene la violenza criminale dell'uomo fosse estremamente brutale e del tutto priva di cause apparenti, egli manteneva d'altronde un aspetto del tutto innocuo, al limite della stupidit\u00e0.\nDurante la terza notte dopo esser stato ricoverato Joe ha avuto il primo dei suoi attacchi, scoppiato dopo un sonno agitato e proseguito in una frenesia cos\u00ec violenta che ci sono voluti 4 inservienti per riuscire a mettergli la camicia di forza; il suo incredibile sfogo \u00e8 poi durato per oltre 15 minuti. Le parole che gridava erano formulate in un vocabolario molto infantile, ma vi si potevano intendere \"edifici verdi di luce, oceani di spazio, musica strana, montagne ombrose e valli\".\nL'attacco ebbe termine del tutto improvvisamente, cos\u00ec com'era iniziato; questo fu il primo di una lunga serie di attacchi notturni di natura analoga. Le immagini visionarie ultraterrene espresse da Joe erano ogni volta pi\u00f9 diversificate e fantastiche, ma vi era sempre un tema centrale: un soggetto ardente vendetta; i medici erano quantomai perplessi dal caso.\nDove aveva potuto un uomo arretrato intellettualmente come Joe ottenere tali elementi visionari cos\u00ec complessi e originali? Lo studente universitario stagista aveva intanto costruito un dispositivo di comunicazione telepatica a due vie, che aveva poi provato con un altro studente ma senza alcun risultato apprezzabile. Il dispositivo era stato progettato secondo il principio che anche il pensiero fosse in definitiva niente altro che una forma di energia radiante.\nIncurante di ogni etica il giovane attacca il dispositivo a Joe mentre questi si trova in punto di morte; dopo averlo acceso riceve un messaggio proveniente da un essere di luce le cui esperienze erano state esattamente quelle trasmesse per mezzo di Joe. Quest'essere ha poi spiegato che, quando non sono incatenati ai loro corpi fisici, tutti gli uomini risultano essere esseri di luce e come questi riappaiano all'interno del regno dei sogni, cos\u00ec anche gli esseri umani possono godere dell'esperienza di risalita attraverso molti piani di realt\u00e0 di cui \u00e8 composto l'universo. Piani che rimangono totalmente chiusi e sconosciuti durante la realt\u00e0 di veglia.\nIl tirocinante aveva capito che l'essere di luce risultava esser oramai completamente incorporeo e che stava finalmente per intraprendere la battaglia finale con la sua nemesi chiamata Algol. Dopo che Joe mor\u00ec non vi furono pi\u00f9 altre trasmissioni; quella notte (22 febbraio 1901) una stella estremamente brillante - una Supernova - \u00e8 stata scoperta nel cielo nei pressi di Algol, denominata \"la stella del diavolo\". Per un'intera settimana questa aveva oscurato per luminosit\u00e0 la vicina e tutte le altre stelle ordinarie: dopo qualche mese era nuovamente sparita del tutto."}
{"id": "4879788", "revid": "729019", "url": "https://it.wikipedia.org/wiki?curid=4879788", "title": "Noble M14", "text": "La Noble M14 \u00e8 un'autovettura sportiva realizzata dalla Noble nel 2004.\nSviluppo.\nLa M14 si presenta come un'evoluzione della precedente Noble M12.\nTecnica.\nIl design della vettura presenta diverse prese d'aria in tutte le sezioni della carrozzeria per avere il pi\u00f9 alto raffreddamento del motore possibile. Tale propulsore \u00e8 un Ford V6 24 valvole 3.0 in alluminio montato trasversalmente in posizione centrale che eroga la potenza di 400 cv e una coppia di 522 Nm grazie all'impiego di due turbocompressori, due intercooler e di pistoni forgiati. Il cambio che gestisce l'unit\u00e0 propulsiva \u00e8 un sei marce manuale. L'accelerazione da 0 a 100\u00a0km/h avviene in 4,2 secondi, con velocit\u00e0 massima di 306\u00a0km/h. \u00c8 presente nell'equipaggiamento del mezzo una trasmissione accoppiata ad un differenziale autobloccante a slittamento controllato ATB Quaife. Gli interni sono costruiti in fibra di carbonio e l'impianto luci interno \u00e8 settato per cambiare colore in base al numero di giri del motore."}
{"id": "4879794", "revid": "116879381", "url": "https://it.wikipedia.org/wiki?curid=4879794", "title": "Donna amante mia/Ripensando alla Freccia del Sud", "text": "Donna amante mia/Ripensando alla Freccia del Sud \u00e8 un singolo del cantautore italiano Umberto Tozzi, pubblicato su vinile a 45 giri nel 1976.\nLe due canzoni sono state estratte dall'album \"Donna amante mia\" dello stesso anno.\nQuesto 45 giri pu\u00f2 essere considerato a tutti gli effetti il primo lavoro solista di Tozzi, che fino ad allora era stato membro del gruppo La Strana Societ\u00e0."}
{"id": "4879795", "revid": "547034", "url": "https://it.wikipedia.org/wiki?curid=4879795", "title": "Bande \u00e0 part (Nouvelle Vague)", "text": "Bande \u00e0 Part \u00e8 il secondo album discografico del gruppo musicale francese Nouvelle Vague, famoso per le reinterpretazioni di classici della new wave e del punk in chiave bossa nova. Il disco \u00e8 stato pubblicato nel 2006."}
{"id": "4879798", "revid": "1543377", "url": "https://it.wikipedia.org/wiki?curid=4879798", "title": "Campionati del mondo di ciclismo su strada 2004 - Cronometro maschile Junior", "text": "L'undicesima edizione della cronometro maschile Juniors dei campionati del mondo di ciclismo su strada si \u00e8 svolta il 28 settembre 2004 con arrivo a Bardolino in Italia, su un percorso totale di 24,05\u00a0km. La medaglia d'oro \u00e8 stata vinta dal tedesco Patrick Gretsch con il tempo di 30'29\"37 alla media di 47,328\u00a0km/h, argento al ceco Roman Kreuziger e a completare il podio l'altro tedesco Stefan Sch\u00e4fer.\nPartenza ed arrivo per 74 ciclisti."}
{"id": "4879800", "revid": "287204", "url": "https://it.wikipedia.org/wiki?curid=4879800", "title": "Semen Elistratov", "text": ""}
{"id": "4879801", "revid": "985910", "url": "https://it.wikipedia.org/wiki?curid=4879801", "title": "Eva/Mama", "text": "Eva/Mama \u00e8 un singolo del cantautore italiano Umberto Tozzi, pubblicato su vinile a 45 giri nel 1982. Il 45 giri incontr\u00f2 un buon successo di pubblico nell'estate di quell'anno.\nLe due canzoni sono contenute nell'album \"Eva\" dello stesso anno.\nDi \"Mama\", Laura Branigan ha fatto anche una cover nel 1983."}
{"id": "4879802", "revid": "767487", "url": "https://it.wikipedia.org/wiki?curid=4879802", "title": "3 (Nouvelle Vague)", "text": "3 \u00e8 il terzo album discografico del gruppo musicale francese Nouvelle Vague, famoso per le reinterpretazioni di classici della new wave e del punk in chiave bossa nova. Il disco \u00e8 stato pubblicato nel giugno 2009."}
{"id": "4879805", "revid": "298229", "url": "https://it.wikipedia.org/wiki?curid=4879805", "title": "New Year's Revolution 2006", "text": "New Year's Revolution 2006 \u00e8 stata la seconda edizione dell'omonimo evento in pay-per-view prodotto dalla World Wrestling Entertainment. L'evento, appartenente al roster di \"Raw\", si \u00e8 svolto l'8 gennaio 2006 alla Pepsi Arena di Albany.\nStoryline.\nNella puntata di \"Raw\" del 5 dicembre 2005, Eric Bischoff annunci\u00f2 che John Cena avrebbe difeso il WWE Championship in un Elimination Chamber match a New Year's Revolution. Il 12 dicembre, si svolsero gli incontri di qualificazione per l'Elimination Chamber match. Kurt Angle si qualific\u00f2 sconfiggendo Ric Flair, Carlito sconfisse Shelton Benjamin, Shawn Michaels sconfisse Big Show per squalifica, Chris Masters batt\u00e9 Viscera e per ultimo Kane che si qualific\u00f2 battendo Triple H con l'aiuto del suo compagno di coppia Big Show. Nella puntata di \"Raw\" del 26 dicembre, i sei partecipanti competerono in un Beat the Clock Challenge per determinare l'ultimo entrante durante l'Elimination Chamber match. Kane stabil\u00ec il miglior tempo generale e, di conseguenza, fu lui ad ottenere il diritto di entrare per ultimo durante il match di New Year's Revolution.\nNella puntata di \"Raw\" del 26 novembre 2005, dopo che Triple H si vant\u00f2 di aver distrutto Ric Flair, Big Show si present\u00f2 sul ring e si confront\u00f2 con HHH. Nella puntata di \"Raw\" del 12 dicembre, Show affront\u00f2 Shawn Michaels in un match di qualificazione per l'Elimination Chamber match fino a quando Triple H si present\u00f2 con una sedia d'acciaio e colp\u00ec Michaels con l'intenzione di far squalificare Show. Show venne squalificato, di fatto Michaels si qualific\u00f2 all'Elimination Chamber match. Pi\u00f9 tardi nella stessa sera, Triple H affront\u00f2 il partner di Show, Kane in un altro incontro di qualificazione all'Elimination Chamber match. Show interruppe il match ed aiut\u00f2 Kane a battere Triple H. Di conseguenza, venne annunciato che Triple H e Big Show si sarebbero affrontati a New Year's Revolution.\nNella puntata di \"Raw\" del 5 dicembre 2005, Edge debutt\u00f2 con il suo nuovo talk-show, il \"Cutting Edge\". Durante il segmento, Edge e Lita insultarono talmente tanto l'Intercontinental Champion Ric Flair che Sgt. Slaughter e Michaels Hayes furono costretti ad interrompere il segmento. Dopo che Slaughter e Hayes arrivarono sul ring, Edge attacc\u00f2 brutalmente entrambi. In seguito, venne annunciato che Flair avrebbe difeso l'Intercontinental Championship contro Edge a New Year's Revolution.\nQualificazioni all'Elimination Chamber match.\nLe qualificazioni all'Elimination Chamber match si sono svolte durante la puntata di \"Raw\" del 12 dicembre 2005.\nBeat the Clock Challenge.\nUna serie di incontri a tempo si \u00e8 svolta durante la puntata di \"Raw\" del 26 dicembre 2005 per determinare quale tra i partecipanti sarebbe entrato per ultimo nell'Elimination chamber.\nEvento.\nPrima della messa in onda dell'evento, Chavo Guerrero sconfisse Snitsky a \"Sunday Night Heat\".\nMatch preliminari.\nIl primo match dell'evento fu quello valevole per l'Intercontinental Championship tra il campione Ric Flair e lo sfidante Edge (con Lita). Durante il match, Flair tent\u00f2 di applicare la \"figure-four leglock\" su Edge, ma Lita interfer\u00ec per distrarre Flair. Dato ci\u00f2, Flair lasci\u00f2 la presa su Edge e la applic\u00f2 sulla stessa Lita. Edge attacc\u00f2 poi Flair con la sua valigetta del Money in the Bank, facendosi cos\u00ec squalificare dall'arbitro e perdendo il match. Flair vinse dunque l'incontro per la squalifica di Edge e mantenne il titolo intercontinentale.\nIl match successivo fu quello per il Women's Championship tra la campionessa Trish Stratus e la sfidante Mickie James. Nel finale, Mickie esegu\u00ec la \"Stratusfaction\" su Trish per poi tentare il \"Mick Kick\", per\u00f2 Trish schiv\u00f2 la manovra e colp\u00ec Mickie con il \"Chick Kick\". Trish schien\u00f2 poi Mickie per vincere il match e mantenere il titolo femminile.\nIl terzo match fu tra Jerry Lawler e Gregory Helms. Durante il match, entrambi si portarono in vantaggio l'uno sull'altro. Nel finale, Lawler esegu\u00ec un \"diving fist drop\" su Helms per poi schienarlo e vincere il match.\nIl match seguente fu tra Triple H e Big Show. Durante la fasi iniziali del match, Big Show domin\u00f2 Triple H sfruttando la propria stazza e potenza. In seguito, Triple H si port\u00f2 in controllo della contesa dopo che sbatt\u00e9 il braccio ingessato di Big Show contro un paletto di sostegno del ring. Dopo aver staccato il gesso dal suo braccio, Triple H lanci\u00f2 Big Show contro dei gradoni d'acciaio per poi tentare di colpirlo con una sedia d'acciaio, ma Big Show contrattacc\u00f2 colpendo Triple H con una \"Spear\". Dopo che Big Show mise inavvertitamente \"KO\" l'arbitro, Triple H tent\u00f2 di utilizzare lo sledgehammer, per\u00f2 Big Show glielo strapp\u00f2 via dalla mani e ne spezz\u00f2 in due il manico. Big Show gett\u00f2 poi Triple H contro dei gradoni, ma quest'ultimo contrattacc\u00f2 e colp\u00ec il braccio infortunato di Big Show con una sedia. Rientrati sul ring, Triple H colp\u00ec Big Show al volto con la testa del martello rotto per poi eseguire su di lui il \"Pedigree\". Triple H schien\u00f2 poi Big Show per vincere il match.\nIl quinto match fu tra Shelton Benjamin e Viscera. Nel finale, Momma Benjamin interfer\u00ec in favore di Shelton colpendo per due volte Viscera con la sua borsa. Shelton esegu\u00ec poi un \"dragon whip\" su Viscera per poi schienarlo e vincere il match.\nIl match che segu\u00ec fu il Bra &amp; Panties Gauntlet match tra Ashley Massaro, Candice Michelle, Maria Kanellis, Torrie Wilson e Victoria. Il match inizi\u00f2 con Maria e Candice. Durante il match, Candice tent\u00f2 di eseguire una presa di sottomissione alle corde su Maria, per\u00f2 quest'ultima contrattacc\u00f2 togliendole i pantaloni per eliminarla dal match. In seguito, Torrie si present\u00f2 sul ring per fronteggiare Maria, ma anch'essa venne eliminata dopo essere stata spogliata da Maria. Dopo che Victoria elimin\u00f2 Maria dalla contesa, The Fabulous Moolah e Mae Young fecero un'apparizione a sorpresa ed incominciarono a spogliare Victoria. Nel finale, dopo che Moolah e Young ritornarono nel backstage, Ashley arriv\u00f2 velocemente sul quadrato per togliere i pantaloni di Victoria e vincere il match.\nMatch principali.\nIl \"main event\" fu l'Elimination Chamber match per il WWE Championship tra il campione John Cena e gli sfidanti Carlito, Chris Masters, Kane, Kurt Angle e Shawn Michaels. Il match inizi\u00f2 con Michaels e Cena. Dopo un batti e ribatti, Carlito entr\u00f2 per terzo e colp\u00ec Cena con un \"dropkick\" per poi eseguire un \"hilo\" su Michaels sopra le grate esterne della struttura. Dopo che Michaels e Cena eseguirono un \"double flapjack\" su Carlito, Angle entr\u00f2 per quarto. Dopo essere entrato, Angle colp\u00ec tutti e tre con uno svariato numero di \"suplex\" per poi gettare Michaels sulle grate esterne dopo l'esecuzione di un \"overhead belly to belly suplex\". Angle catapult\u00f2 poi Michaels contro una parete metallica della struttura per poi lanciarlo attraverso il plexiglass di una cella. In seguito, Angle applic\u00f2 la \"Ankle Lock\" su Carlito, finch\u00e9 Masters non entr\u00f2 per quinto ed attacc\u00f2 Angle. Masters domin\u00f2 il match, finch\u00e9 Angle non lo intrappol\u00f2 nella \"Ankle Lock\". Tuttavia, Angle lasci\u00f2 la presa su Masters per applicarla su Cena. Mentre Angle stava applicando la presa di sottomissione su Cena, Michaels sorprese Angle e lo colp\u00ec in pieno con la \"Sweet Chin Music\". Michaels schien\u00f2 poi Angle per eliminarlo dal match. Dopodich\u00e9, Kane entr\u00f2 per sesto ed inizi\u00f2 a dominare l'incontro colpendo Masters con un \"big boot\" per poi eseguire la \"Chokeslam\" su Michaels e Cena. Kane tent\u00f2 poi di eseguire la \"Chokeslam\" anche su Carlito, ma quest'ultimo rovesci\u00f2 la manovra nel \"Backstabber\". Dopo che Carlito e Masters si allearono, Kane si rialz\u00f2 ed attacc\u00f2 entrambi. Tuttavia, Kane sub\u00ec l'inferiorit\u00e0 numerica e fu colpito da una \"Double DDT\" da parte di Carlito e Masters, con quest'ultimo che lo elimin\u00f2 poi dalla contesa. Dopo aver eseguito il \"diving elbow drop\" e la \"Sweet Chin Music\" ai danni di Cena, Michaels colp\u00ec Carlito con un \"flying forearm smash.\" Tuttavia, anche Michaels venne attaccato simultaneamente da Masters e Carlito per poi essere eliminato da quest'ultimo dopo l'esecuzione del \"Caribbean Twist\". Masters e Carlito continuarono dunque la loro alleanza lanciando Cena contro una parete metallica della struttura. Masters esegu\u00ec poi una \"DDT\" su Cena sopra le grate esterne, ferendolo alla testa. Successivamente, Cena ebbe una piccola reazione, ma fu poi colpito da un \"double suplex\" di Carlito e Masters. Carlito ordin\u00f2 poi a Masters di applicare la \"Masterlock\" su Cena ma, mentre Masters stava applicando la presa sul campione, Carlito trad\u00ec Masters e lo colp\u00ec con un \"low-blow\" per poi eliminarlo con un \"roll-up\". Pochi istanti dopo, Cena approfitt\u00f2 di un momento di distrazione di Carlito e lo schien\u00f2 con un \"roll-up\" per vincere il match e mantenere il titolo.\nAl termine del match, il Chairman della WWE, Mr. McMahon, si present\u00f2 sullo stage, annunciando che Edge aveva incassato il contratto del Money in the Bank per un immediato match per il WWE Championship. Edge sal\u00ec dunque sul ring e colp\u00ec Cena con la \"Spear\" per poi schienarlo, per\u00f2 il campione si liber\u00f2 incredibilmente dallo schienamento dopo un conteggio di due. Edge esegu\u00ec poi un'altra \"Spear\" su Cena e lo schien\u00f2 per vincere il match e conquistare il titolo per la prima volta in carriera."}
{"id": "4879815", "revid": "118209316", "url": "https://it.wikipedia.org/wiki?curid=4879815", "title": "Nell'aria c'\u00e8/Come un carillon", "text": "Nell'aria c'\u00e8/Come un carillon \u00e8 un 45 giri del cantautore italiano Umberto Tozzi, pubblicato nel 1983.\n\"Nell'aria c'\u00e8\", quell'anno, fu un vero e proprio tormentone estivo. Venne ripresa l'anno successivo ed inserita nell'album \"Hurrah\".\n\"Come un carillon\" sar\u00e0 ripresa insieme a tutto l'album \"Hurrah\" (escluso \"Hurrah\" in inglese) ed \"Aria di lei\", e saranno inserite nell'album \"Nell'aria c'\u00e8\" del 1989.\nTracce.\nLato A\nLato B"}
{"id": "4879820", "revid": "767487", "url": "https://it.wikipedia.org/wiki?curid=4879820", "title": "Magazine (gruppo musicale)", "text": "Magazine \u00e8 un gruppo musicale post-punk inglese formatosi a Manchester nel 1977 e attivo fino al 1981, prima della reunion avvenuta nel 2009. Il singolo di debutto del gruppo \u00e8 la hit \"Shot by Both Sides\", mentre l'album d'esordio \u00e8 \"Real Life\".\nNel 2004 il chitarrista e fondatore John McGeoch \u00e8 deceduto.\nNel 2009 la band si \u00e8 riunita e nel 2011 ha pubblicato un disco di materiale inedito intitolato \"No Thyself\"."}
{"id": "4879821", "revid": "767487", "url": "https://it.wikipedia.org/wiki?curid=4879821", "title": "Immensamente/Tu sei di me", "text": "Immensamente/Tu sei di me \u00e8 un 45 giri di Umberto Tozzi del 1988.\n\"Immensamente\" in questo singolo, \u00e8 un'edizione remixata, dalla durata di circa 7 minuti. La versione corta, si trova nell'album Invisibile (Umberto Tozzi) dello stesso anno.\n\"Tu sei di me\" (registrata in un live), tratta dall'album del 1976, Donna amante mia."}
{"id": "4879822", "revid": "587852", "url": "https://it.wikipedia.org/wiki?curid=4879822", "title": "Semion Elistratov", "text": ""}
{"id": "4879825", "revid": "1543377", "url": "https://it.wikipedia.org/wiki?curid=4879825", "title": "Campionati del mondo di ciclismo su strada 2004 - Gara in linea femminile Junior", "text": "La sedicesima edizione della gara in linea femminile Juniors dei campionati del mondo di ciclismo su strada si \u00e8 svolta il 1\u00ba ottobre 2004 con partenza ed arrivo a Verona in Italia, su un circuito di 14,75\u00a0km da ripetere 5 volte per un totale di 73,75\u00a0km. La medaglia d'oro \u00e8 stata vinta dall'olandese Marianne Vos con il tempo di 2h11'44\" alla media di 33,578\u00a0km/h, argento all'italiana Marta Bastianelli e a completare il podio l'altra olandese Ellen van Dijk.\nPartenza con 66 cicliste, delle quali 60 completarono la gara."}
{"id": "4879833", "revid": "117591637", "url": "https://it.wikipedia.org/wiki?curid=4879833", "title": "Hurrah! (singolo)", "text": "Hurrah! \u00e8 un singolo del cantautore italiano Umberto Tozzi, pubblicato su vinile a 45 giri nel 1984. Il brano \u00e8 estratto dall'omonimo album di Tozzi.\nIl lato B \u00e8 stata inserita del vinile e contiene la versione in inglese dello stesso brano."}
{"id": "4879836", "revid": "1522738", "url": "https://it.wikipedia.org/wiki?curid=4879836", "title": "I gatti di Ulthar", "text": "I gatti di Ulthar (\"The Cats of Ulthar\") \u00e8 un racconto fantastico dell'orrore dello scrittore statunitense Howard Phillips Lovecraft datato 1920. La storia narra di come una legge che vieta l'uccisione dei gatti sia stata proclamata nella citt\u00e0 di Ulthar, abitata fino ad allora da una vecchia coppia che si divertiva a catturare per poi uccidere i gatti randagi.\nI felini di Ulthar sono citati anche nel romanzo \"La ricerca onirica dello sconosciuto Kadath\".\nTrama.\nUn narratore senza nome, mentre sta fissando il proprio gatto domestico, comincia a ricordare di una legge di Ulthar che vieta l'uccisione dei gatti e racconta cos\u00ec la storia di come questa legge sia stata per la prima volta promulgata. Un vecchio agricoltore della citt\u00e0 e sua moglie si divertivano a catturare e ammazzare tutti i gatti che si avventuravano nella loro propriet\u00e0.\nGli abitanti, troppo impauriti dalla coppia per ribellarsi, cercavano di concentrare tutti i propri sforzi nel tentativo di tenere i propri felini il pi\u00f9 lontano possibile dalla casa dei due. Una notte per\u00f2 una carovana di zingari provenienti da una terra lontana passa attraverso il paese; essi portano con s\u00e9 un bambino di nome Menes il quale, perduta l'intera famiglia in una pestilenza, aveva per compagnia soltanto un gattino nero.\nDopo tre giorni, in cui non era stato pi\u00f9 in grado di ritrovare il proprio gattino, il bambino viene ad ascoltare le storie riguardanti il vecchio agricoltore e la moglie, e decide cos\u00ec di agire. Menes trascorre del tempo in meditazione, fino a quando con la sola forza della preghiera - formulata in una lingua sconosciuta - riesce a scatenare una tempesta mistica che colpisce le forme e i movimenti delle nuvole in cielo e a far apparire uno strano idolo.\nLa carovana si appresta ad andarsene proprio quella notte, poco prima della richiesta di tutti i cittadini a cui erano scomparsi i gatti di mettere al bando la coppia di criminali; il figlio del locandiere per\u00f2 testimonia che tutti i felini circondano la propriet\u00e0 dei due anziani. La mattina seguente i gatti sono ritornati vivi e vegeti ai rispettivi proprietari, oltre che ben pasciuti, mentre l'agricoltore e la moglie sono letteralmente svaniti nel nulla.\nQuando i cittadini si risolvono a esplorare la casa oramai silenziosa, non vi trovano altro che due scheletri completamente ripuliti dalla carne. Gli amministratori locali, dopo aver esaminato le prove e le storie degli abitanti, decidono di promulgare una legge che vieta l'uccisione di gatti in tutto il territorio comunale."}
{"id": "4879839", "revid": "71433", "url": "https://it.wikipedia.org/wiki?curid=4879839", "title": "Assassination of a High School President", "text": ""}
{"id": "4879840", "revid": "436907", "url": "https://it.wikipedia.org/wiki?curid=4879840", "title": "Trattengo il fiato", "text": "Trattengo il fiato \u00e8 un singolo della cantante italiana Emma Marrone, il quarto estratto dal terzo album in studio \"Schiena\" e pubblicato il 24 gennaio 2014.\nDescrizione.\nScritto e composto da Daniele Magro e prodotto da Brando, si tratta del secondo singolo composto da Magro per Emma e riprende il lato passionale e sentimentale della cantante simile a \"Sar\u00f2 libera\", caratterizzato da una melodia lenta e pacata diversa rispetto ai precedenti singoli estratti da \"Schiena\". Emma quindi dopo un periodo di canzoni pop rock, abbraccia nuovamente le sonorit\u00e0 pop, riprendendo il genere entrato in voga all'inizio del suo repertorio, portando una ballad melodica.\nEsibizioni dal vivo.\nIl singolo \u00e8 stato eseguito per la prima volta dal vivo al programma televisivo \"C'\u00e8 posta per te\" in cui Emma era ospite.\nVideo musicale.\nIl videoclip \u00e8 stato presentato in anteprima sul sito del \"Corriere della Sera\" il 10 febbraio 2014 e pubblicato nel canale ufficiale Vevo della cantante il 12 febbraio 2014.\nDiretto da Marco Salom e girato presso il Teatro Sanzio di Urbino, esso comincia con una scena in cui la cantante \u00e8 al centro del palco del famoso teatro circondata da un'orchestra di archi, mentre successivamente il video prosegue con lo stesso scenario accompagnato dal brano. Nel video vi \u00e8 la comparsa di circa 300 fan della cantante."}
{"id": "4879843", "revid": "228587", "url": "https://it.wikipedia.org/wiki?curid=4879843", "title": "Aurelio Abela de la Torre", "text": "Fu il primo problemista spagnolo ad ottenere riconoscimenti in concorsi internazionali. Mentre studiava medicina all'universit\u00e0 di Madrid ricevette lezioni di scacchi da Vicente Mart\u00ednez de Carvajal, uno dei pi\u00f9 forti giocatori spagnoli dell'epoca. Tornato a Malaga, esercit\u00f2 la professione di medico.\nCompose un centinaio di problemi, la maggior parte diretti in due e tre mosse, pubblicati prima sulla rivista spagnola \u00ab El Museo Universal \u00bb, poi su riviste inglesi, francesi ed italiane.\nCome per la maggior parte dei problemisti spagnoli della sua epoca, le sue composizioni non seguono le convenzioni adottate dalle prime scuole problemistiche centroeuropee, ma ci\u00f2 fu largamente compensato dalla sua grande immaginazione e profondit\u00e0 d'idee."}
{"id": "4879853", "revid": "64473684", "url": "https://it.wikipedia.org/wiki?curid=4879853", "title": "Grande Fratello 13", "text": ""}
{"id": "4879854", "revid": "287204", "url": "https://it.wikipedia.org/wiki?curid=4879854", "title": "Zundapp KS 750", "text": ""}
{"id": "4879856", "revid": "287204", "url": "https://it.wikipedia.org/wiki?curid=4879856", "title": "Diocesi di Ceuta", "text": ""}
{"id": "4879857", "revid": "64473716", "url": "https://it.wikipedia.org/wiki?curid=4879857", "title": "Diocesi di Cadice", "text": ""}
{"id": "4879867", "revid": "116759447", "url": "https://it.wikipedia.org/wiki?curid=4879867", "title": "Portale del duomo di Sal\u00f2", "text": "Il portale del duomo di Sal\u00f2 \u00e8 un complesso scultoreo in marmo di Gasparo Cairano e Antonio Mangiacavalli, eseguito tra il 1506 e il 1508 e conservato in facciata alla chiesa principale di Sal\u00f2, in provincia di Brescia.\nStoria.\nIl portale del duomo salodiano rappresenta l'opera pi\u00f9 riccamente documentata del catalogo di Gasparo Cairano, grazie all'esistenza di numerose carte che ne testimoniano la realizzazione fin dalle fasi preliminari. Il 29 marzo 1506 il Consiglio Generale di Sal\u00f2 decreta che fosse realizzato un portale per la \"ecclesia plebis salodi\", nominando alcune figure che avrebbero dovuto reperire maestri all'altezza del compito. Nove giorni prima, oltretutto, il massaro della Fabbrica Bartolomeo Bonfaldini aveva recepito un compenso \"per l'andata mia a Verona per tor el desegno de la porta\", poi evidentemente discusso e approvato dal Consiglio, consegnando una lira e dieci soldi \"al maestro che lo desegni\u00f2\". Cinque mesi dopo, il 10 agosto 1506, sono registrati i primi pagamenti a Gasparo Cairano e al suo collaboratore, \"Antonio da Como\", seguiti da un nuovo saldo il 10 settembre.\nNel 1507 sono registrati altri pagamenti, ma solo ad Antonio, tanto che il Cairano non figura in alcun documento salodiano di quell'anno. \u00c8 praticamente certo, tuttavia, che Antonio riscuotesse anche per lui, per varie ragioni: prima di tutto, i compensi del 1507 sono molto maggiori di tutti gli altri conferiti ad Antonio durante il resto del cantiere, inoltre Gasparo non si era certo allontanato dall'impresa, dato che \u00e8 ancora registrato nel 1508 con altri compensi, in particolare quello conclusivo in cui si specifica che l'opera \u00e8 stata realizzata da entrambi gli scultori. Gasparo Cairano, nel 1507, aveva infatti tutte le ragioni per seguire poco la commissione di Sal\u00f2, essendo impegnato nell'arca di sant'Apollonio, nel portale dello scalone di palazzo della Loggia e, forse, anche negli \"Apostoli\" per la chiesa di San Pietro in Oliveto.\nIl 9 giugno 1508, un \"lavorento de la porta\" di nome Domenico riceve un pagamento da corrispondere al Cairano, mentre il 1\u00ba luglio il Maestro torna personalmente a Sal\u00f2, dove riceve un altro compenso. Il 12 agosto \u00e8 registrato un ultimo pagamento a entrambi gli scultori, dove viene sancita la conclusione dell'opera eseguita in concordato tra i due (il compenso di cui si parlava poco fa), mentre il giorno successivo il Consiglio municipale delibera che il nuovo portale venga collaudato. Le vicende salodiane dello scultore, per\u00f2, non erano ancora terminate. L'8 novembre dello stesso anno 1508, Gasparo Cairano riceve un compenso per una generica \"zonta\", un'aggiunta al portale. Da questo momento in poi, i ruoli precedentemente assunti dai due scultori sembrano invertirsi: Antonio non risulta pi\u00f9 citato fino all'anno successivo, mentre \u00e8 Gasparo a farsi carico della \"zonta\" con l'ausilio del maestro \"Zoane Francesco\", gi\u00e0 documentato collaboratore di Antonio dai saldi degli anni precedenti.\nL'ultimo documento salodiano \u00e8 il saldo del 2 gennaio 1509, in cui Gasparo e Antonio ricevono gli ultimi pagamenti per la \"zonta\", concludendo definitivamente l'opera. Probabilmente all'inizio del 1509 risale anche il pagamento per l'acquisto di rame \"per far doi ale et una croce et razi\" (per fare due ali, una croce e dei raggi) specificatamente per le \"figure de la porta de la gesia\". Le due ali sono evidentemente quelle dell'\"Angelo annunciante\", ancora esistenti, il quale tra l'altro regge un giglio in rame non documentato dal suddetto pagamento. La croce e i raggi dovevano adornare le figure del \"San Giovanni Battista\" e del \"Padre Eterno\", tuttavia non ne rimane traccia. Ancora nel maggio 1509 viene pagato il pittore Giovanni da Desenzano, forse identificato in Giovanni Marinoni di Desenzano al Serio, per la doratura di alcune parti architettoniche del portale e, forse, anche per la rifinitura policroma delle statue. Anche di questi interventi, per\u00f2, non rimane oggi traccia.\nDescrizione.\nIl portale, di proporzioni considerevoli, \u00e8 risolto secondo marcati connotati architettonici, con due colonne libere binate per parte su un basso basamento ornato da un medaglione liscio, reggenti una compiuta trabeazione sulla quale si imposta una lunetta inquadrata da due basse lesene molto semplici. Nella lunetta, che presenta inoltre un'iscrizione dedicatoria lungo il profilo, sono collocate le statue a mezzobusto di \"San Giovanni Battista\" e \"San Paolo\", mentre ai lati, davanti alle lesene che chiudono la lunetta e in linea con le colonne binate sottostanti, sono posti l'\"Angelo annunciante\" a sinistra e la \"Vergine annunciata\" a destra. Nei pennacchi dell'arco vi sono inoltre due tondi con i rilievi dei profeti \"Geremia\" e \"Zaccaria\". Corona il portale un frontone triangolare dal profilo ornato, impostato su una seconda trabeazione, al cui interno si trova il rilievo con il \"Padre Eterno\".\nStile.\nIl progetto architettonico del portale deve essere assegnato, molto probabilmente, allo stesso Gasparo Cairano, e deve essere fatto verosimilmente corrispondere a quello che il massaro Bonfaldini, all'origine della commissione, reper\u00ec a Verona per portarlo all'attenzione del Consiglio salodiano. Questo non meglio specificato portale \u00e8 stato forse identificato per la prima volta, da Monica Ibsen nel 1999, nel portale del vescovato di Verona, compiuto nel 1502. La studiosa, a tal proposito, ha anche ipotizzato che, essendo il portale veronese stato finanziato dal vescovo di quella citt\u00e0 ma seguito nella commissione dal bresciano Mattia Ugoni, quest'ultimo possa essersi rivolto al pi\u00f9 famoso artista in patria per l'esecuzione, ossia Gasparo Cairano. Inoltre, non \u00e8 limitativo il fatto che il disegno reperito a Verona dal Bonfaldini fosse stato eseguito e ritirato in quella citt\u00e0, pagandone addirittura l'autore, poich\u00e9 esso doveva essere un semplice disegno indicativo, e non un vero progetto, anche perch\u00e9, come riferisce chiaramente il verbale della riunione, all'epoca non era stato ancora preso alcun contatto con alcun scultore, del quale si era appunto alla ricerca. Il progetto ambizioso, non a caso, trov\u00f2 la paternit\u00e0 nei due scultori bresciani pi\u00f9 famosi e in voga del momento, appena celebrati dagli scritti di Pomponio Gaurico e del Vosonio. L'eventuale coinvolgimento del Cairano da parte di Mattia Ugoni, inoltre, poteva aver avuto almeno un precedente nella carriera dell'artista, come congetturato da Vito Zani nel 2010, per le vicende all'origine della commissione dell'altare di san Girolamo nella chiesa di San Francesco d'Assisi a Brescia.\nA proposito dell'identit\u00e0 di \"Antonio da Como\", infatti, si segnala come, quando il Mucchi rese noti i documenti sul portale salodiano nel 1932, questi lo identific\u00f2 in Antonio della Porta, collega e concorrente di Gasparo a Brescia, trovando in seguito consenso critico. Nel 2008, tuttavia, la revisione pressoch\u00e9 integrale del panorama della scultura rinascimentale bresciana condotta da Vito Zani in una serie di studi a partire dal 2001, e culminati nel 2010 con la pubblicazione della prima monografia su Gasparo Cairano, hanno portato lo studioso a identificare correttamente in Antonio Mangiacavalli il collaboratore del Cairano a Sal\u00f2, soprattutto sulla base del confronto con la \"Madonna col Bambino\" anticamente sul portale della parrocchiale di Carzago, il quale \u00e8 opera specificatamente di \"Antonio Magnocaballo\". Nel 2010, comunque, sempre lo Zani fa notare come la goffaggine della \"Vergine annunciata\" di Sal\u00f2 basterebbe da sola a perlomeno invalidare la precedente attribuzione al Della Porta.\nVolendo pertanto suddividere, ragionando su basi stilistiche, la paternit\u00e0 delle sculture sul portale salodiano, si devono necessariamente riferire alla maestria espressiva di Gasparo Cairano le figure della lunetta e del timpano, ossia \"San Giovanni Battista\", \"San Paolo\" e il \"Padre Eterno\". I due santi, in particolare, rappresentano i manufatti pi\u00f9 pregevoli dell'intero apparato, dove l'uso accurato del trapano accentua gli effetti del chiaroscuro e completa la forte carica espressiva dei volti. Al Mangiacavalli, invece, spetta evidentemente la pi\u00f9 goffa \"Vergine annunciata\". L'\"Angelo annunciante\" e i due tondi con \"Geremia\" e \"Zaccaria\" sembrano invece opere di collaborazione, denotate da caratteri riferibili a entrambi gli artisti.\nVale inoltre la pena chiedersi in cosa consistette la \"zonta\" deliberata dal Consiglio municipale di Sal\u00f2 subito dopo la conclusione del portale nel novembre del 1508, un vero e proprio ripensamento, che Gasparo Cairano e collaboratori risolsero nel giro di due mesi. Pu\u00f2 darsi che si tratt\u00f2 di qualcuna tra le figure, soprattutto la coppia dell'\"Angelo annunciante\" e della \"Vergine annunciata\", ma molto probabilmente riguard\u00f2 il frontone di coronamento, molto simile a quello eseguito dall'artista per il portale dello scalone di palazzo della Loggia, non a caso immediatamente precedente.\n\u00c8 inoltre doveroso sottolineare come nell'impresa di Sal\u00f2 emerga un rapporto di collaborazione decisamente complesso tra Gasparo e il Mangiacavalli, all'apparenza molto stretto e con la condivisione di collaboratori, diretti dall'uno o dall'altro a seconda di chi era presente in cantiere. Notare, inoltre, come questi fenomeni di collaborazione, gi\u00e0 verificatisi nel cantiere della chiesa di San Pietro in Oliveto, probabilmente con i Sanmicheli, siano emblematici di un'attivit\u00e0 artistica del Cairano sempre pi\u00f9 frenetica e variata, causata da una pioggia di commissioni pubbliche e private, tutte di alto livello, guadagnate nel primo decennio del XVI secolo una volta conclusi i lavori per il palazzo della Loggia."}
{"id": "4879871", "revid": "1603714", "url": "https://it.wikipedia.org/wiki?curid=4879871", "title": "Aristide di Tebe", "text": "Si ritiene che l'attivit\u00e0 di Aristide si ponga quasi contemporanea alla vita di Alessandro Magno.\nStile.\nAristide era solito essere duro nell'uso dei colori ed \u00e8 ritenuto l'inventore della tecnica dell'encausto. Egli fu il primo nella storia ad esprimere nella pittura lo stato d'animo, le sensazioni e le emozioni degli uomini. Dunque una delle sue caratteristiche principali fu l'espressione del patetico, come per lo scultore quasi contemporaneo Skopas. Ma, guardando i titoli delle sue opere, egli esprimeva le emozioni attraverso figure anonime e non, come fino ad allora avevano fatto tutti, attraverso personaggi del mito. Alcuni critici moderni hanno comunque tentato di identificare alcuni soggetti delle sue opere.\nOpere principali.\nIl suo quadro pi\u00f9 famoso \u00e8 quello che, per cento talenti, fu acquistato da Alessandro Magno, il quale lo trasport\u00f2 a Pella nel 338 a.C., in seguito alla distruzione di Tebe. In questo dipinto, sullo sfondo c'era una citt\u00e0 che sta per cadere nelle mani del nemico e nel centro spiccava una madre ferita a morte col figlio in braccio che afferra la mammella per nutrirsi, mentre la donna pare che si accorga che, finito il latte, il piccolo possa bere del sangue.\nAristide fu anche l'autore di un dipinto che rappresentava una battaglia contro i Persiani: la tavola era composta da cento figure e per ognuna di queste Mnasone, tiranno di Elateia, pag\u00f2 10 mine. Si dice che una copia di quest'opera si trovi nel mosaico pompeiano di Alessandro, che per\u00f2 \u00e8 pi\u00f9 probabile sia stato realizzato copiando un altro dipinto riconducibile ad un discepolo di Aristide, Filosseno.\nTra gli altri suoi dipinti Plinio ricorda:\nPolemone inserisce Aristide fra i pittori che si occuparono anche di soggetti volgari e fu celebrato per le sue immagini di cortigiane e spesso ci si riferisce a lui con l'appellativo di \"\u03c0\u03bf\u03c1\u03bd\u03bf\u03b3\u03c1\u03ac\u03c6\u03bf\u03c2\"."}
{"id": "4879873", "revid": "599013", "url": "https://it.wikipedia.org/wiki?curid=4879873", "title": "Yeah Yeah", "text": ""}
{"id": "4879882", "revid": "640469", "url": "https://it.wikipedia.org/wiki?curid=4879882", "title": "Sanremo 1962", "text": ""}
{"id": "4879884", "revid": "481666", "url": "https://it.wikipedia.org/wiki?curid=4879884", "title": "Brinsley Shaw", "text": "Biografia.\nNato a New York City nel 1876, Brinsley Shaw si avvicin\u00f2 al cinema nel 1910 a 34 anni. Al suo debutto sullo schermo, si vide affidato il ruolo da protagonista nella parte di un detective in un cortometraggio diretto da Tom Ricketts per la Essanay Film Manufacturing Company. Messo sotto contratto dalla compagnia di Chicago fondata qualche anno prima da Gilbert M. 'Broncho Billy' Anderson, Shaw entr\u00f2 a far parte del team che seguiva Anderson nelle localit\u00e0 dell'ovest dove il famoso attore-regista andava a girare i suoi western. Gli oltre quaranta cortometraggi che Shaw gir\u00f2 dal 1910 al 1913 per la Essanay lo videro soprattutto nelle vesti di coprotagonista, quasi sempre a fianco di Anderson. A met\u00e0 del 1913, l'attore lasci\u00f2 la societ\u00e0 per la Vitagraph, dove fu diretto in quattro pellicole da Maurice Costello, un famoso attore che spesso dirigeva i propri film. Pass\u00f2 poi alla Lubin Manufacturing Company e ad altre compagnie.\nNella seconda met\u00e0 degli anni dieci, tra il 1915 e il 1917, Shaw diresse alcuni film di uno dei quali scrisse pure la sceneggiatura, ma poi torn\u00f2 a fare l'attore.\nShaw si trov\u00f2 a recitare in un paio di film insieme a Rodolfo Valentino: ne \"Il ladro di perle\" del 1919, lui rivestiva uno dei ruoli principali mentre il giovane Valentino ricopriva una piccola parte, esibendosi nelle vesti di un danzatore apache parigino; nel secondo, \"I quattro cavalieri dell'Apocalisse\", film che lanci\u00f2 la carriera di Valentino, la partecipazione di Shaw, invece, si limitava a un piccolo ruolo.\nIl suo ultimo film risale al 1927 quando appare nel cast di \"The Dove\". Il film, diretto da Roland West e interpretato da Norma Talmadge, vinse nella prima edizione dell'Academy Award il Premio Oscar per la miglior scenografia.\nVita privata.\nL'attore si era sposato con Hazel Allen Shaw (1882-1970) ma l'unione fin\u00ec in un divorzio nel novembre 1922. Dal matrimonio erano nati due figli, un maschietto che mor\u00ec nel 1911 poco dopo la nascita e una bambina, Sheldon Shaw Clifton (1913-1960).\nShaw mor\u00ec nella citt\u00e0 dov'era nato il 3 luglio 1931 all'et\u00e0 di 55 anni. Venne sepolto nel Kensico Cemetery, Valhalla, nella Contea di Westchester (stato di New York)."}
{"id": "4879886", "revid": "729019", "url": "https://it.wikipedia.org/wiki?curid=4879886", "title": "35,5 cm Haubitze M1", "text": "Il 35,5 Haubitze M1 era un obice pesante d'assedio tedesco, utilizzato dalla Wehrmacht durante la seconda guerra mondiale.\nStoria.\nL'obice fu sviluppato da Rheinmetall prima della guerra per soddisfare una richiesta dello Heer per un obice super-pesante. Il pezzo rappresenta una versione ingrandita del non pienamente soddisfacente 24 cm Kanone 3. Tra il 1939 ed il 1944 furono prodotti 8 obici.\nDurante la battaglia di Francia un obice equipaggi\u00f2 la \"schwerster Artillerie-Batterie 810\" (810\u00aa batteria di artiglieria pesante), alle dipendenze del I corpo d'armata dell'Heeresgruppe B, e fu impiegato nel bombardamento dei forti belgi della PFL I Line dopo la caduta di Fort Eben-Emael. Dal 27 luglio 1940 la batteria venne assorbita dal \"schwere Artillerie-Abteilung 641\" e combatt\u00e9 sul fronte orientale durante l'Operazione Barbarossa assegnata alla 9. Armee dell'Heeresgruppe Mitte. Nel 1942 il battaglione partecip\u00f2 all'assedio di Sebastopoli, alle dipendenze della 11. Armee dell'Heeresgruppe S\u00fcd, proseguendo con questa verso nord per l'assedio di Leningrado nel 1942. In agosto-settembre 1944 il battaglione con l\"'M1\" partecip\u00f2 allo sforzo tedesco per soffocare la rivolta di Varsavia.\nStranamente, non risulta mai pi\u00f9 di un obice in servizio per tutta la durata della guerra, anche altri 5 furono consegnati nel 1942 e gli altri 2 negli anni successivi.\nTecnica.\nL'obice \"M1\" adottava le stesse soluzioni sperimentate sul 24 cm Kanone 3, incluso il sistema a doppio rinculo: la canna rinculava normalmente sulla sua culla a manicotto, munita di un freno di sparo superiore; l'affustino, sul quale era incavalcata la culla, rinculava a sua volta sulle lisce laterali del sottoaffusto. Il cannone brandeggiava a 360\u00b0 sulla piattaforma di tiro.\nL'obice utilizzava un solo tipo di munizione, la granata perforante antibunker \"Betongranate\" da 575\u00a0kg con cappuccio balistico. La carica di lancio era costituita da una carica base in bossolo metallico e 4 cariche supplementari. La carica massima pesava in totale 234,2\u00a0kg e consentiva una gittata di 20\u00a0850 m.\nPer il trasporto il pezzo veniva scomposto in 6 carichi: culla, canna, affustino, affusto, sezione anteriore della piattaforma con il tamburo rotante e sezione posteriore. Ogni carico era trainato da un trattore d'artiglieria semicingolato Sd.Kfz. 9. Un settimo semicingolato trasportava la gru a portale necessaria per l'assemblaggio del cannone ed il generatore elettrico per alimentarla. L'assemblaggio richiedeva circa 2 ore."}
{"id": "4879890", "revid": "308552", "url": "https://it.wikipedia.org/wiki?curid=4879890", "title": "Proiettile di gomma", "text": "I proiettili di gomma sono proiettili fatti in gomma o ricoperti da gomma che possono essere sparati sia da armi da fuoco standard sia da pistole antisommossa dedicate. \nStoria.\nI proiettili di gomma antisommossa sono parte di una lunga linea di sviluppo dei proiettili non letali per il controllo delle rivolte che risale all'uso di brevi tratti di manici di scopa usati contro i rivoltosi in Singapore negli anni ottanta del 1800. La polizia di Hong Kong svilupp\u00f2 dei proiettili di legno, che per\u00f2 provocavano ferite. La gomma venne sviluppata in Gran Bretagna negli anni settanta del 1900 per sedare i rivoltosi durante il conflitto in Irlanda del Nord. Un basso livello di potenza propulsiva diede ai proiettili una velocit\u00e0 di circa 60 m/s e una portata massima di circa 100 metri. L'utilizzo previsto era quello di sparare al suolo per far rimbalzare il proiettile sulla gamba della vittima, provocando dolore ma non ferite. Tra il 1970 e il 1975, circa 55.000 proiettili di gomma sono stati sparati dall'esercito britannico in Irlanda del Nord. Spesso sono stati sparati contro persone da distanza ravvicinata, provocando la morte di tre persone e il ferimento di molte altre. Nel 1975 sono stati rimpiazzati dai proiettili di plastica. In Irlanda del Nord in oltre 35 anni (1970-2005), circa 125.000 proiettili di gomma e di plastica sono stati sparati - una media di 10 al giorno -, causando la morte di 17 persone. \nI proiettili di gomma (del tipo antisommossa) sono stati inventati dal Ministro della Difesa britannico per usarli nelle rivolte in Irlanda del Nord e durante il conflitto nordirlandese. Sono stati utilizzati per la prima volta in Irlanda del Nord nel 1970. I proiettili di gomma sono messi in commercio dalla polizia britannica al di fuori dell'Irlanda del Nord dal 2001, ma nel 2013 il Ministro della Difesa britannico, portando dei documenti declassificati dal 1977 ha rivelato che erano a conoscenza che i proiettili di gomma erano pi\u00f9 pericolosi di quanto pubblicizzato. I documenti contenevano anche una consulenza legale del Ministro della Difesa accordandosi con un minore che era stato accecato da un proiettile di gomma nel 1972, piuttosto che andare in tribunale ed esporre i problemi che causavano i proiettili, rendendo pi\u00f9 complicato difendere eventuali casi futuri sull'argomento. La stampa rivela che ulteriori test avrebbero rivelato seri problemi con i proiettili, dicendo che \"sono stati testati in un periodo pi\u00f9 breve rispetto a quello ideale\", che \"potrebbero essere letali\" e che \"avrebbero potuto causare ferite gravi\".\nI proiettili di gomma israeliani sono prodotti in due tipi differenti. Il pi\u00f9 vecchio, consiste in un proiettile di gomma standard, una sfera d'acciaio rivestita di gomma che pesa 14 grammi, e un nuovo tipo di proiettile con gomma migliorata, introdotto nel 1989, un cilindro di metallo rivestito di gomma dal peso di 15,4 grammi Questi proiettili sono sparati da uno speciale adattatore attaccato sulla canna del fucile, simili a quelli per il lanciagranate. Delle ferite letali provocate da questo tipo di proiettile, la maggior parte sono alla testa.\nProiettili di gomma pi\u00f9 piccolo sono usati in fucili a pompa. Una compagnia, per esempio, produce munizioni a pallettoni di gomma, contenenti pallini di gomma di diametro 15 8.3mm per cartuccia, e munizioni di gomma a bacchetta, contenenti dei semplici proiettili da 4.75 grammi.\nDescrizione ed utilizzo.\nSono destinati ad essere un'alternativa non letale (meno lesiva, sono stati dimostrati che anche colpi sotto i 10 Joule hanno recato morti, da distinguere anche la differenza concettuale fra \"offensivo\" e \"lesivo\") ai proiettili metallici, spesso associati nell'uso per operazioni antisommossa e per disperdere le proteste (e come tiro ridotto per allenamenti in ambiti \"domestici\"). I proiettili di gomma, sono solitamente utilizzati (nel campo civile) per fare pratica a corto raggio (ad esempio nei poligoni), generalmente usando delle armi da fuoco che richiedono il porto d'armi. Si differenziano dai paintball o del softair, ove i proiettili vengono sparati verso persone vive adeguatamente protette. Se utilizzati con un blocco d'inversione adeguato, i proiettili di gomma possono essere recuperati e riusati pi\u00f9 volte.\nI proiettili di gomma sono stati largamente rimpiazzati da altri fatti con un altro materiale perch\u00e9 la gomma tende a rimbalzare incontrollatamente (quindi non cede l'intera sua energia al target ma solo una parte). Come \"munizioni d'impatto cinetiche\" hanno il fine di causare dolore, ma non di ferire. Possono produrre contusioni, abrasioni o ematomi. Nonostante ci\u00f2, possono anche causare fratture, ferite agli organi interni, o portare alla morte. In uno studio su 90 pazienti feriti da proiettili di gomma, 2 muoiono, 17 soffrono permanentemente d'invalidit\u00e0 o deformit\u00e0 permanenti e 41 richiedono all'ospedale trattamenti dopo esser stati colpiti dai proiettili."}
{"id": "4879892", "revid": "212348", "url": "https://it.wikipedia.org/wiki?curid=4879892", "title": "QBO", "text": ""}
{"id": "4879895", "revid": "228587", "url": "https://it.wikipedia.org/wiki?curid=4879895", "title": "Keiji Inafune", "text": "\u00c8 stato a capo del settore di ricerca e sviluppo della Capcom dal 2005 al 2010, l'anno della fondazione della propria casa di sviluppo, la Comcept. \u00c8 famoso per aver co-creato la serie \"Mega Man\" ed averne prodotto altre, come \"Onimusha\", \"Dead Rising\" e \"Resident Evil\"."}
{"id": "4879900", "revid": "838137", "url": "https://it.wikipedia.org/wiki?curid=4879900", "title": "Hayley Spelman", "text": "Carriera.\nClub.\nLa carriera di Hayley Spelman inizia a livello scolastico, con la . In seguito entra a far parte della squadra della , con la quale prende parte alla NCAA Division I dal 2009 al 2012.\nTerminata la carriera universitaria, per la stagione 2013-14 firma il primo contratto professionistico con il , squadra della Superliqa azera; tuttavia nel mese di febbraio lascia il club e va a giocare il finale di stagione con il nella Serie A1 italiana. Resta nel medesimo campionato anche nella stagione seguente, vestendo la maglia della .\nPer il campionato 2015-16 viene ingaggiata dal , club della V-League sudcoreana.. Nell'estate 2016 si accasa al club kazako dell', per la sola AVC Club Championships 2016. In seguito gioca nelle Filippine con l' per la PSL Grand Prix Conference 2016; al termine degli impegni col club, si trasferisce in Indonesia, per disputare la Proliga 2017 con il .\nNella stagione 2017-18 si accasa in Francia, disputando la Ligue A con l', dove resta per due annate e con cui conquista la Supercoppa francese 2017. Poco dopo l'inizio del campionato 2019-20 viene ingaggiata dallo , nuovamente nella massima divisione sudcoreana, per sostituire l'infortunata Milagros Collar; nel campionato seguente si accasa invece nella 1. Bundesliga tedesca, dove difende i colori dello conquistando la Supercoppa tedesca e la Coppa di Germania.\nApproda in Turchia nella stagione 2021-22, ingaggiata dal , in Sultanlar Ligi.\nNazionale.\nFa parte della nazionale Under-20 statunitense, vincendo la medaglia d'oro al campionato nordamericano 2008 e partecipando al campionato mondiale un anno dopo."}
{"id": "4879901", "revid": "287204", "url": "https://it.wikipedia.org/wiki?curid=4879901", "title": "Pluteus salicinus", "text": "Pluteus salicinus (Pers.) P.Kumm. (1871) \u00e8 un fungo allucinogeno che cresce sul legno appartenente alla famiglia Pluteaceae, edibile se sbollentato.\nDistribuzione.\n\u00c8 diffuso in tutta Europa e negli Stati Uniti, e cresce soprattutto su ontano e salice. Cresce talvolta in gruppi nelle zone umide, sempre tra estate e autunno.\nDescrizione.\nIl cappello \u00e8 grigio, raramente tendente al verde, prima convesso e poi talvolta piano; non supera i 7 cm di diametro. La sporata \u00e8 rosa, le lamelle sono libere.\nCommestibilit\u00e0.\nPsicoattivo, edibile dopo sbollentatura."}
{"id": "4879905", "revid": "125869812", "url": "https://it.wikipedia.org/wiki?curid=4879905", "title": "Emanuele Maria Thun", "text": "Biografia.\nFiglio quintogenito del conte Johann Vigil Karl von Thun und Hohenstein e di sua moglie, la contessa Anna Maria Josepha Colonna von Fels (V\u00f6ls), Emanuele Maria Thun nacque a Trento il 28 marzo 1763.\nL'11 agosto 1800 venne eletto alla carica di principe vescovo di Trento.\nPoco dopo la sua elezione a vescovo, la pace di Lun\u00e9ville firmata il 9 febbraio 1801, pose fine alla fase delle guerre napoleoniche tra Francia e Sacro Romano Impero, fatto che per\u00f2 permise alla Francia di espandere i propri confini anche all'interno della Germania, sino al Reno. Questo trattato deliber\u00f2 inoltre la secolarizzazione dei principati ecclesiastici inclusi all'interno dell'Impero, tra cui appunto quello di Trento. La citt\u00e0 tridentina venne occupata militarmente dai francesi dal gennaio del 1802, fatto che costrinse il vescovo Thun a rifugiarsi alla corte di Vienna, per poi fare ritorno nella sua diocesi dal novembre di quell'anno quando venne rioccupata dalle truppe austriache, sebbene i francesi l'avessero abbandonata gi\u00e0 da alcuni mesi. Durante questi mesi il governo cittadino era per\u00f2 radicalmente mutato rispetto al passato ed il vescovo si trov\u00f2 ad amministrare una citt\u00e0 ormai completamente in bal\u00eca della volont\u00e0 dell'autorit\u00e0 dei cittadini e della Guardia Urbana da poco costituita.\nCogliendo per\u00f2 l'occasione di quanto stabilito a Lun\u00e9ville, l'Impero riusc\u00ec a non ricostituire il principato vescovile di Trento, lasciando al vescovo la direzione della diocesi, ma secolarizzandone tutti i beni statali che passarono all'Austria.\nIl 25 febbraio 1803 la dieta di Ratisbona decise ufficialmente di secolarizzare il principato vescovile di Trento, riconoscendo ufficialmente la sola diocesi che rimase affidata a Thun. Fu lui ad ordinare diacono e presbitero il vescovo Giovanni Nepomuceno de Tschiderer.\nGenealogia episcopale.\nLa genealogia episcopale \u00e8:"}
{"id": "4879906", "revid": "122792878", "url": "https://it.wikipedia.org/wiki?curid=4879906", "title": "A.C.d.C.", "text": "a.C.d.C. - Dall'Homo Sapiens a Napoleone \u00e8 un programma televisivo italiano di approfondimento storico, in onda sul canale tematico Rai Storia dal 3 marzo 2013.\nIl programma.\nLa trasmissione rappresenta un percorso ideale attraverso i secoli, dalla nascita dell'umanit\u00e0 al Congresso di Vienna. Vari cicli di documentari a carattere storico-scientifico (per la maggior parte prodotti in ambito internazionale) sono la timeline su cui si muove il professore Alessandro Barbero, che ad ogni puntata fornisce spunti e riflessioni sul tema affrontato. \nIl titolo del programma, ideato da Davide Savelli, gioca sul duplice significato dell'acronimo che viene correttamente letto come \"avanti Cristo - dopo Cristo\", ma pu\u00f2 essere anche interpretato come una chiara allusione al nome del famoso gruppo rock AC/DC, a sottolineare lo sguardo contemporaneo con il quale vengono raccontati gli eventi storici. Il brano usato come sigla delle prime puntate trasmesse del programma \u00e8 \"Back in Black\" del gruppo citato.\nPuntate.\nOgni puntata ha un'introduzione del professore Barbero, il quale presenta il documentario integrandolo o correggendolo. \"a.C.d.C.\" \u00e8 in onda da marzo 2013 e le prime puntate inedite venivano trasmesse la domenica alle 17.00, mentre da luglio 2013 sono passate alla prima serata del gioved\u00ec; c'\u00e8 al pi\u00f9 un solo episodio inedito a settimana, tuttavia sono numerose le repliche di quelli vecchi.\nEsterni.\nLa location che fa da sfondo nell'introduzione \u00e8 spesso in tema con il filmato proposto ed \u00e8 scelta, per la maggior parte, nella citt\u00e0 di Torino e dintorni.\nDalla puntata \"Leonardo. L'uomo che salv\u00f2 la scienza\" del 15 marzo 2018, la Biblioteca Antica dell'Archivio di Stato di Torino rimane la location fissa ed inoltre il professor Barbero risponde anche ad alcune domande inviate degli telespettatori:"}
{"id": "4879909", "revid": "1305772", "url": "https://it.wikipedia.org/wiki?curid=4879909", "title": "Baia Malaja Volokovaja", "text": "La baia Malaja Volokovaja (, \"guba Malaja Volokovaja\"; in finlandese: \"Maattivouno\") \u00e8 un'insenatura lungo la costa settentrionale russa, nell'oblast' di Murmansk, amministrata dal Pe\u010dengskij rajon. \u00c8 situata nella parte sud-occidentale del mare di Barents.\nGeografia.\nLa baia si apre verso nordovest, 33\u00a0km a est del confine norvegese, tra la terraferma a sud e la penisola Srednij (\u0421\u0440\u0435\u0434\u043d\u0438\u0439 \u043f\u043e\u043b\u0443\u043e\u0441\u0442\u0440\u043e\u0432) a nord. Quest'ultima la separa dalla baia Bol'\u0161aja Volokovaja (\u0433\u0443\u0431\u0430 \u0411\u043e\u043b\u044c\u0448\u0430\u044f \u0412\u043e\u043b\u043e\u043a\u043e\u0432\u0430\u044f) a nord, la baia Motka (\u0433\u0443\u0431\u0430 \u041c\u043e\u0442\u043a\u0430) a nordest e il golfo Kutovaja (\u0433\u0443\u0431\u0430 \u041a\u0443\u0442\u043e\u0432\u0430\u044f) a est. L'ingresso \u00e8 compreso tra capo Volokovyj (\u043c\u044b\u0441 \u0412\u043e\u043b\u043e\u043a\u043e\u0432\u044b\u0439) a nordest e capo Chirvasniemi (\u043c\u044b\u0441 \u0425\u0438\u0440\u0432\u0430\u0441\u043d\u0438\u0435\u043c\u0438) a sudovest. Ha una lunghezza di circa 8\u00a0km e una larghezza massima di quasi 4,2\u00a0km. La profondit\u00e0 massima \u00e8 di 140\u00a0m.\nVi sfociano alcuni brevi corsi d'acqua, tra i quali l'emissario del lago Perjajarvi (\u043e\u0437\u0435\u0440\u043e \u041f\u0435\u0440\u044f\u044f\u0440\u0432\u0438) e del lago Kernavakin\"jarvi (\u043e\u0437\u0435\u0440\u043e \u041a\u0435\u0440\u043d\u0430\u0432\u0430\u043a\u0438\u043d\u044a\u044f\u0440\u0432\u0438).Alcune piccole isole senza nome si trovano nella parte meridionale della baia, a sud del piccolo golfo Pitkjavuono (\u0437\u0430\u043b\u0438\u0432 \u041f\u0438\u0442\u043a\u044f\u0432\u0443\u043e\u043d\u043e).\nLe coste si sviluppano per circa 21\u00a0km, sono coperte da vegetazione tipica della tundra e sono ripide e rocciose, raggiungendo in alcuni punti altezze superiori ai 100\u00a0m.\nStoria.\nAttualmente non ci sono insediamenti lungo le coste della baia. Tra la fine del XIX secolo e l'inizio del XX secolo nella baia si trovava la piccola colonia di Malaja Motka, che al censimento del 1988 risult\u00f2 avere avuto 32 abitanti (15 finlandesi e 17 sami). Gli edifici persistettero fino agli anni '40, cio\u00e8 quando la regione apparteneva ancora alla Finlandia (1920-1944) e qui si trovava anche la caserma Ivari. Nel 1940-41, nella sua parte occidentale, si insediarono di stanza il 5\u00ba e 6\u00ba avamposto del 100\u00ba distaccamento di confine sovietico dell'NKVD. Durante la \"grande guerra patriottica\" le truppe sovietiche occuparono la penisola Srednij, mentre i tedeschi occuparono la costa meridionale della baia. La Flotta del Nord aveva un punto di sbarco lungo la parte occidentale della penisola. Il 29-31 marzo 1943 ci fu una battaglia tra i tedeschi e i ricognitori sovietici guidati dal capitano Junevi\u010d. In memoria delle azioni coraggiose dei soldati del 6\u00ba avamposto, nella zona furono eretti diversi obelischi.\nEtimologia.\nIl nome deriva dalla pratica del \"portage\", in russo \"volok\" (\u0432\u043e\u043b\u043e\u043a), che indica un luogo in cui \u00e8 necessario trasportare le imbarcazioni da un corso d'acqua ad un altro a causa di diversi ostacoli. In particolare, il \"portage\" in questione \u00e8 l'istmo della penisola Srednij, che separa la Malaja Volokovaja dalla baia Kutovaja, nel quale si trovano numerosi torrenti e piccoli laghi. Da un esperimento del 1973 si \u00e8 calcolato che in poco pi\u00f9 di 4 ore si possono percorrere i 5,5\u00a0km dell'istmo con un peschereccio di medie dimensioni."}
{"id": "4879911", "revid": "72811", "url": "https://it.wikipedia.org/wiki?curid=4879911", "title": "Ninja Gaiden Sigma 2 Plus", "text": ""}
{"id": "4879914", "revid": "287204", "url": "https://it.wikipedia.org/wiki?curid=4879914", "title": "Paolo Nulli", "text": "Biografia.\nNato a Iseo nel 1882, emigr\u00f2 giovanissimo prima a Como e poi in Svizzera.\nFu uno dei principali esponenti del Partito Socialista Italiano a Como; eletto Presidente del Consiglio Provinciale, nel 1922 sostitu\u00ec come sindaco di Como il compagno di partito Angelo Noseda, quando questi fu eletto alla Camera dei deputati del Regno d'Italia.\nNel 1923 fu per\u00f2 costretto a dimettersi dai fascisti e imprigionato temporaneamente. Fu nuovamente arrestato qualche anno dopo e mandato al confino alle Isole Lipari. Liberato, si trasfer\u00ec a Maslianico, dove aiut\u00f2 diversi perseguitati politici a scappare in Svizzera, finch\u00e9 non fugg\u00ec lui stesso.\nDopo la Liberazione, si candid\u00f2 nuovamente alle elezioni amministrative del 1946 a Como come capolista del PSI ma, dopo lunghe trattative post-elettorali tra i partiti, gli fu preferito come sindaco l'industriale Giuseppe Terragni della Democrazia Cristiana. Fu eletto comunque, in seguito, sindaco di Maslianico.\nMor\u00ec a Como nel 1950."}
{"id": "4879925", "revid": "729019", "url": "https://it.wikipedia.org/wiki?curid=4879925", "title": "Georges Pelletier-Doisy", "text": "Asso pluridecorato della prima guerra mondiale, fu protagonista di molti voli da primato nel periodo tra le due guerre. Durante il secondo conflitto mondiale fu comandante del Groupe de Transport 15.\nBiografia.\nNacque il 9 marzo 1892 ad Auch (Gers), figlio di Charles e di Jeanne de Kerkaosel. Il 23 maggio 1910 si arruol\u00f2 per un periodo di cinque anni nell'Arm\u00e9e de terre, assegnato al 3\u00ba Reggimento Dragoni di Nantes, dove si iscrisse come studente alla Facolt\u00e0 di diritto della locale Universit\u00e0. Il 14 ottobre 1912 pass\u00f2 in forza all'aviazione militare come allievo pilota, frequentando l'Ecole Nationale d'Aviation di Bron. Ottenne il brevetto n\u00ba 294 di pilota militare in data 19 giugno 1913. Il 1 luglio dello stesso anno fu assegnato come pilota all'Escadrille HF 19 di stanza a Bron, in cui prest\u00f2 servizio fino al 1 marzo 1915. Il 3 ottobre 1913 era stato promosso al grado di Mar\u00e9chal des Logis. Nel 1914, prima dello scoppio della prima guerra mondiale, prese parte al 1\u00ba giro aereo di Francia.\nLa prima guerra mondiale.\nDopo lo scoppio della prima guerra mondiale si distinse nel corso delle operazioni belliche, tanto da venire promosso Adjudant il 1 novembre 1914, e citato l'Ordine del giorno di Corpo d'Armata il giorno seguente. Il 22 novembre dello stesso anno fu insignito della M\u00e9daille militaire e citato all'Ordine del giorno dell'Esercito. Il 1 marzo 1915 venne trasferito all'Escadrille MS 12, dotata di velivoli Morane-Saulnier LA, rimanendovi fino al maggio del 1916. L'8 aprile fu insignito del titolo di Cavaliere della Legion d'onore, con nuova citazione all'Ordine del giorno dell'Esercito, cui ne segu\u00ec un'altra il 15 giugno, ed il 27 settembre venne promosso al grado di sottotenente a titolo temporaneo. Nel maggio 1916 divenne pilota presso l'Escadrille N 69 - SPA 69, dove prest\u00f2 servizio fino al 18 febbraio 1918, volando insieme al suo commilitone Jean Navarre. Il 15 giugno 1917 fu nuovamente citato all'Ordine del giorno dell'Esercito, e il 27 settembre ottenne la promozione definitiva a sottotenente. Dopo aver conseguito cinque vittorie nei combattimenti contro gli aerei tedeschi, viene ritirato dalla prima linea ed assegnato all'addestramento dei nuovi piloti, ed 15 marzo 1918 viene assegnato allo Stato maggiore del Groupe de Chasse 16 con la qualifica di aiutante tecnico.\nLa stagione dei voli da record.\nDopo la fine della guerra, il 2 aprile 1919 entr\u00f2 a far parte della missione dell'aviazione militare francese a Costantinopoli, e nel corso di quello stesso anno realizz\u00f2 un raid aereo da Costantinopoli a Parigi. Al ritorno in Francia, nel maggio 1920, chiese ed ottenne un periodo di aspettativa di tre anni, tornando alla vita civile. In quel tempo effettu\u00f2 un vol\u00f2 senza scalo da Parigi a Vienna in 10 ore, e nel 1921 da Parigi a Bucarest in 19 ore. Nel gennaio 1922 rientr\u00f2 nell'esercito, assegnato al Gruppo aereo della Tunisia. In quell'anno realizz\u00f2 un volo da Tolosa a Parigi in tre ore, e poi il 6 luglio uno da Tunisi a Parigi, senza scalo, di 1.700\u00a0km, di cui 800 volando a bassa quota sul mare, coperti in 12 ore e 15 minuti. Questo successo lo spinse ad effettuare subito un volo Parigi-Tolosa-Casablanca-Tunisi di 1.780\u00a0km che gli frutto una enorme notoriet\u00e0. Per i suoi meriti il 30 dicembre 1923 fu nominato Ufficiale della Legion d'onore.\nAll'et\u00e0 di 32 anni, e con un solido passato di esperto pilota fu incaricato di effettuare un volo da Villacoublay ad Hanoi (Vietnam) in undici tappe: Monaco di Baviera, Budapest, Costantinopoli, Aleppo, Bagdad, Karachi, Agra, Calcutta, Rangoon, Bangkok e Hanoi. Se fosse stato possibile, per il prestigio della Francia, avrebbe dovuto raggiungere anche la Cina e il Giappone, facendo meglio degli americani e degli inglesi che a quel tempo erano impegnati in una corsa alla conquista dei record aeronautici. L'aviazione francese non intendeva essere messa in secondo piano, e considerando di interesse nazionale un collegamento aereo tra il territorio metropolitano e l'Indocina il Dipartimento del Ministero della guerra convalid\u00f2 la realizzazione del progetto.\nCon a bordo il meccanico, l'Adjutant Lucien Pierre Alfred Besin, egli decoll\u00f2 da Villacoublay alle 6:45 del 24 aprile 1924. Sul Breguet 19A2 battezzato \"Jacqueline\" dal nome della figlia dell'aviatore che aveva un paio di mesi, si trovava anche un'elica di scorta, e parti di ricambio comprendenti pompe di carburante, magneti, e pneumatici. Dopo aver raggiunto Hanoi l'equipaggio decise di proseguire alla volta della capitale giapponese, ma purtroppo in un atterraggio forzato causato da un guasto al propulsore, effettuato su un campo da golf a Shanghai, Cina, il 20 maggio, l'aereo and\u00f2 distrutto. Fino a quel momento i due aviatori avevano coperto 10.580 miglia (17.037\u00a0km) in 26 giorni.\nIl colonnello Etienne Tsou comandante dell'aviazione cinese a Shanghai offr\u00ec ai due aviatori francesi l'uso di un velivolo Breguet XIV, dotato di motore Renault da 300 CV, appartenente alla locale forza aerea. A suo giudizio il Breguet XIV che gli era stato offerto era un aereo obsoleto, che a fatica poteva concludere l'ultima parte del viaggio (6.850\u00a0km in 8 tappe) per raggiungere Tokyo, ma conosceva bene il modello, avendolo usato durante il raid Parigi-Tunisi e in varie missioni nell'Africa Centrale. Decollato da Shanghai fece tappa a Peitaho, Hong Kong, Hejio, Hiroshima, Yokohama, Kyoto, raggiungendo infine Tokyo. A mezzogiorno del 9 giugno l'aereo atterr\u00f2 sul campo d'aviazione di Tokorosawa, nelle vicinanze della capitale, dove fu accolto da una grande folla che comprendeva Paul Claudel, Ambasciatore di Francia in Giappone, e il barone Kiyotake Shigeno, un pilota giapponese che aveva partecipato alla prima guerra mondiale nelle file dell'Escadrille \"Cicognes\".\nPromosso capitano nell'ottobre di quell'anno fu messo a disposizione del Segretariato di stato all'aeronautica, ma ci\u00f2 non gli imped\u00ec di effettuare nuovi voli da record. Nel gennaio 1925 realizz\u00f2, con il generale de Go\u00ffs de M\u00e9zeyrac, una doppia trasvolata del Sahara a bordo di un Bleriot 115.\nTra l'8 e il 13 ottobre 1925 prese parte ai Sixth Pulitzer Air Races sulla base di Mitchell Field, Long Island (New York). Nel giugno 1926 part\u00ec per un volo Parigi-Pechino a bordo di un Breguet 19, e nello stesso anno, tra il 24 e il 25 agosto, effettu\u00f2 un raid Parigi-Roma-Tunisi-Casablanca-Madrid-Parigi coprendo 3.700\u00a0miglia in 40 ore. A partire dal 1928 effettu\u00f2 missioni belliche contro i ribelli in Marocco, assegnato come comandante al 3\u00ba Gruppo del 37\u00ba Reggimento d'aviazione, rimanendo successivamente in loco come comandante di battaglione a partire dal 25 marzo 1930. Nel 1931 torn\u00f2 nuovamente in Francia per partecipare al Circuito delle Capitali, organizzato dal generale Go\u00ffs de M\u00e9zeyrac, caratterizzato dall'avere come piloti dei velivoli i maggiori assi dell'aviazione francese.\nTra il novembre 1933 e il gennaio 1934 prese parte alla \"Croisi\u00e8re Noire'\", un raid transafricano guidato dal generale Joseph Vuillemin. L'8 novembre trenta Potez 25TOE decollarono da Istres dirigendosi verso l'Africa Occidentale Francese e poi verso l'Africa Equatoriale Francese. Il raid in formazione comprendeva tappe a Rabat, Adrar, Gao, Bamako, Dakar, Kayes, Ouagadougou, Fort-Lamy, Bangui, Zinder, Niamey, Bidon V, El-Gol\u00e9a, Tunisi, Algeri e Mekn\u00e8s. Il 24 dicembre 28 velivoli atterrarono a Istres, raggiungendo l'aeroporto di Le Bourget il 15 gennaio.\nL'11 settembre 1934 fu nominato comandante dell'aeronautica dell'Africa Occidentale, e durante lo svolgimento di tale incarico effettu\u00f2 tre nuovi, importanti, raid: fu il primo aviatore che raggiunse Taoudeni (nel Sahara), esplor\u00f2 i confini del Niger alla ricerca di un comandante nigeriano disperso nel T\u00e9v\u00e9re, e vol\u00f2 in andata e ritorno dalla Mauritania al Marocco. Inoltre esegu\u00ec missioni operative di ricognizione e collegamento nelle zone desertiche.\nNel 1936 fu promosso al grado di Tenente Colonnello, assumendo il comando della 25\u00aa Escadre di Tunisi, e ritorn\u00f2 in Africa Occidentale nel 1938 venendo promosso Colonnello il 15 giugno 1939.\nLa seconda guerra mondiale.\nMantenne l'incarico di comandante dell'aviazione dell'Africa Occidentale fino al 6 maggio 1941, in piena seconda guerra mondiale, quando assunse il comando del Groupe de Transport n\u00ba 15 basato a Istres.\nA partire dal 24 maggio l'unit\u00e0 inizi\u00f2 le operazioni per il trasporto di truppe e rifornimenti verso l'esercito francese del Levante impegnato nelle operazioni belliche contro le forze anglo-australiane e quelle della Francia Libera. Il reparto operava con velivoli Potez 650, Farman F.223, Amiot 143 e Potez 540, e sub\u00ec numerose perdite nel corso dei voli di trasferimento.\nIl 1 ottobre 1941 il GT 1/III si trasfer\u00ec sull'aeroporto di Oudja, seguito il 18 gennaio 1942 dal GT I/15, dotato di 20 velivoli Potez 29, che si port\u00f2 sulla base di Rabat-Sal\u00e9 in Marocco.\nL'8 novembre dello stesso anno il Groupe de Transport n\u00ba 15 fu sorpreso e decimato sulle proprie basi dall'attacco portato dai caccia Grumman F4F Wildcat dell'US Navy e dai Grumman Martlet della Fleet Air Arm durante la fasi dello sbarco alleato in Africa settentrionale. Il 1\u00ba maggio 1945 fu elevato al rango di Generale di brigata aerea. Si spense a Marrakech (Marocco) il 15 maggio 1953, e dal 29 marzo 1958 la salma riposa presso il cimitero di Auch.\nGeorges Pelletier-Doisy faceva parte dell'associazione Vieilles Tiges formata dai piloti che avevano ottenuto il brevetto prima del 2 agosto 1914. Alla sua memoria fu intitolata la piazza d'armi della Scuola ufficiali di Salon-de-Provence."}
{"id": "4879940", "revid": "287204", "url": "https://it.wikipedia.org/wiki?curid=4879940", "title": "Johann Hulsman", "text": "Biografia.\nCompletata la sua istruzione ad Anversa e altrove nei Paesi Bassi, fu attivo principalmente nella sua citt\u00e0 natale dal 1632 al 1646, rappresentando soprattutto soggetti di genere, storici e religiosi e acquisendo una buona reputazione.\nA partire dal 1620 furono commissionate, per varie chiese di Colonia, nuove pale d'altare dedicate a Maria. Hulsman ebbe cos\u00ec modo di realizzarne alcune: una piccola assunzione della Vergine per Sant'Agata, la chiesa delle Benedettine, una per St Aposteln, in cui il benefattore, Johann Adolf Wolff von Metternich, era ritratto inginocchiato in preghiera assieme alla famiglia (1643) e un'altra pala con la Vergine e il Bambino in trono circondati dai santi, eseguita per la chiesa parrocchiale di San Cristoforo (1646). Collabor\u00f2, inoltre, con Johann Toussyn alla realizzazione di un'altra pala d'altare, sempre a Colonia, dipingendo le figure (Basilica di San Gereone; 1635 circa).\nLe sue opere presentano reminiscenze di Frans e Dirck Hals e J\u00fcrgen Ovens, mentre le pale d'altare sono confrontabili con quelle del Rubens e del Lanfranco.\nSi form\u00f2 alla sua scuola Johann Franz Ermels."}
{"id": "4879941", "revid": "330270", "url": "https://it.wikipedia.org/wiki?curid=4879941", "title": "Marcella Bella - I Grandi Successi Originali (2005)", "text": ""}
{"id": "4879944", "revid": "712828", "url": "https://it.wikipedia.org/wiki?curid=4879944", "title": "\u00c4s N\u00f6dt", "text": ""}
{"id": "4879946", "revid": "1602064", "url": "https://it.wikipedia.org/wiki?curid=4879946", "title": "Il mio Sanremo", "text": "Il mio Sanremo \u00e8 un album del cantante Al Bano pubblicato nel 2006. Contiene le nuove registrazioni di tutte le canzoni con cui Al Bano ha partecipato al Festival di Sanremo fino al 1999. Il primo e gli ultimi 3 brani sono dei bonus tracks, tra i quali anche \"Sei la mia luce\" candidata a Sanremo 2006 ma scartata alle selezioni."}
{"id": "4879950", "revid": "125875538", "url": "https://it.wikipedia.org/wiki?curid=4879950", "title": "Fiori (Rio)", "text": "Fiori \u00e8 un album del 2013 del gruppo musicale Rio."}
{"id": "4879951", "revid": "1409041", "url": "https://it.wikipedia.org/wiki?curid=4879951", "title": "Logaritmo iterato", "text": "In informatica, il logaritmo iterato di \"n\", scritto log*\u00a0\"n\" (solitamente letto \"log asterisco\"), \u00e8 il numero di volte che la funzione logaritmo deve essere applicata iterativamente prima che il risultato sia minore o uguale a 1. La pi\u00f9 semplice definizione formale \u00e8 il risultato di questa funzione ricorsiva:\nSui numeri reali positivi, il superlogaritmo continuo (tetrazione inversa) \u00e8 essenzialmente equivalente:\nma sui numeri reali negativi, log-asterisco \u00e8 0, mentre formula_3 per \"x\" positivi, cos\u00ec le due funzioni differiscono per gli argomenti negativi.\nIn informatica, lg-* si usa spesso per indicare il logaritmo binario iterato, che itera invece il logaritmo binario. Il logaritmo iterato accetta qualsiasi numero reale positivo e produce un intero. Graficamente, pu\u00f2 essere inteso come il numero di \"zig-zag\" richiesti nella Figura 1 per raggiungere l'intervallo [0, 1] sull'asse delle \"x\".\nMatematicamente, il logaritmo iterato \u00e8 ben definito non solo per la base 2 e la base \"e\", ma per qualsiasi base maggiore di formula_4.\nAnalisi degli algoritmi.\nIl logaritmo iterato \u00e8 utile nell'analisi degli algoritmi e nella complessit\u00e0 computazionale, apparendo nei limiti della complessit\u00e0 temporale e spaziale di alcuni algoritmi come:\nIl logaritmo iterato cresce a una velocit\u00e0 estremamente lenta, molto pi\u00f9 lenta del logaritmo stesso. Per tutti i valori di \"n\" rilevanti per il conteggio dei tempi di esecuzione di algoritmi implementati in pratica (cio\u00e8, \"n\"\u00a0\u2264\u00a0265536, che \u00e8 di gran lunga maggiore degli atomi dell'universo conosciuto), il logaritmo iterato con base 2 ha un valore non superiore a 5.\nLe basi superiori danno logaritmi iterati minori. In effetti, la sola funzione comunemente usata nella teoria della complessit\u00e0 che cresce pi\u00f9 lentamente \u00e8 la funzione inversa di Ackermann.\nAltre applicazioni.\nIl logaritmo iterato \u00e8 strettamente legato alla funzione logaritmica generalizzata usata nell'aritmetica con indici di livello simmetrico. \u00c8 anche proporzionale alla persistenza additiva di un numero, il numero di volte in cui si deve sostituire il numero con la somma delle sue cifre prima di raggiungere la sua radice numerica.\nSanthanam mostra che DTIME e NTIME sono distinti fino a formula_5"}
{"id": "4879954", "revid": "585241", "url": "https://it.wikipedia.org/wiki?curid=4879954", "title": "Bernasconi (La Pampa)", "text": ""}
{"id": "4879995", "revid": "110157", "url": "https://it.wikipedia.org/wiki?curid=4879995", "title": "Parco etnobotanico di Omora", "text": "Il parco etnobotanico di Omora (\"Parque Etnobot\u00e1nico Omora\") \u00e8 un'area naturale protetta del Cile situata a 4\u00a0km ad ovest di Puerto Williams sull'Isola di Navarino all'estremo sud della Regione di Magellano e dell'Antartide Cilena. \u00c8 centro di ricerca, educazione e conservazione della riserva della biosfera di Capo Horn.\nIl parco protegge una grande variet\u00e0 di flora endemica della ecoregione subantartica di Magellano. \u00c8 aperto al pubblico, all'educazione sia formale che informale. All'interno dei suoi confini si trovano foreste decidue (\"Nothofagus antarctica\" e \"Nothofagus pumilio\") e foreste di latifoglie sempreverdi (\"Nothofagus betuloides\"), cos\u00ec come paludi ed ecosistemi andini. Sono presenti diversi muschi, licheni ed epatiche che vanno a formare ci\u00f2 che gli scienziati del parco di Omora chiamano \u201cforeste in miniatura di Capo Horn\u201d.\nIl fondatore e direttore Ricardo Rozzi ha inaugurato al parco di Omora la pratica della \u201cfilosofia ambientale in campo\u201d. Dalla sua creazione nell'anno 2000, il parco di Omora, i suoi partner e i suoi colleghi hanno avviato una iniziativa di conservazione transdisciplinare bioculturale che ha portato alla creazione della riserva della biosfera di Capo Horn. Attualmente lo sostengono un consorzio di istituzioni comprendenti la Fundaci\u00f3n Omora, l'Instituto de Ecolog\u00eda y de Biodiversidad (IEB-Chile) e la Universidad de Magallanes in Cile, in collaborazione con l'Universit\u00e0 del Nord Texas e il Center for Environmental Philosophy negli Stati Uniti. Inoltre, \u00e8 gemellato dal 2006 con il Parco nazionale delle Dolomiti Bellunesi.\nUn esempio del modo in cui il parco di Omora cerca di coniugare la teoria e la pratica si pu\u00f2 trovare nella iniziativa \"ecoturismo con la lente d'ingrandimento\".\nNel 2008 il parco di Omora ha ricevuto il premio \u201cScience and Practice of Ecology and Society Award\u201d della Fondazione per la sintesi scientifica.\nVideos"}
{"id": "4880006", "revid": "767487", "url": "https://it.wikipedia.org/wiki?curid=4880006", "title": "Fitzhugh's Ride", "text": "Fitzhugh's Ride \u00e8 un cortometraggio muto del 1914 diretto da Edgar Jones.\nProduzione.\nIl film fu prodotto dalla Lubin Manufacturing Company.\nDistribuzione.\nDistribuito dalla General Film Company, il film - un cortometraggio di due bobine - venne distribuito nelle sale USA il 12 febbraio 1914."}
{"id": "4880013", "revid": "167900", "url": "https://it.wikipedia.org/wiki?curid=4880013", "title": "Log*", "text": ""}
{"id": "4880017", "revid": "767487", "url": "https://it.wikipedia.org/wiki?curid=4880017", "title": "The Education of Aunt Georgiana", "text": "The Education of Aunt Georgiana \u00e8 un cortometraggio muto del 1913 diretto da Maurice Costello e da Robert Gaillard (con il nome Robert Gaillord). Nel cast del film, oltre ai due registi che ne sono anche interpreti, recitano Mary Charleson, Brinsley Shaw e Kate Price nel ruolo del titolo.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 31 dicembre 1913."}
{"id": "4880035", "revid": "256896", "url": "https://it.wikipedia.org/wiki?curid=4880035", "title": "Parco Etnobotanico di Omora", "text": ""}
{"id": "4880045", "revid": "767487", "url": "https://it.wikipedia.org/wiki?curid=4880045", "title": "Bob Dykstra", "text": "Carriera.\nHa giocato a livello professionistico in National Basketball League con i Detroit Gems, e successivamente con gli Sheboygan Red Skins."}
{"id": "4880048", "revid": "767487", "url": "https://it.wikipedia.org/wiki?curid=4880048", "title": "The Golden Pathway", "text": "The Golden Pathway \u00e8 un cortometraggio muto del 1913 diretto da Maurice Costello e da Robert Gaillard (con il nome Robert Gaillord).\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in due bobine - usc\u00ec nelle sale cinematografiche statunitensi il 29 novembre 1913. Nel 1917, ne venne fatta una riedizione che fu distribuita dalla Favorite Films il 3 dicembre."}
{"id": "4880049", "revid": "767487", "url": "https://it.wikipedia.org/wiki?curid=4880049", "title": "The Sale of a Heart", "text": "The Sale of a Heart \u00e8 un cortometraggio muto del 1913 diretto da Maurice Costello e da Robert Gaillord (Robert Gaillard).\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 20 novembre 1913."}
{"id": "4880050", "revid": "767487", "url": "https://it.wikipedia.org/wiki?curid=4880050", "title": "The Warmakers", "text": "The Warmakers (o \"The War Makers\") \u00e8 un cortometraggio muto del 1913 diretto da Maurice Costello e da Robert Gaillard.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in due bobine - usc\u00ec nelle sale cinematografiche statunitensi il 1\u00ba novembre 1913."}
{"id": "4880051", "revid": "54354", "url": "https://it.wikipedia.org/wiki?curid=4880051", "title": "Elemento strutturale", "text": ""}
{"id": "4880060", "revid": "2121138", "url": "https://it.wikipedia.org/wiki?curid=4880060", "title": "Li Ning Company", "text": "La Li Ning Company Limited \u00e8 un'azienda produttrice di abbigliamento e accessori sportivi. \u00c8 stata fondata nel 1990 da Li Ning, un ex ginnasta cinese.\nStoria.\nNel gennaio 2010 l'azienda ha aperto la sua prima filiale negli Stati Uniti a Portland.\nL'azienda \u00e8 sponsor dei giocatori NBA, C.J. McCollum, Evan Turner e Dwyane Wade."}
{"id": "4880061", "revid": "6923", "url": "https://it.wikipedia.org/wiki?curid=4880061", "title": "Sant'Alessandro (Monza)", "text": "Sant'Alessandro \u00e8 un quartiere di Monza posto a sud del centro abitato, ai confini con Sesto San Giovanni, di cui faceva parte fino agli anni 20, anche se parte dell\u2019antico territorio comunale ricade ancora oggi nel municipio sestese.\nConsiste nella parte di territorio monzese compreso tra l'autostrada Milano-Venezia e la Tangenziale Nord.\nStoria.\nAntico villaggio milanese compreso nella Corte di Monza, alla proclamazione del Regno d'Italia nel 1805 Sant'Alessandro risultava avere 260 residenti. In et\u00e0 napoleonica il comune venne soppresso e aggregato dapprima al limitrofo comune di Sesto San Giovanni nel 1809 e quindi a quello di Monza nel 1811, ma recuper\u00f2 poi l'autonomia con l'istituzione del Regno Lombardo-Veneto. Fu tuttavia lo stesso governo di Vienna ad accorgersi col tempo della razionalit\u00e0 dell'operato francese, anche tenendo conto dello sviluppo edilizio che stava portando alla fusione fisica coi due abitati vicini, di cui Sant'Alessandro diveniva l'anello di congiunzione: fu cos\u00ec che col dispaccio governativo del 17 gennaio 1841 gli Asburgo tornarono sui loro passi e deliberarono l'annessione di Sant'Alessandro a Sesto San Giovanni.\nIl destino amministrativo di Sant'Alessandro fu per\u00f2 infine determinato da una grande opera infrastrutturale: l'autostrada Milano-Bergamo che, quando venne costruita a fine anni venti, si pose come un muro fisico fra l'abitato e Sesto: fu cos\u00ec che il governo fascista rettific\u00f2 i confini comunali, usando proprio l'asse stradale come nuova linea di demarcazione, e assegnando cos\u00ec gran parte dell'antica Sant'Alessandro a Monza. Anche a fine XX secolo Sant'Alessandro fu coinvolta da un nuovo grande sviluppo viabilistico, dato che sotto di essa fu creato il passaggio della tangenziale Nord di Milano.\nSport.\nNel quartiere sono presenti i campi da gioco delle societ\u00e0 sportive A.S.D. San Rocco (Calcio, colori sociali arancio e verde) e Aso San Rocco (Volley e Basket, colori sociali blu e bianco).\nEntrambe le compagini rappresentano i rioni di San Rocco, Sant'Alessandro e Casignolo.\nIstruzione.\nQui hanno sede la Scuola Materna ed Elementare \"Sant'Alessandro\", la Scuola Elementare \"Omero\" e la Scuola Media Inferiore \"Sandro Pertini\".\nDal 2000 i tre plessi scolastici fanno parte dell'Istituto Comprensivo Koin\u00e8 unitamente alla Scuola Elementare \"Zara\" situata a San Rocco. \nInfrastrutture e trasporti.\nIl quartiere \u00e8 servito dalla linea di autobus z201 della societ\u00e0 NET (NordEst Trasporti), che qui vi fa anche capolinea, e collega la periferia sud della citt\u00e0 con il centro (stazione FS) per terminare il suo tragitto nel quartiere Sant'Albino (periferia sud-est). \n\u00c8 inoltre prevista l'inaugurazione della fermata Monza Bettola, futuro capolinea della Linea 1 della Metropolitana di Milano, situata a poche centinaia di metri dal cuore del rione, precisamente nel suo lembo pi\u00f9 occidentale. "}
{"id": "4880066", "revid": "256896", "url": "https://it.wikipedia.org/wiki?curid=4880066", "title": "Organizzazioni terroristiche secondo l'Unione Europea", "text": ""}
{"id": "4880068", "revid": "767487", "url": "https://it.wikipedia.org/wiki?curid=4880068", "title": "The Weaker Brother (film 1914)", "text": "The Weaker Brother \u00e8 un cortometraggio muto del 1914 interpretato e diretto da Edgar Jones.\nProduzione.\nIl film fu prodotto dalla Lubin Manufacturing Company.\nDistribuzione.\nDistribuito dalla General Film Company, il film - un cortometraggio di due bobine - venne distribuito nelle sale USA il 18 marzo 1914."}
{"id": "4880070", "revid": "256896", "url": "https://it.wikipedia.org/wiki?curid=4880070", "title": "Federazione scacchistica italiana", "text": ""}
{"id": "4880074", "revid": "729019", "url": "https://it.wikipedia.org/wiki?curid=4880074", "title": "Stazione di Higashi-Hann\u014d", "text": "La \u00e8 una stazione ferroviaria di interscambio della citt\u00e0 di Hann\u014d, situata nella prefettura di Saitama, in Giappone. La stazione \u00e8 servita dalla linea Seibu Ikebukuro delle Ferrovie Seibu e dalla linea Hachik\u014d della JR East.\nStruttura.\nLa stazione \u00e8 divisa in due aree, una per la JR East e una per le Ferrovie Seibu. La prima possiede un marciapiede a isola con due binari passanti in superficie, e la seconda un unico marciapiede laterale con un solo binario usato in entrambe le direzioni. Le due aree sono dotate ciascuna di un'area tornelli separata e indipendente."}
{"id": "4880077", "revid": "256896", "url": "https://it.wikipedia.org/wiki?curid=4880077", "title": "Associazione Problemistica Italiana", "text": ""}
{"id": "4880084", "revid": "339392", "url": "https://it.wikipedia.org/wiki?curid=4880084", "title": "Impregilo", "text": ""}
{"id": "4880095", "revid": "106456", "url": "https://it.wikipedia.org/wiki?curid=4880095", "title": "San Sofronio di Gerusalemme", "text": ""}
{"id": "4880101", "revid": "1086846", "url": "https://it.wikipedia.org/wiki?curid=4880101", "title": "Associazione Calcio Perugia 1982-1983", "text": "Questa voce raccoglie le informazioni riguardanti l'Associazione Calcio Perugia nelle competizioni ufficiali della stagione 1982-1983.\nStagione.\nCambio della guardia sulla panchina del Grifo con Agroppi che subentra a Giagnoni. \nMa la nuova conduzione tecnica non sortir\u00e0 gli effetti sperati: la squadra non riuscir\u00e0 a ripetere il brillante campionato precedente e chiuder\u00e0 la stagione con un anonimo undicesimo posto.\nUnica magra consolazione la buona vena realizzativa di Pagliari che andr\u00e0 in rete 10 volte."}
{"id": "4880107", "revid": "6923", "url": "https://it.wikipedia.org/wiki?curid=4880107", "title": "Societ\u00e0 Sportiva Sambenedettese 1982-1983", "text": "Questa pagina raccoglie le informazioni riguardanti la Societ\u00e0 Sportiva Sambenedettese nelle competizioni ufficiali della stagione 1982-1983."}
{"id": "4880112", "revid": "198277", "url": "https://it.wikipedia.org/wiki?curid=4880112", "title": "Varese Calcio 1982-1983", "text": "Questa voce raccoglie le informazioni riguardanti il Varese Calcio nelle competizioni ufficiali della stagione 1982-1983.\nMaglie e sponsor.\nLa prima maglia \u00e8 rossa con pinstripes verticali bianche sul torso e tre fasce bianche parallele su maniche e spalle, pantaloncini bianchi con tre fasce rosse sui lati, calzettoni rossi con risvolti bianchi, numerazione e scritte bianche. La seconda divisa presenta il medesimo motivo, ma a colori invertiti.\nLo sponsor tecnico \u00e8 Adidas, mentre lo sponsor principale \u00e8 Hoonved, azienda basata a Venegono Superiore e specializzata nella produzione di lavastoviglie ad uso professionale."}
{"id": "4880121", "revid": "2091899", "url": "https://it.wikipedia.org/wiki?curid=4880121", "title": "Facolt\u00e0 di Ingegneria aerospaziale", "text": "La facolt\u00e0 di Ingegneria aerospaziale dell'Universit\u00e0 tecnica di Delft, conosciuta anche come \"TU Delft\", situata nella citt\u00e0 di Delft nei Paesi Bassi, nasce dalla fusione di due discipline tra loro correlate: l'Ingegneria aeronautica e quella astronautica. La prima si occupa dei mezzi aerei, mentre la seconda dei mezzi spaziali. Nell'ambito della facolt\u00e0 questi due campi vengono trattati sia direttamente che nelle loro ramificazioni, come ad esempio l'energia eolica.\nDescrizione.\nLa facolt\u00e0 \u00e8 una delle pi\u00f9 grandi delle otto presenti al TU Delft e una delle pi\u00f9 grandi dedicata esclusivamente all'ingegneria aerospaziale nel nord Europa. \u00c8 inoltre l'unico istituto dei Paesi Bassi che svolge attivit\u00e0 di ricerca ed istruzione in questo campo.\nNel corso degli anni la facolt\u00e0 ha ingrandito le proprie strutture e laboratori per rispondere alle crescenti richieste dell'industria aerospaziale. Oggi la facolt\u00e0 ha circa 2300 studenti nei corsi triennali di base (BSc) e nei master (MSc), 237 membri dello staff accademico e 181 studenti PhD.\nCirca il 34% della popolazione studentesca viene da nazioni al di fuori dei Paesi Bassi.\nIl TU Delft appare al 15\u00ba posto nella classifica 2013 \"Engineering and Technology\" del QS World University Rankings. Nel 2012 il TU Delft ha raggiunto il 33\u00ba posto nella categoria \"Mechanical and Manufacturing Engineering\" dei QS World University Rankings. Nel 2013 la categoria \u00e8 cambiata in \"Mechanical, Aeronautical &amp; Manufacturing Engineering\" e il TU Delft \u00e8 salito fino alla 18\u00aa posizione a livello mondiale (sesta in ambito europeo).\nRicerca.\nGli ambiti attuali della ricerca includono la novel aerospace materials, Particle Image Velocimetry, il satellite CubeSat e numerosi altri. Attualmente dieci posizioni di ricerca sono raggruppate nei quattro principali dipartimenti:\nStrutture.\nNell'ambito dell'insegnamento e della ricerca vengono usati estensivamente i laboratori, che includono gallerie del vento subsoniche, supersoniche e ipersoniche, un sofisticato simulatore di navigazione e alcune aree di test dei materiali. Queste strutture permettono di fare esperimenti sull'interazione uomo-macchina, sui controlli di volo, su strutture e materiali, aerodinamica, simulazione, moto e navigazione. La facolt\u00e0 possiede un jet Cessna Citation che usa come laboratorio volante sia per fare ricerca che per l'insegnamento, grazie alla sua struttura interna modulare che pu\u00f2 essere modificata rapidamente.\nIl simulatore di volo SIMONA \u00e8 una delle risorse pi\u00f9 preziose della facolt\u00e0, pu\u00f2 essere programmato per simulare ogni aereo conosciuto oppure per testare le caratteristiche di volo di un nuovo design. La struttura \u00e8 particolarmente leggera e sospesa su attuatori idraulici che garantiscono un movimento estremamente realistico. Attualmente il simulatore viene usato per ricerca e nell'ambito di alcune tesi di master (MSc).\nCooperazione nazionale ed internazionale.\nLa facolt\u00e0 gioca un ruolo significativo nelle organizzazioni nazionali dei Paesi Bassi, come il National Aerospace Laboratory, l'agenzia Netherlands Agency for Aerospace Programmes e la Netherlands Organisation for Applied Scientific Research. \nLe collaborazioni con numerose industrie internazionali e multinazionali attraverso gruppi di ricerca dentro e fuori dai Paesi Bassi garantiscono alla facolt\u00e0 di rimanere aggiornata con gli ultimi sviluppi dell'industria aerospaziale.\nLa facolt\u00e0 fa parte di PEGASUS, la rete europea delle universit\u00e0 aerospaziali pi\u00f9 prestigiose. Partecipa inoltre ai programmi di scambio per studenti e insegnanti attraverso SOCRATES, ERASMUS e accordi con numerose altre universit\u00e0 affiliate.\nLa facolt\u00e0 \u00e8 anche parte della IDEA League (partnership tra quattro universit\u00e0 tecniche europee: Politecnico di Milano, TU Delft, ETH di Zurigo, RWTH Aachen, Chalmers).\nSSVOBB.\nLa SSVOBB, acronimo di Stichting Studenten Vliegtuigontwikkeling, -bouw en -beheer (in italiano Fondazione degli studenti per lo sviluppo, la costruzione e la gestione di mezzi aerei) \u00e8 una fondazione senza scopo di lucro costituita dagli studenti della facolt\u00e0. La fondazione si occupa della costruzione e mantenimento di aerei dal valore sia storico che scientifico."}
{"id": "4880124", "revid": "1005847", "url": "https://it.wikipedia.org/wiki?curid=4880124", "title": "Baia Me\u010digmenskaja", "text": "La baia Me\u010digmenskaja (in russo \u041c\u0435\u0447\u0438\u0433\u043c\u0435\u043d\u0441\u043a\u0430\u044f \u0433\u0443\u0431\u0430) \u00e8 un'ampia insenatura della penisola dei \u010cuk\u010di, in Russia. Si affaccia sul mare di Bering e appartiene al \u010cukotskij rajon, nel Circondario autonomo della \u010cukotka (Circondario federale dell'Estremo Oriente). Il nome viene dal termine in\nlingua ciukcia \"\u043c\u044d\u0447\u0438\u0432\u043c\u044d\u043d\" (\"non raggiungibile\"). La baia \u00e8 stata scoperta e mappata nell'estate del 1744 durante una spedizione guidata da Dmitrij Ivanovi\u010d Pavluckij (\u0414\u043c\u0438\u0442\u0440\u0438\u0439 \u0418\u0432\u0430\u043d\u043e\u0432\u0438\u0447 \u041f\u0430\u0432\u043b\u0443\u0446\u043a\u0438\u0439).\nGeografia.\nLa baia, situata all'interno del golfo di Me\u010digmen, si trova a sud-ovest del golfo di Lavrentija, le sue coste sono frastagliate e comprendono altre insenature minori. L'ingresso alla baia \u00e8 quasi del tutto chiuso da due opposte strisce di terra: a sud-ovest Me\u010digmen (lunga 13\u00a0km) e a est Raupeljan (17\u00a0km) che si incontrano lasciando un passaggio di soli 500\u00a0m. La baia si protende poi nel continente per 35\u00a0km; la profondit\u00e0 media \u00e8 sui 6\u20139\u00a0m. Il rilievo pi\u00f9 alto della costa \u00e8 il monte Kol\u00eb (585\u00a0m), a ovest. Sfociano nella baia i fiumi T\u0117p\u0117ng\u0117veem, Ioniveem, Vytchrgyveem, Igel'chveem (\u0422\u044d\u043f\u044d\u043d\u0433\u044d\u0432\u0435\u0435\u043c, \u0418\u043e\u043d\u0438\u0432\u0435\u0435\u043c, \u0412\u044b\u0442\u0445\u0440\u0433\u044b\u0432\u0435\u0435\u043c, \u0418\u0433\u0435\u043b\u044c\u0445\u0432\u0435\u0435\u043c). Ci sono alcune piccole isole: le Ryrank\u0117\u0117tkytoykyr (\u043e\u0441\u0442\u0440\u043e\u0432\u0430 \u0420\u044b\u0440\u0430\u043d\u043a\u044d\u044d\u0442\u043a\u044b\u0442\u043e\u044b\u043a\u044b\u0440), alla foce dello Ioniveem, e, nella parte meridionale, l'isola Ilir (\u043e\u0441\u0442\u0440\u043e\u0432 \u0418\u043b\u0438\u0440, ) che misura 3,5\u00a0km per 1,8 e ha un'altezza di 58\u00a0m.\nAll'estremit\u00e0 orientale della baia si trova la localit\u00e0 rurale di Lorino (\u041b\u043e\u0440\u0438\u043d\u043e).\nFauna.\nNella zona della baia ci sono 15 specie diverse di pesci, soprattutto salmoni, \"Salvelinus malma\", \"Oncorhynchus\" e \"Mallotus villosus\". \u00c8 luogo di sosta di alcune specie di oche tra cui l'oca delle nevi, la \"Branta bernicla\", la \"Somateria mollissima v-nigra\", la \"Somateria fischeri\" e \"Somateria spectabilis\".\nClima.\nIl clima \u00e8 subartico. La temperatura media annuale \u00e8 di -6,6 \u00b0C, la media invernale -17,5\u00a0\u00b0C, quella estiva +6,6\u00a0\u00b0C. Le acque ghiacciano alla fine di ottobre e sgelano a met\u00e0 giugno."}
{"id": "4880130", "revid": "28592", "url": "https://it.wikipedia.org/wiki?curid=4880130", "title": "S.a.s.", "text": ""}
{"id": "4880131", "revid": "28592", "url": "https://it.wikipedia.org/wiki?curid=4880131", "title": "Janukovy\u010d", "text": ""}
{"id": "4880134", "revid": "1573940", "url": "https://it.wikipedia.org/wiki?curid=4880134", "title": "Melanocharitidae", "text": "I Melanocharitidae sono una famiglia di uccelli appartenente all'ordine dei passeriformi.\nDescrizione.\nAlla famiglia vengono ascritti uccelli di piccole dimensioni (al di sotto dei 15\u00a0cm), col beccolungo pigmeo che coi suoi 7\u00a0cm e mezzo circa rappresenta l'uccello pi\u00f9 piccolo della Nuova Guinea.\nFra le specie ascritte sono osservabili forme anche piuttosto differenti nell'aspetto, coi beccabacche propriamente detti che hanno l'aspetto di cuculi in miniatura e i beccolungo dei generi \"Toxorhamphus\" e \"Oedistoma\" (da non confondere coi beccolungo africani del genere \"Macrosphenus\", coi quali non sussiste alcun legame di affinit\u00e0 tassonomica) che ricordano dei melifagidi dalla coda corta: nel mezzo si trova il beccabacche maculato, munito di forma del corpo simile ai beccabacche e lungo becco ricurvo simile ai beccolungo.\nTutte le specie presentano colori piuttosto sobri, tendenti al verde-giallastro o al bruno-nerastro: nei beccolungo e nel beccabacche maculato \u00e8 presente dimorfismo sessuale nel piumaggio, coi maschi dai colori pi\u00f9 accesi, mentre nei beccabacche (caso unico fra gli uccelli canori) le femmine sono pi\u00f9 grandi rispetto ai maschi.\nDistribuzione.\nLa famiglia \u00e8 endemica della Nuova Guinea, della quale le varie specie popolano generalmente le aree di foresta pluviale e foresta nebulosa dell'asse montuoso centrale o le aree pedemontane ad esso adiacenti, sebbene quasi tutti i beccolungo prediligano invece le fasce pianeggianti dell'isola: due specie (il beccabacche nero ed il beccolungo panciagialla) sono diffuse anche al di fuori della Nuova Guinea in senso stretto, popolando anche le isole Aru.\nBiologia.\nSi tratta di uccelli diurni che vivono da soli o in coppie, talvolta associandosi a stormi misti: tutte le specie presentano una componente insettivora della dieta piuttosto consistente, coi beccabacche che (come intuibile dal nome) si nutrono anche di bacche e frutti, mentre i beccolungo si nutrono anche di nettare. A causa della relativa inaccessibilit\u00e0 dell\"'habitat\" della maggior parte delle specie, tuttavia, si conosce relativamente poco rispetto alle loro abitudini alimentari, ed anche la riproduzione \u00e8 in larga parte sconosciuta.\nTassonomia.\nAlla famiglia vengono ascritti quattro generi, per un totale di dieci specie:\nFamiglia Melanocharitidae\nLa famiglia Melanocharitidae non esisteva fino agli anni '90: fino a quel momento non si sospettava alcuna affinit\u00e0 filogenetica fra i beccabacche e i beccolungo, che venivano infatti classificati rispettivamente fra i Dicaeidae e i Meliphagidae.\nCon l'utilizzo delle tecniche di ibridazione DNA-DNA portate avanti da Sibley e Ahlquist, tuttavia, si evidenzi\u00f2 una forte affinit\u00e0 fra i due gruppi di uccelli, che vennero uniti in un proprio \"taxon\" (la famiglia Melanocharitidae appunto) che i due studiosi individuarono come facente parte della grande radiazione evolutiva australo-papuana dei passeriformi basali. Attualmente i Melanocharitidae vengono considerati affini ai Callaeidae e ai Paramythiidae (due specie in passato ascritte proprio ai Melanocharitidae), ma ancora di pi\u00f9 agli Cnemophilidae (segregati dagli uccelli del paradiso).\nTalvolta i due generi di beccolungo vengono accorpati nel genere \"Toxorhamphus\", scelta doppiamente errata, prima di tutto perch\u00e9 non rispetta il principio di priorit\u00e0 (\"Oedistoma\" \u00e8 stato istituito per primo, pertanto ha la precedenza) e in secondo luogo perch\u00e9 i beccolungo nani del genere \"Oedistoma\" si sono rivelati geneticamente pi\u00f9 affini ai beccabacche che ai beccolungo del genere \"Toxorhamphus\", col quale presentano inoltre piccole differenze anche a livello morfologico."}
{"id": "4880135", "revid": "767487", "url": "https://it.wikipedia.org/wiki?curid=4880135", "title": "Minimal Compact", "text": "Minimal Compact \u00e8 un gruppo musicale new wave israeliano formatosi ad Amsterdam (Paesi Bassi) e attivo negli anni ottanta."}
{"id": "4880136", "revid": "123850413", "url": "https://it.wikipedia.org/wiki?curid=4880136", "title": "Eustace Lycett", "text": "Biografia.\nNasce in Gran Bretagna, figlio di Martha Constance Walley e dell'ingegnere minerario William Arden Lycett. A causa del lavoro del padre viaggia molto e ha vissuto a lungo in Cile per trasferirsi infine in California all'inizio degli anni 30.\nSi laurea in ingegneria meccanica presso il Caltech di Pasadena nel 1937, tre giorni dopo va a lavorare presso i Walt Disney Studios. Sempre lo stesso anno sposa Mary Ethel Goddard con la quale ha avuto 4 figli.\nPer la Disney lavora sulla camera multipiano, un sistema che permette di aggiungere profondit\u00e0 alle animazioni.\nNel 1940 diventa assistente di Ub Iwerks supervisore alla stampa ottica della Disney.\nViene nominato capo del dipartimento degli effetti speciali fotografici della Disney nel 1958.\nDurante la sua carriera qurantennale nella Disney lavora in pi\u00f9 di 30 film vincendo 2 premi Oscar ai migliori effetti speciali, nel 1965 per \"Mary Poppins\" e nel 1972 per \"Pomi d'ottone e manici di scopa\" ed \u00e8 nominato altre 2 volte nel 1962 per \"Un professore fra le nuvole\" e nel 1980 per \"The Black Hole - Il buco nero\".\nMuore il 16 novembre 2006 a Fullerton."}
{"id": "4880138", "revid": "827882", "url": "https://it.wikipedia.org/wiki?curid=4880138", "title": "Sci alpino agli XI Giochi paralimpici invernali", "text": "Le gare di sci alpino agli XI Giochi paralimpici invernali di So\u010di (Russia) si sono svolte dal 7 al 16 marzo 2014 nella stazione sciistica di Krasnaja Poljana a circa dalla citt\u00e0 olimpica, sul tracciato di Roza Chutor.\nCategorie.\nLe competizioni previste dal calendario di gara sono le cinque discipline dello sci alpino classico (discesa libera, supergigante, slalom gigante, slalom speciale e supercombinata) ed una di snowboard (snowboard cross)\nOgnuna delle sei discipline prevede tre tipi di competizioni:\nViene comunque stilata un'unica classifica, ma i tempi dei singoli concorrenti vengono compensati applicando la cosiddetta \"formula di compensazione del tempo\" (\"adjusted time formula\")."}
{"id": "4880139", "revid": "124935226", "url": "https://it.wikipedia.org/wiki?curid=4880139", "title": "Modern English (gruppo musicale)", "text": "I Modern English sono un gruppo musicale new wave britannico originario di Colchester ed attivo dal 1979. Il gruppo si \u00e8 sciolto due volte: nel 1987 e nel 1991, prima di riunirsi nel 1995."}
{"id": "4880140", "revid": "135224", "url": "https://it.wikipedia.org/wiki?curid=4880140", "title": "ETwinning", "text": "eTwinning \u00e8 un progetto della Commissione europea, facente parte del Programma Erasmus+, il cui obiettivo \u00e8 incoraggiare le scuole europee a creare progetti collaborativi basati sull'impiego delle tecnologie dell'informazione e della comunicazione (TIC), fornendo le infrastrutture necessarie (strumenti online, servizi di supporto) alla creazione di progetti didattici a distanza. In tal modo, gli insegnanti registrati in eTwinning possono formare partenariati e sviluppare collaborazioni con altri docenti iscritti di altri paesi europei (sono necessari almeno due docenti di due paesi stranieri tra quelli aderenti al progetto), attivando progetti pedagogici in qualsiasi materia o area tematica. L'area di lavoro \u00e8 accessibile registrandosi dal portale europeo eTwinning, disponibile in venticinque lingue.\nStoria.\nL'azione eTwinning viene lanciata nel gennaio 2005, nell'ambito del programma di e- Learning dell'Unione Europea e dal 2007 \u00e8 integrato nel Programma LLP come parte di Comenius, il programma dell'UE per le scuole. Gli obiettivi principali rispecchiano la decisione del Consiglio europeo di Barcellona del marzo 2002 di favorire i gemellaggi scolastici come opportunit\u00e0 per tutti gli studenti di apprendere e sviluppare competenze digitali, nonch\u00e9 di promuovere la consapevolezza della multiculturalit\u00e0 del modello sociale europeo.\nNel corso del primo anno dal suo lancio, pi\u00f9 di 13.000 scuole hanno lavorato sulla piattaforma. Nell'autunno del 2008 si sono registrati pi\u00f9 di 50.000 insegnanti e 4.000 progetti. In quello stesso anno, viene registrata una nuova versione della piattaforma. Agli inizi del 2009 lo slogan di eTwinning viene modificato da \" Partenariati scolastici in Europa\" a \"Comunit\u00e0 delle scuole europee\".\nA fine 2021 sono oltre 135.000 i progetti di collaborazione didattica sviluppati tra due o pi\u00f9 scuole europee, pi\u00f9 di 1 milione gli insegnanti iscritti e il numero di scuole coinvolte supera le 230.000 unit\u00e0.\nFinalit\u00e0 e caratteristiche di eTwinning.\nL'intento principale di eTwinning \u00e8 promuovere il gemellaggio tra scuole di paesi europei diversi al fine di realizzare un progetto didattico comune. Dopo la registrazione del progetto, le due scuole fondatrici - a cui in seguito possono aggiungersene altre - utilizzano la piattaforma online per collaborare e condividere, utilizzando strumenti quali e-mail, videoconference, blog, wiki, chat. eTwinning contribuisce a formare e consolidare competenze digitali in quanto il lavoro sulla piattaforma comporta l'uso costante delle nuove tecnologie. Il gemellaggio con una scuola straniera consente inoltre di acquisire la conoscenza di un altro paese, promuovere la consapevolezza interculturale e migliorare le competenze comunicative.\nLa durata di un progetto eTwinning varia da progetto a progetto - da una settimana, ad alcuni mesi, all'intero anno scolastico. Pu\u00f2 anche arrivare a costituire la base di un sodalizio permanente tra scuole.\nI progetti eTwinning sono accessibili agli istituti di ogni ordine e grado - dalla scuola dell'infanzia alla secondaria di secondo grado - all'interno degli stati membri dell'Unione Europea. Vi possono inoltre partecipare le scuole dei seguenti paesi non facenti parte dell'Unione Europea.\nLa progettazione eTwinning si attua interamente su una piattaforma virtuale, il che non implica alcuna richiesta di fondi e sovvenzioni. Inoltre, un progetto eTwinning di per s\u00e9 non comporta l'organizzazione di alcuna forma di mobilit\u00e0 reale. Sono comunque previste attivit\u00e0 di formazione all'estero riservate agli iscritti.\nA fine ottobre 2017 \u00e8 stato pubblicato il \"Report riepilogativo: Dodici anni di eTwinning - L\u2019impatto sulla pratica, le abilit\u00e0 e le opportunit\u00e0 di sviluppo professionale dei docenti raccontato dagli eTwinner\" che ha investigato l'impatto del progetto attraverso il questionario dedicato a tre stakeholder: 1. sulle competenze e le pratiche didattiche degli insegnanti; 2. sull\u2019apprendimento degli studenti; 3. sulle scuole. I risultati di investigazione per le tre categorie esprimono questi \"messaggi\": per gli insegnanti l'impatto \u00e8 stato avvertito in modo positivo su \"la capacit\u00e0 di insegnare competenze interdisciplinari (e.g. lavoro di gruppo, creativit\u00e0, problem-solving e processo decisionale) e competenze di didattica per progetti\"; per gli studenti l'impatto \u00e8 stato registrato sulla \"motivazione degli studenti e la promozione del lavoro collaborativo tra gli studenti stessi\"; sulle scuole l'impatto si \u00e8 avvertito \"sull\u2019incremento della motivazione degli studenti e la promozione del lavoro collaborativo tra gli studenti stessi\" (Kearney, Gras-Vel\u00e1zquez, 2017, p. 3).\nOrganizzazione.\nIl progetto \u00e8 gestito a livello europeo dal consorzio interministeriale European Schoolnet, che ha il compito di agire da CSS - Central Support Service per eTwinning; a livello locale, il CSS \u00e8 supportato da una rete di Unit\u00e0 Nazionali eTwinning (National Support Organizations - NSO). In molti paesi esistono inoltre reti di docenti formatori, chiamati \"Ambasciatori eTwinning\", esperti nell'uso della piattaforma e nella gestione pedagogico-didattica dei progetti.\nPer quanto riguarda l'Italia, l'Unit\u00e0 nazionale eTwinning \u00e8 parte dell'Agenzia nazionale Erasmus+ Indire, che ha sede a Firenze.\nPaesi partecipanti.\nTutti gli stati membri dell'Unione Europea partecipano a eTwinning: Austria, Belgio, Bulgaria, Cipro, Croazia, Repubblica Ceca, Danimarca, Estonia, Finlandia, Francia, Germania, Grecia, Ungheria, Irlanda, Italia, Lettonia, Lituania, Lussemburgo, Malta, Polonia, Portogallo, Romania, Slovacchia, Slovenia, Spagna, Svezia e Paesi Bassi. \nInoltre, fanno parte di eTwinning anche le seguenti nazioni extra UE: Islanda, Norvegia, Turchia, Armenia, Albania, Bosnia-Erzegovina, Macedonia del Nord, Liechtenstein, Serbia, Azerbaijan, Georgia, Moldavia, Ucraina, Tunisia, Giordania e Libano."}
{"id": "4880148", "revid": "228587", "url": "https://it.wikipedia.org/wiki?curid=4880148", "title": "J.R. Ackerley", "text": ""}
{"id": "4880152", "revid": "110157", "url": "https://it.wikipedia.org/wiki?curid=4880152", "title": "Too Much Information (Max\u00efmo Park)", "text": "Too Much Information \u00e8 il quinto album discografico in studio del gruppo musicale indie rock inglese Max\u00efmo Park, pubblicato nel febbraio 2014."}
