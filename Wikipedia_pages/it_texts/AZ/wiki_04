{"id": "4837913", "revid": "73843", "url": "https://it.wikipedia.org/wiki?curid=4837913", "title": "Storia degli ebrei in Algeria", "text": "Una delle pi\u00f9 antiche comunit\u00e0 ebraiche del Nordafrica fu quella degli ebrei d'Algeria. La storia di questa comunit\u00e0 inizia nell'antichit\u00e0, anche se non \u00e8 possibile risalire con certezza al tempo esatto dell'arrivo dei primi ebrei nel territorio della moderna Algeria. Diverse ondate di immigrazione contribuirono ad aumentare il numero degli ebrei algerini.\n\u00c8 possibile che ci fossero degli ebrei durante il periodo cartaginese dell'Algeria, ma lo sviluppo delle comunit\u00e0 ebraiche inizi\u00f2 con la dominazione romana. Le rivolte ebraiche del I e del II secolo nella Giudea causarono l'arrivo in Algeria di immigrati ebrei in fuga dalla repressione romana. Il proselitismo che gli ebrei fecero tra i berberi \u00e8 un fatto storico accertato, ma la sua importanza \u00e8 ancora dibattuta.\nLa conquista musulmana del Nord Africa, e quindi dell'Algeria, venne completata nell'VIII secolo. Gli ebrei sotto il nuovo dominio islamico, in quanto \"Gente del Libro\", ottennero lo status di dhimmi e fu garantita loro la libert\u00e0 religiosa.\nNuove ondate di immigrazione ebraica successivamente rafforzarono le comunit\u00e0 ebraiche algerine: gli ebrei in fuga dalla Spagna a causa delle persecuzioni visigote del VI e VII secolo, e nuovamente a causa delle persecuzioni legate alla Reconquista cristiana della Spagna, dal XIV al XVI secolo; quindi \u00e8 chiaro che l'ebraismo sefardita iberico influenz\u00f2 in maniera molto forte l'ebraismo algerino.\nNel XVIII secolo altri ebrei, per lo pi\u00f9 livornesi, arrivarono in Algeria, giocando un ruolo molto importante nel commercio con l'Europa e l'impero ottomano. Pi\u00f9 tardi, nel XIX secolo, l'Algeria accolse molti ebrei marocchini della citt\u00e0 di T\u00e9touan.\nInvasione araba e resistenza berbera.\nLa resistenza contro l'invasione araba nel VII secolo fu organizzata nei pressi di Biskra e nelle montagne dell'Aur\u00e8s, dove la Kahina, la regina berbera della trib\u00f9 degli Jarawa, inflisse severe sconfitte agli Arabi. La morte della K\u0101hina nel 693 coincise con la fine dell'indipendenza berbera. La maggior parte dei berberi Jarawa si convert\u00ec all'Islam, mentre altri fuggirono a ovest e a sud, rafforzando le locali comunit\u00e0 ebraiche. Gli ebrei arabi, che seguirono gli eserciti arabi in gran numero, ricostruirono le comunit\u00e0 ebraiche algerine. Gli ebrei nei centri urbani, come Medjana e M'Sila, erano Rabbaniti, cos\u00ec come gli ebrei delle capitali dei vari regni berberi quali Achir, Tiaret, (dove visse il filologo Judah ibn Quraysh), Tlemcen, e Qal'at Banu Hammad, (dove probabilmente nacque Isaac Alfasi, in arabo Is\u1e25\u0101q al-F\u0101s\u012b). Queste comunit\u00e0 erano in contatto con le comunit\u00e0 di F\u00e8s a ovest e Qayrawan a est, nonch\u00e9 con il Gaon di Babilonia e Palestina. In parte fu grazie a loro che gli insegnamenti delle accademie talmudiche di Sura e Pumbedita, e pi\u00f9 tardi di Qayrawan, poterono diffondersi in Marocco, e in al-Andalus. Vi furono diversi grandi maestri ebrei sparsi nelle regioni a nord del deserto del Sahara. Le trib\u00f9 ebraiche della regione di Wargha erano Caraiti, erano nomadi guerrieri come i loro simili musulmani. I loro discendenti furono chiamati \"Bahusim\" e sono rimasti nella parte orientale dell'Algeria fino ai tempi moderni. Nel X secolo, un ebreo di nome Ab\u016b l-Faraj foment\u00f2 una grande rivolta delle trib\u00f9 berbere della regione di S\u00e9tif contro gli emiri della dinastia Ziride. Venne sconfitto, catturato e torturato a morte nel 989.\nDominazione islamica.\nSotto il governo tollerante delle dinastie islamiche dei Fatimidi, degli Ziridi, dei Hammadidi e degli Almoravidi le comunit\u00e0 ebraiche ebbero un periodo di fioritura culturale ed economica, gli ebrei servivano i sultani come tesorieri, consiglieri, diplomatici, mercanti e in alcuni casi anche come visir.\nQuesto periodo di tolleranza venne bruscamente interrotto dall'avvento al potere della dinastia almohade: all'inizio del XII secolo apparve tra le trib\u00f9 berbere di montagna sedentarie installate nell'Anti Atlante, un personaggio carismatico che impose una teologia morale rigorosa, puritana e ferocemente monoteista. Usando la lingua berbera per la diffusione delle sue idee e basandosi su una piccola cerchia di credenti, il \"Mahdi\" Ibn T\u016bmart rivoluzion\u00f2 il rapporto dei berberi con la religione. Dopo la sua morte intorno al 1128, il suo fedele pi\u00f9 vicino, \u02bfAbd al-Mu\u02bemin prese il titolo di califfo in riferimento al primo compagno del Profeta, Ab\u016b Bakr, cinque secoli prima.\nSotto la direzione di \u02bfAbd al-Mu\u02bemin, gli Almohadi in 20 anni rovesciarono l'Impero almoravide, estendendo il loro potere su tutto il Maghreb e al-Andalus (la Spagna islamica) e imposero un Islam intollerante ed estremista. La dottrina del Mahdi non poteva che rafforzare l'intolleranza verso le altre religioni. L'applicazione di questa politica cre\u00f2 un profondo terrore fra le comunit\u00e0 ebraiche e ci furono molte esecuzioni e conversioni forzate: c'\u00e8 un documento che menziona l'esecuzione di 150 ebrei a Sigilmassa, il capo della comunit\u00e0 ebraica di F\u00e8s, Rabbi Judah ibn Hacohen Shoushan venne giustiziato nel 1165. Alcune famiglie ebraiche riuscirono a fuggire, tra cui quella di Maimonide che fugg\u00ec in Egitto.\nIn altre parti del Nord Africa, gli ebrei vennero autorizzati ad andare in esilio.\nDopo le prime grandi ondate di conquista, l'atteggiamento degli Almohadi divenne meno intransigente. Molte sinagoghe precedentemente distrutte, chiuse o convertite in moschee vennero ricostruite o riaperte, molte famiglie convertite con la forza all'islam vennero autorizzate a riconvertirsi al giudaismo, alcune anche dopo due o tre generazioni.\nLa decadenza della dinastia almohade inizi\u00f2 nel XIII secolo, dopo la loro sconfitta nella battaglia di Las Navas de Tolosa, il loro impero inizi\u00f2 lentamente a sgretolarsi, quindi nel Maghreb e nella Spagna islamica presero il potere delle dinastie locali. In Algeria prese il potere la dinastia zayyanide, che fond\u00f2 il Regno di Tlemcen.\nImmigrazione sefardita.\nDal XIV fino al XVII secolo, ci fu verso il Regno di Tlemcen un'immigrazione di massa di ebrei iberici sefarditi, soprattutto dopo i moti anti-ebraici del 1391 in Catalogna, Aragona, Maiorca e Valencia.\nGli ebrei in fuga dalla persecuzioni cristiane si rifugiarono in particolar modo in Algeria, tant'\u00e8 vero che Algeri divenne un grande ed importante centro di cultura ebraica nel XV secolo. Gli immigrati spagnoli sbarcavano ad Algeri, Orano, Mostaganem e Bijaya, per poi raggiungere le citt\u00e0 dell'interno, dove si stabilirono definitivamente, con il permesso delle autorit\u00e0 musulmane.\nUna cronaca dell'epoca dice:\nNel complesso, gli ebrei vennero ben accolti dalle comunit\u00e0 ebraiche native, ma per un periodo di tempo iniziale formarono due gruppi separati.\nGli ebrei algerini nativi erano conosciuti come \"portatori di turbanti\", i nuovi arrivati invece erano chiamati \"portatori di birettas\". Notevolmente superiori agli ebrei nativi dal punto di vista culturale e nell'attivit\u00e0 commerciale, gli ebrei sefarditi presero presto il sopravvento sulle comunit\u00e0, e gi\u00e0 nei primi anni del XV secolo i rabbini di origini spagnole si trovavano a capo della maggior parte delle comunit\u00e0 ebraiche algerine: ad Algeri, i rabbini capi furono Isaac ben Sheshet Barfat, noto come \"Ribash\", e Simon ben Zemah Duran I, detto \"Ra\u1e63hba\u1e93\", a Orano, Amram ben Merovas Ephrati, a Costantina, Joseph ben Menir e Maimun ben Saadia Najar, a M\u00e9d\u00e9a, Saadia Darmon, a Tlemcen, Abraham ben Hakin ed Efraim Ankawa, a Bijaya, Benjamin Amer, e cos\u00ec via.\nLa pi\u00f9 grande ondata di immigrazione ebraica in Maghreb si ebbe dopo che i Re cattolici di Spagna, Isabella di Castiglia e Ferdinando II di Aragona decretarono l'espulsione degli ebrei da tutti i territori soggetti alla corona spagnola nel marzo 1492. Questi nuovi immigrati una volta arrivati in Algeria si stabilirono inizialmente nelle citt\u00e0 costiere e nelle principali citt\u00e0 dell'interno, fondendosi gradualmente con gli ebrei indigeni. Si stabilirono principalmente lungo la costa di Hona\u00efne, ad Orano, Mostaganem, T\u00e9n\u00e8s, Algeri e Bijaya. Molti ebrei si stabilirono a Tlemcen e in altre citt\u00e0 di pianura, come Costantina, Miliana e Medea.\nDal XVI secolo inizi\u00f2 l'immigrazione di un flusso costante di marrani di origini portoghesi, di ebrei dalla Francia, dall'l'Italia (Livorno soprattutto) e da Costantinopoli.\nGli ebrei di origini spagnole (sefarditi), introdussero la liturgia ebraica spagnola nell'ebraismo algerino. \nTra le famiglie di ebrei espulsi dalla Spagna che si rifugiarono ad Algeri, ci furono le famiglie Stora, Duran, Seror, Benhaim, Oualid e Ayache. Queste famiglie rivendicano un'ascendenza puramente spagnola.\nGli spagnoli occuparono Orano dal 1509 al 1709 e Bijaya dal 1509 al 1555, durante questi periodi le propriet\u00e0 ebraiche vennero saccheggiate e molti ebrei vennero venduti come schiavi.\nOrganizzazione delle comunit\u00e0.\nI rifugiati sefarditi del 1391 stimolarono il commercio algerino e portarono prosperit\u00e0 economica anche alle comunit\u00e0 ebraiche pi\u00f9 remote. Gli ebrei iniziarono ad esportare all'Europa piume di struzzo del Mzab e l'oro africano di Tuat, cos\u00ec come burnus, tappeti, cereali, lana e pelli, mentre i prodotti europei venivano a loro volta venduti in Africa dagli stessi mercanti ebrei. Durante questo periodo relativamente tollerante sotto il governo della dinastia zayyanide, gli ebrei avevano il diritto di possedere propriet\u00e0, schiavi, e bestiame. Nelle regioni soggette al potere centrale, gli ebrei pagavano la \"jizya\", l'imposta applicata a tutti i non musulmani. I loro rabbini erano esenti da essa, come lo erano i mercanti, soprattutto i discendenti degli esuli spagnoli, perch\u00e9 pagavano gi\u00e0 un'imposta doganale sulle importazioni. Gli ebrei nativi avevano quindi una posizione inferiore rispetto ai sefarditi. Inoltre, i sefarditi avevano un quartiere separato, nonch\u00e9 la sinagoga, e persino il cimitero. Anche il loro abbigliamento era anche diverso da quello degli ebrei nativi, essi indossavano dei berretti o dei cappucci, mentre gli ebrei indigeni indossavano dei turbanti. Per questo, gli ebrei di origine iberica (chiamati in Maghreb \"megorashim\") erano chiamati anche \"ba'alei ha-Kappus\" o \"kabbusiyyin\", in contrasto con i \"ba'alei ha-mi'nefet\", gli ebrei nativi.\nL'organizzazione ufficiale delle comunit\u00e0 venne creata nel XIV secolo e rimase in vigore fino al 1830. A capo di ogni comunit\u00e0 vi era uno \"shaykh al-Yah\u016bd\", o \"Zaken ha-Yehudim\", chiamato anche \"Muqaddam\", che veniva nominato dalle autorit\u00e0 musulmane. Aveva a disposizione una prigione e un corpo armato, per punire i criminali (ebrei) e coloro che non seguivano le regole religiose ebraiche ufficiali. Egli nominava dei funzionari (\"gedolei ha-Kahal\", \"hakahal ziknei\") che raccoglievano gestivano i fondi di beneficenza, la sinagoga e le istituzioni caritative.\nI tribunali rabbinici erano formati da tre giudici scelti e pagati dalla comunit\u00e0.\nAnche se i tribunali rabbinici erano disponibili per gli ebrei algerini, gli ebrei tendevano a rivolgersi spesso a tribunali civili musulmani. Per scoraggiare questa pratica i rabbini minacciavano, e spesso effettuarono, decreti di scomunica.\nLe relazioni tra ebrei e musulmani erano, nel complesso, buone. Ci furono occasionalmente scoppi di intolleranza che dettero luogo a persecuzioni locali. In alcune citt\u00e0, in quei momenti, gli ebrei avevano il diritto di rifugiarsi nelle moschee, anche se generalmente, in situazioni normali, era vietato l'ingresso ai non musulmani. I leader religiosi musulmani a volte difesero gli ebrei, ad esempio, il marabutto (santo musulmano) di Blida, ferm\u00f2 un pogrom e costrinse i saccheggiatori a restituire il bottino che avevano predato agli ebrei.\nDominio ottomano.\nSotto la dominazione turca, dal 1519 fino al XIX secolo, gli ebrei della reggenza d'Algeri godettero di una relativa sicurezza, essendo praticamente garantito loro il libero esercizio della loro religione e la libert\u00e0 di amministrare i propri affari.\nTuttavia i turchi, che divennero la nuova classe dirigente, trattarono gli indigeni, sia musulmani sia ebrei, con disprezzo. Gli ebrei, che vivevano in quartieri separati, erano alla loro merc\u00e9. I turchi aumentarono loro le restrizioni, aumentando le tasse, la maggior parte dei governatori turchi era guidata pi\u00f9 dall'avidit\u00e0 che dal fanatismo. Allo stesso tempo, le autorit\u00e0 ottomane utilizzarono gli ebrei come loro consiglieri, medici, finanzieri e diplomatici. I governanti musulmani affidavano ai diplomatici ebrei il difficile compito di mantenere buoni i rapporti con l'Europa, un compito che veniva complicato dai frequenti attacchi dei corsari barbareschi ai danni delle navi europee, pratica tollerata dai governanti algerini. \nL'assassinio nel 1805 di un importante consigliere del dey, il potente Neftali Busnach, fece scaturire l'unico pogrom contro gli ebrei che avvenne nella storia di Algeri.\nI pericoli pi\u00f9 gravi gli ebrei gli correvano nei villaggi e nelle citt\u00e0 occupate dagli spagnoli, dove vi era un marcato fanatismo, fomentato dall'Inquisizione spagnola. Quando gli spagnoli conquistarono Tlemcen nel 1563, uccisero circa millecinquecento ebrei della citt\u00e0, riducendo in schiavit\u00f9 i sopravvissuti, nel 1669 gli spagnoli espulsero gli ebrei dalla citt\u00e0 di Orano e riconvertirono la sinagoga in una chiesa cattolica. Non c'\u00e8 da meravigliarsi, quindi, del fatto che gli ebrei algerini dimostrarono pubblicamente la loro gioia in diverse occasioni quando i turchi sconfissero gli spagnoli.\nNel XVIII secolo alcune comunit\u00e0 ebraiche distrutte dagli spagnoli furono ristabilite o ingrandite sotto il governo favorevole dei dey turchi. Nel 1792, quando la citt\u00e0 di Orano venne evacuata definitivamente dagli spagnoli, il dey Mu\u1e25ammad al-Kab\u012br invit\u00f2 e favor\u00ec l'immigrazione degli ebrei di Tlemcen, Mostaganem, Mascara e Nedroma verso la citt\u00e0, inoltre concesse loro, in cambio del pagamento di alcune imposte, e di costruire entro limiti stabiliti, un quartiere ebraico, situato in quello che \u00e8 oggi il Chateau-Neuf di Orano. A Costantina il dey Salah don\u00f2 agli ebrei della citt\u00e0 un terreno per creare un quartiere ebraico con confini indefiniti tra il Suq al-Aseur e la porta di al-Qantara. Essi si stabilirono l\u00ec, edificando i loro edifici, popolando quella parte di citt\u00e0 fino al deserto.\nNel XVII secolo un nuovo elemento ebraico arriv\u00f2 in Algeria, soprattutto ad Algeri. Questi erano gli ebrei livornesi, chiamati \"Gorneyim\", che presto raggiunsero una grande importanza nei settori economici e sociali della reggenza. Immigrarono in Algeria per motivi commerciali, e nel corso del XVIII secolo, divennero i principali banchieri dei dey, intermediari tra loro e le potenze europee, nonch\u00e9 rispettati consiglieri e influenti uomini di corte.\nColonizzazione francese.\nLa colonizzazione francese dell'Algeria dur\u00f2 dal 1830 al 1962.\nNel periodo coloniale ciascun consiglio comunale e ciascuna camera di commercio ebbero uno o due membri ebrei. Nel 1858 un consigliere generale ebreo venne eletto per ciascuna provincia. I Rabbini capi venivano nominati e pagati dal governo.\nL'assimilazione culturale degli ebrei algerini con i francesi fu cos\u00ec rapida che provoc\u00f2 una rottura con alcune vecchie tradizioni ebraiche. Alcuni tradizionalisti ebrei tentarono di fermare l'assimilazione totale. La formazione culturale francese, nonostante i suoi vantaggi, port\u00f2 molti ebrei a lasciare l'ebraismo. Per contrastare questa tendenza vennero aperte molte scuole ebraiche in diverse citt\u00e0 dell'Algeria.\nMolti ebrei divennero magistrati, medici, avvocati, ingegneri, alti ufficiali dell'esercito e professori universitari.\nIl 24 ottobre 1870, grazie al decreto Cr\u00e9mieux, tutti gli ebrei algerini divennero cittadini francesi, ad eccezione di quelli del sud, la cui situazione giuridica era incerta. La naturalizzazione di circa 35.000 ebrei provoc\u00f2 un'ondata di antisemitismo tra i coloni francesi. Gli ebrei furono attaccati a Tlemcen nel 1881, ad Algeri nel 1882, 1897 e 1898, ad Orano e S\u00e9tif nel 1883 e a Mostaganem nel 1897, dove la violenza raggiunse il suo picco.\nFino al 1900 ci furono in tutte le citt\u00e0 e villaggi casi di saccheggi, omicidi, e profanazioni di sinagoghe. Il cosiddetto \"affare Dreyfus\" aliment\u00f2 ancora di pi\u00f9 l'antisemitismo. Un partito antisemita, capeggiato da Edouard Drumont, sal\u00ec al potere ad Algeri: vennero adottate molte misure contro gli ebrei. A Costantina, per ordine del vicesindaco \u00c9mile Morinaud, gli ebrei non furono ammessi negli ospedali, n\u00e9 come pazienti n\u00e9 come medici. L'illegittimit\u00e0 di tali misure, unitamente al fatto che i musulmani non lo sostennero, port\u00f2 alla sconfitta del partito antisemita, che nel 1902 cess\u00f2 di esistere del tutto.\nVa sottolineato che l'ondata di antisemitismo scoppi\u00f2 unicamente tra i coloni francesi. L'antisemitismo deriv\u00f2 dalla paura di un crollo della gerarchia coloniale, e dal timore che degli elementi considerati \"inferiori\" potessero diventare parte della classe dirigente.\nLa partecipazione degli ebrei alla Prima guerra mondiale provoc\u00f2 un miglioramento delle relazioni, anche se nel 1921 ci fu una nuova esplosione di odio antisemita ad Orano. L'ascesa al potere di Hilter, facilit\u00f2 una nuova ondata di campagne antisemite, ben alimentate da uno strisciante antisemitismo in madrepatria. Ci\u00f2 provoc\u00f2 un massacro di ebrei a Costantina nel 1934.\nOlocausto.\nNonostante il coraggio dimostrato dagli ebrei sul fronte durante la Seconda guerra mondiale, una delle prime misure adottate dopo la sconfitta francese del 1940 fu quella di abrogare il decreto Cr\u00e9mieux. Per i 117.646 ebrei d'Algeria inizi\u00f2 un periodo buio: esclusione sociale, impoverimento e umiliazioni colpirono le comunit\u00e0 ebraiche algerine. L'amministrazione francese applic\u00f2 le leggi razziali di Vichy con estremo rigore: ad esempio i bambini ebrei furono cacciati dalle scuole. Gli ebrei si organizzarono creando scuole private pagate da tutte le comunit\u00e0, anche se l'onere finanziario era pesante. Tempo dopo, il governo proib\u00ec totalmente l'educazione ebraica e mise le scuole ebraiche sotto uno stretto controllo.\nGli ebrei algerini crearono quindi il movimento di resistenza anti-coloniale algerino. L'attivit\u00e0 del movimento port\u00f2 ad un'insurrezione ad Algeri guidata dall'ebreo Jose Abulker, l'8 novembre 1942, mentre gli americani sbarcavano nel paese (Operazione Torch). Paradossalmente, dopo questa vittoria degli Alleati in Algeria, il generale Giraud, l'ammiraglio Darlan e il governatore Yves Catel, con la complicit\u00e0 del rappresentante diplomatico degli Stati Uniti, Robert Murphy, presero nuove misure contro gli ebrei, compresa la creazione di campi di detenzione. Le proteste delle organizzazioni internazionali del Comitato francese di Liberazione nazionale, nonch\u00e9 l'intervento di altolocati ebrei, musulmani e cristiani contro quest'ingiustizia, e infine l'intervento personale del presidente Roosevelt, riport\u00f2 in vigore il decreto Cr\u00e9mieux, il 20 ottobre 1943. Tuttavia, fu solo nel 1947 che l'uguaglianza per tutti venne proclamata ufficialmente.\nStoria contemporanea.\nNel 1962, in seguito alla Guerra d'Algeria la comunit\u00e0 ebraica emigr\u00f2 in massa verso la Francia insieme alla comunit\u00e0 pieds-noirs, stabilendosi per la maggior parte nelle principali citt\u00e0 del paese. Una minoranza scelse Israele.\nNel 1982 c'erano solo 200 ebrei in Algeria. Gli ultimi ebrei abbandonarono l'Algeria negli anni '90 a causa dello scoppio della guerra civile.\nNel 1999, il presidente algerino Abdelaziz Bouteflika rese omaggio agli ebrei di Costantina, in occasione del 2500\u00ba anniversario della fondazione della citt\u00e0."}
{"id": "4837915", "revid": "1498232", "url": "https://it.wikipedia.org/wiki?curid=4837915", "title": "Base aerea di Los Llanos", "text": "La base aerea di Los Llanos (codice IATA: ABC, codice ICAO: LEAB) \u00e8 una base aerea del Ej\u00e9rcito del Aire che si trova a 4 km a sud della citt\u00e0 di Albacete (nella comunit\u00e0 autonoma di Castiglia-La Mancia, in Spagna). Dal 1\u00ba luglio 2003 condivide la pista e alcune installazioni con l'aeroporto di Albacete-Los Llanos, gestito da Aeropuertos Espa\u00f1oles y Navegaci\u00f3n A\u00e9rea."}
{"id": "4837917", "revid": "339392", "url": "https://it.wikipedia.org/wiki?curid=4837917", "title": "Base Aerea de Los Llanos", "text": ""}
{"id": "4837926", "revid": "1924342", "url": "https://it.wikipedia.org/wiki?curid=4837926", "title": "The World from the Side of the Moon", "text": "The World from the Side of the Moon \u00e8 l'album di debutto del cantautore statunitense Phillip Phillips, pubblicato il 19 novembre 2013 per l'etichetta Interscope. L'album \u00e8 stato certificato disco di platino in Canada e Stati Uniti.\nAntefatti.\nL'album \u00e8 stato registrato in tre settimane ai Quad Studios di New York, dopo il tour con i concorrenti di American Idol. Doveva inizialmente essere pubblicato ad inizio 2013, ma l'uscita venne anticipata al 19 novembre 2012.\nIl titolo dell'album, \"The World from the Side of the Moon\", \u00e8 stato estratto dal testo della prima canzone presente nell'album, \"Man on the Moon\".\nSingoli estratti.\nI singoli estratti dall'album sono stati:\nAccoglienza.\nL'album ha ricevuto recensioni contrastanti da parte dei critici musicali, su Metacritic ha ricevuto un punteggio di 61, con recensioni generalmente favorevoli. La maggior parte dei critici ha notato l'influenza di musicisti come la Dave Matthews Band e i Mumford &amp; Sons."}
{"id": "4837928", "revid": "287204", "url": "https://it.wikipedia.org/wiki?curid=4837928", "title": "Campionati mondiali juniores di slittino 1999", "text": "I Campionati mondiali juniores di slittino 1999 si sono disputati ad Igls, in Austria, il 13 ed il 14 febbraio 1999. Il tracciato tirolese ospita la manifestazione iridata di categoria per la seconda volta dopo l'edizione del 1994."}
{"id": "4837933", "revid": "1543377", "url": "https://it.wikipedia.org/wiki?curid=4837933", "title": "Anthony Mongalo", "text": "Biografia.\nAnthony Le Clerk Kgwadu Mongalo \u00e8 Direttore del Dipartimento degli Affari Esteri in Sudafrica. \u00c8 stato ambasciatore del Sudafrica in Italia e in Australia e Ambasciatore non residente per la Nuova Zelanda.\nOrigini.\nLa sua formazione inizia al St.Joseph College di Kwazulu-Natal. Ha una lunga formazione accademica alle sue spalle: inizialmente ha conseguito una Laurea in Scienze nel 1960 alla Rhodes University. Ha continuato gli studi presso l'Universit\u00e0 di Fort Hare fino al 1962; nel 1967 ha conseguito un Master in Ingegneria Chimica, specializzandosi in Raffinazione del petrolio, presso il Politecnico di Baku nell'Unione Sovietica. Anche durante la sua carriera politica ha proseguito gli studi in questo campo: la prima met\u00e0 del 1992 l'ha visto impegnato in diversi corsi. Innanzitutto ha frequentato un corso di sei settimane al College per il Servizio Civile inglese a Londra, con una settimana aggiuntiva al Dipartimento dell'Energia, per la Divisione del Petrolio. Successivamente ha compiuto un viaggio di studio di sei settimane, negli Stati Uniti, dove ha poi trascorso due settimane presso delle compagnie petrolifere a Dallas.\nCarriera politica.\nHa ricoperto molte cariche importanti e di rilievo internazionale.\nFra il 1970 e il 1972 \u00e8 stato il primo e maggior rappresentante dell'African National Congress a Roma, facendosi principale portavoce del movimento di liberazione del Sudafrica in Italia.\nNel momento in cui Thami Sindelo occupa il suo posto in Italia, nel 1978, Anthony Mongalo prosegue il suo compito di portavoce, trasferendosi per gli otto anni successivi a Berlino, dove \u00e8 stato presente anche nel ruolo di Ambasciatore.\nFin dalla met\u00e0 degli anni ottanta \u00e8 entrato a far parte del National Executive Committee sudafricano, dapprima come membro, poi come segretario ed ancora come vice direttore generale.\nAll'inizio degli anni novanta \u00e8 divenuto membro dell'Unit\u00e0 di Servizio Civile dell'ANC. In questo ambito si \u00e8 occupato del Programma dei Candidati all'Esecutivo, ha frequentato due corsi di Management tenuti rispettivamente dall'Universit\u00e0 di Harvard e dall'Universit\u00e0 di Witwatersrand. \nNel 1995 \u00e8 divenuto Direttore del Dipartimento per gli Affari Esteri per il Nord Africa ed il Medio Oriente. Nello stesso anno gli \u00e8 stata conferita la carica di Direttore Generale dello stesso Dipartimento, per l'Africa e, quattro anni dopo, per l'Europa e le Americhe.\nLa sua predisposizione a ricoprire cariche di caratura internazionale, ha fatto s\u00ec che nel 1999 fosse nominato Ambasciatore del Sudafrica in Italia , oltre ad essere nominato rappresentante permanente della FAO.\nDal 2000 \u00e8 divenuto ambasciatore non residente del Sudafrica a Malta, a San Marino e in Albania. Successivamente, l'incarico di Ambasciatore gli \u00e8 stato conferito per altri stati: Australia, Nuova Zelanda, Samoa, Repubblica delle Isole Marshall, Cook Islands, Stati Confederati della Micronesia. Dal 2012 ha lasciato le cariche da ambasciatore ed \u00e8 tornato alla sua residenza in Sudafrica.\nIl rapporto con l'Italia.\nFin dalla met\u00e0 degli anni settanta, Anthony Mongalo ha collaborato attivamente insieme ad Oliver Tambo e a Giuseppe Soncini nel consolidamento dei rapporti del Sudafrica con l'Italia, in particolare con Reggio Emilia, durante il periodo dell'apartheid. Gi\u00e0 nel 1973 partecipa alla Conferenza di Reggio Emilia come delegato dell'ANC. \nIl primo segno tangibile della collaborazione \u00e8 stato il patto di solidariet\u00e0 firmato nel 1977.\nDiviene poi direttore dell'edizione italiana di Sechaba, rivista ufficiale dell'ANC, sotto lo pseudonimo di John M'Galo. \nAnche dopo il suo trasferimento a Berlino, continua ad avere un rapporto proficuo con l'Italia, tramite l'Ipalmo e il gruppo reggiano. Partecipa anche alla partenza della seconda nave della solidariet\u00e0 diretta alle nazioni dell'Africa australe, nel 1984."}
{"id": "4837941", "revid": "15756", "url": "https://it.wikipedia.org/wiki?curid=4837941", "title": "Gregory Carigiet", "text": "Biografia.\nInizi\u00f2 a competere per la nazionale svizzera nelle varie categorie giovanili nella specialit\u00e0 del singolo, ottenendo quale miglior risultato il quarto posto ai campionati mondiali juniores di Cesana Torinese 2007.\nA livello assoluto esord\u00ec in Coppa del Mondo nella stagione 2006/07, conquist\u00f2 il primo ed unico podio della sua carriera il 5 gennaio 2014 nel singolo a Sch\u00f6nau am K\u00f6nigssee (3\u00b0), divenendo il secondo svizzero, dopo Stefan H\u00f6hener, a riuscire a salire su un podio in una tappa di Coppa. In classifica generale il suo miglior piazzamento fu il nono posto nel 2013/14 sempre nella specialit\u00e0 del singolo.\nPartecip\u00f2 ad una edizione dei Giochi olimpici invernali, a , ed in quella competizione, che fu la sua ultima a livello internazionale, raggiunse il dodicesimo posto nel singolo.\nPrese parte altres\u00ec a sei edizioni dei campionati mondiali, conseguendo, quale miglior risultato, la tredicesima posizione a Whistler 2013. Nelle rassegne continentali la sua prestazione migliore \u00e8 stata la dodicesima piazza colta a Paramonovo 2012."}
{"id": "4837945", "revid": "438678", "url": "https://it.wikipedia.org/wiki?curid=4837945", "title": "L'altra", "text": "L'altra \u00e8 un film del 1947 diretto da Carlo Ludovico Bragaglia, ispirato alla lontana ad un caso di cronaca nera realmente avvenuto, il delitto Graziosi, che tenne avvinta l'Italia nell'immediato dopoguerra.\nTrama.\nRoma. Prima di partire per la guerra, un ingegnere ha avuto un'appassionata storia d'amore con una donna la quale, ora che lui \u00e8 lontano, gli fa sapere tramite lettera di star per partorire il loro bambino. Dopo cinque anni, a guerra terminata, l'ingegnere rientra nella capitale e qui una sua amica lo informa che la sua donna adesso \u00e8 sposata con un noto pianista e ha da lui avuto un figlio. I due innamorati di un tempo si rivedono e la donna, molto legata al marito, supplica il reduce di non rivelare a nessuno il loro segreto. Deciso a ripartire, l'ingegnere consegna all'amica la lettera in cui la donna gli parlava del bambino perch\u00e9 la restituisca. Poco tempo dopo, per\u00f2, il piccolo muore improvvisamente e i suoi genitori sono distrutti dal dolore. A questo punto la moglie fa in modo di far leggere la lettera al marito; sconvolto, l'uomo la lascia, si prende come amante la sua migliore amica, che era gi\u00e0 sua allieva, e parte all'estero per una tourn\u00e9e. Quando il pianista fa rientro in citt\u00e0 la sua fidanzata fa credere alla moglie di essere incinta per tenerlo separato da lei, ma tale decisione si riveler\u00e0 una catastrofe: la moglie, in preda alla disperazione, durante un concerto del pianista trasmesso alla radio si uccide con due colpi di pistola; la polizia sospetta un uxoricidio motivato dalla gelosia, ma l'ingegnere riveler\u00e0 che la relazione apparteneva al passato ed in fondo era stata poco importante; l'ispettore \u00e8 quindi costretto ad archiviare il caso come suicidio e, mentre i due uomini si dirigono verso la villa dove \u00e8 accaduto il dramma, l'allieva, disprezzata dal pianista perch\u00e9 aveva confessato alla polizia il suo stato interessante, si ritrova improvvisamente sola e, incupita, si dirige silenziosa verso l'uscita immergendosi nella nebbia che avvolge la villa.\nProduzione.\nIl film \u00e8 ascrivibile al filone popolare dei melodrammi sentimentali \"strappalacrime\" (ribattezzato in seguito dalla critica con il termine \"neorealismo d'appendice\"), molto in voga tra il pubblico in Italia negli anni del secondo dopoguerra, ed \u00e8 anche uno dei pochi a carattere drammatico diretti da Carlo Ludovico Bragaglia, maggiormente legato alla commedia; le riprese cominciarono il 2 giugno 1947.\nIl film venne iscritto al P.R.C. della S.I.A.E. al n. 642; venne presentato alla Commissione di Revisione Cinematografica e ottenne il visto censura n. 3.176 del 27 settembre 1947, con una lunghezza accertata della pellicola di 2.416 metri senza alcun taglio.\n\u00c8 l'unico film girato in Italia dall'attrice francese Blanchette Brunoy, che ebbe una lunga carriera al cinema, teatro e televisione d'oltralpe.\nLe musiche del film sono eseguite dal pianista Roman Vlad. Oltre ai tecnici accanto riportati, per il momento si conosce soltanto l'aiuto regista, Luigi Carpentieri.\nEmilio Cigoli, che nel film interpreta l'ispettore di polizia, \u00e8 doppiato da Giorgio Capecchi, in quanto lui stesso doppia il co-protagonista Marcello Pagliero.\nDistribuzione.\nIl film venne distribuito nel circuito cinematografico italiano il 24 ottobre del 1947, con la prima che si tenne a Torino.\nIl film venne distribuito anche in Francia, a partire dal 6 luglio 1949 con il titolo \"Symphonie humaine\".\nAccoglienza.\nIl film incass\u00f2 75.000.000 di lire dell'epoca, introito pi\u00f9 che buono per quel periodo."}
{"id": "4837972", "revid": "122624343", "url": "https://it.wikipedia.org/wiki?curid=4837972", "title": "Turbina VLH", "text": "La turbina VLH, acronimo di Very Low Head, \u00e8 una turbina idroelettrica pensata per lo sfruttamento di bassissimi salti (con altezza netta del salto tra 1.5 e 3.4 m) che finora non permettevano la costruzione di siti idroelettrici ragionevolmente produttivi.\nNel 2003 \u00e8 stata presentata una domanda di brevetto in Francia dalla MJ2 technologies per il sistema turbogeneratore VLH, esteso poi a livello internazionale nel 2006.\nNormalmente, per rendere le macchine pi\u00f9 competitive, i costruttori di turbine idrauliche hanno cercato da sempre di ottimizzare il loro prodotto aumentandone le prestazioni, in particolare attraverso una costante ricerca orientata alla diminuzione del diametro della girante. Tale diminuzione di diametro ha portato a strutture di adduzione e opera di presa di dimensioni tali per cui la loro implementazione economica \u00e8 resa impossibile quando il salto \u00e8 troppo basso.\nL'idea alla base del concetto VLH va in senso opposto alla tendenza appena descritta, cercando di diminuire il pi\u00f9 possibile le opere di adduzione e di presa aumentando il diametro della girante della turbina e integrando questa in una struttura auto-portante che assicura tutte le funzioni di un'installazione convenzionale.\nCaratteristiche.\nLa VLH incorpora le seguenti funzioni:\nRange.\nGamma salti netti.\nLa gamma dei salti netti a cui si rivolge il concetto VLH si estende da 1.5 a 3.4 m. (fino a 4,5 m in versioni personalizzate rinforzate).\nIl rinforzo della struttura di supporto permette di rendere accettabile il salto netto fino a pi\u00f9 di 4.5 m.\nGamma portate.\nLa gamma delle portate si estende da 10 a 27 m3/s, e l'installazione di pi\u00f9 unit\u00e0 nello stesso sito permette di considerare portate complessive molto alte.\nGamma potenze.\nCi\u00f2 si traduce in una gamma di potenza per unit\u00e0 da 100 a 500\u00a0kW (a livello di rete).\nVantaggi.\nOltre al fatto di funzionare con bassissimi salti, l'uso della turbina VLH permette una significativa riduzione dei costi delle opere civili. La quantit\u00e0 di cemento \u00e8 ridotta e non sono necessari edifici esterni. \nInoltre La VLH dispone di turbine e generatori sommersi. Non c'\u00e8 impatto ambientale di livello significativo. La turbina \u00e8 silenziosa e non ci sono vibrazioni.\nInfine, test eseguiti su anguille, salmoni, trote e altre specie dimostrano un alto livello di \u201cfish friendliness\u201d con un tasso di mortalit\u00e0 prossimo allo zero."}
{"id": "4837975", "revid": "1489869", "url": "https://it.wikipedia.org/wiki?curid=4837975", "title": "Sossio Giametta", "text": "Biografia.\nLaureato in giurisprudenza, verso la fine degli anni cinquanta conosce Giorgio Colli e Mazzino Montinari, coi quali collabora per ben quattro anni, tra Firenze e Weimar, alla grande edizione critica delle opere di Friedrich Nietzsche.&lt;br&gt; \nNel 1965 si trasferisce a Bruxelles, dove ancora vive e dove ha lavorato per trent'anni presso il Consiglio dei Ministri dell'Unione europea.&lt;br&gt; \nAlla maniera di un \"Privatdenker\", Giametta ha scritto fondamentali saggi di critica \"eterodossa\" su Benedetto Croce e Goethe, suoi primi maestri, e su Johann Georg Hamann.&lt;br&gt; \nAd oggi ha tradotto tutte le opere e i pi\u00f9 importanti scritti postumi di Nietzsche (del quale \u00e8 considerato uno dei massimi esperti mondiali); nonch\u00e9 quasi tutto Schopenhauer, oltre a testi cruciali di Cesare, Spinoza, Goethe, Freud, Max Stirner. Di Nietzsche \u00e8 critico, interprete e continuatore nel modo - metafisicamente creativo - dei grandi commentatori antichi di Platone o Aristotele.&lt;br&gt;\n\u00c8 anche romanziere, estraneo a scuole o correnti, con storie dalla forte valenza filosofica e morale; attitudine stilistica che ha fatto dire a Raffaele La Capria che la prosa di Giametta pare quella di un \"centauro\": sorprendente incontro di letteratura e filosofia.&lt;br&gt;\nIn qualit\u00e0 di giornalista ed elzevirista ha collaborato con \"Il Mattino\", \"Il Corriere della Sera\", \"La Repubblica\", \"Il Giornale\", \"Il Giornale di Vicenza\" e \"MicroMega\".&lt;br&gt;\nNegli anni, e in particolare dalla cosiddetta \"Trilogia dell'essenzialismo\" (composta dal \"Bue squartato\", \"L'oro prezioso dell'essere\" e \"Cortocircuiti\"), Giametta ha elaborato un proprio sistema di filosofia - erede del naturalismo rinascimentale e spinoziano - da lui cos\u00ec descritto: \"\"Essenzialismo\": esso \u00e8 una nuova filosofia, fondata esclusivamente sulla natura, intesa nei suoi due aspetti, sia come \"naturans\" sia come \"naturata\". L\u2019essenzialismo descrive la condizione umana come determinata dalla combinazione di due elementi eterogenei: dall\u2019essenza di tutto ci\u00f2 che esiste, che \u00e8 divina, e dalle condizioni di esistenza, che sono spesso fin troppo diaboliche, a cui sono sottoposte tutte le creature. Il contemperamento di questi due elementi, diverso in ogni individuo, spiega le ragioni eterne per cui si crede o non si crede, si afferma o si nega la vita, si \u00e8 ottimisti o pessimisti...\"."}
{"id": "4837976", "revid": "767487", "url": "https://it.wikipedia.org/wiki?curid=4837976", "title": "Domani m'impiccheranno", "text": "Domani m'impiccheranno (\"Good Day for a Hanging\") \u00e8 un film del 1959 diretto da Nathan Juran.\n\u00c8 un western statunitense con Fred MacMurray, Margaret Hayes e Robert Vaughn. \u00c8 basato sul racconto breve del 1956 \"The Reluctant Hangman\" di John H. Reese.\nProduzione.\nIl film, diretto da Nathan Juran su una sceneggiatura di Daniel B. Ullman e Maurice Zimm e un soggetto di JohnH. Reese, fu prodotto da Charles H. Schneer per la Morningside Productions e girato dal 4 al 24 giugno 1958.\nDistribuzione.\nIl film fu distribuito con il titolo \"Good Day for a Hanging\" negli Stati Uniti nel gennaio 1959 al cinema dalla Columbia Pictures.\nAltre distribuzioni:\nPromozione.\nLe tagline sono:"}
{"id": "4837978", "revid": "46931", "url": "https://it.wikipedia.org/wiki?curid=4837978", "title": "Good Day for a Hanging", "text": ""}
{"id": "4837982", "revid": "46931", "url": "https://it.wikipedia.org/wiki?curid=4837982", "title": "Yellowstone Kelly", "text": ""}
{"id": "4837987", "revid": "767487", "url": "https://it.wikipedia.org/wiki?curid=4837987", "title": "L'anno mille (film 2008)", "text": "L'anno mille \u00e8 un film italiano del 2008 diretto da Diego Febbraro.\nTrama.\nUn guerriero dell'anno Mille si trova proiettato nel 2000 a Roma."}
{"id": "4837990", "revid": "110157", "url": "https://it.wikipedia.org/wiki?curid=4837990", "title": "Le cose che non ho detto", "text": "Le cose che non ho detto raccoglie le memorie della scrittrice iraniana Azar Nafisi, dall'infanzia a Teheran negli anni sessanta agli studi all'estero - prima in Inghilterra e poi negli Stati Uniti - fino al ritorno in Iran nel 1979. Nel suo paese rester\u00e0 per 18 anni \u2013 salvo un periodo di espulsione dal 1981 al 1987 - insegnando letteratura inglese presso l'Universit\u00e0 Allameh Tabatabaj di Teheran, esperienza narrata nel best seller, edito nel 2003, \"Leggere Lolita a Teheran\". Nel 1997 Nafisi lascia definitivamente il suo paese, trasferendosi negli Stati Uniti e proseguendo l\u00ec la sua attivit\u00e0 di insegnante universitaria e scrittrice.\nStruttura.\nIl libro \u00e8 diviso in 4 parti (Racconti di famiglia, lezioni e apprendimento, mio padre in carcere, rivolte e rivoluzioni) in cui cronologicamente si sviluppano i ricordi e le vicende personali dell'autrice con gli eventi che hanno caratterizzato la storia iraniana della seconda met\u00e0 del XX secolo.\nTrama.\nIl racconto si sviluppa partendo da un'attenta e profonda descrizione delle due figure genitoriali. La madre, Nezhat Nafisi (una tra le sei donne elette per la prima volta al Parlamento, nel 1963) e il padre, Ahmad Nafisi, eletto sindaco di Teheran nel 1961. Se il rapporto con la madre appare dominato da un eterno ed insanabile conflitto, quello con il padre si caratterizza per complicit\u00e0 e tenerezza. La figura paterna avvicina Azar all'amore per la letteratura e la cultura persiana. Sono anni di grande fermento sociale e politico in Iran e la casa di Azar \u00e8 quotidianamente frequentata da numerose personalit\u00e0 politiche e intellettuali dell'epoca, ambiente che risulter\u00e0 assai formativo per la futura scrittrice. Alla vita di Teheran presto per Azar subentra quella completamente diversa dell'Inghilterra, quando a 13 anni viene mandata a studiare a Lancaster, sotto la guida di Mr.Cumpsty. Azar lascia cos\u00ec il suo paese, la sua famiglia, la zia Mina, la vita attorno a via Naderi ed i racconti sul poeta Firdusi dispensati dal padre. Nonostante le difficolt\u00e0 iniziali, Azar riesce a trovare una sua dimensione lontano da Teheran dove il padre, nel 1961, viene nominato sindaco. Gli eventi familiari corrono quindi rapidi come le vicende del paese che ne fa da sfondo: l'elezione della madre al Parlamento, l'arresto del padre, un matrimonio per Azar che si conclude in un amaro divorzio ed infine l'attesa scarcerazione di Ahmad. Sono anni intensi per l'Iran: alla decisione dello sci\u00e0 di avviare la cosiddetta Rivoluzione bianca \u2013 una serie di interventi politici e sociali di stampo laico \u2013 si contrappongono le proteste delle frange islamiche guidate dall'ayatollah Khomeini che nell'aprile del 1979 proclama la Repubblica islamica e la fine della monarchia. Azar segue gli eventi dagli Stati Uniti, dove \u00e8 andata a studiare e dove ha incontrato quello che diventer\u00e0 il suo secondo marito. L'invasione dell'Iran da parte del presidente iracheno Saddam Hussein porter\u00e0 ad una guerra tra i due Stati lunga otto anni, periodo in cui \u2013 sul fronte familiare \u2013 nasceranno i due figli della scrittrice e si consumer\u00e0 ufficialmente il divorzio dei genitori, Ahmad e Nezhat. Trasferitasi definitivamente negli Stati Uniti sul finire degli anni novanta, la scrittrice vive con estremo dolore la scomparsa della madre e successivamente quella dell'amato padre."}
{"id": "4837991", "revid": "767487", "url": "https://it.wikipedia.org/wiki?curid=4837991", "title": "Coward!", "text": "Coward! (o \"They Called Him Coward\") \u00e8 un cortometraggio muto del 1915 diretto da Frank Wilson.\nTrama.\nIl bambino di un pugile deve essere operato all'occhio durante un importante incontro.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 465 metri - usc\u00ec nelle sale cinematografiche britanniche nel gennaio 1915.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4838004", "revid": "188323", "url": "https://it.wikipedia.org/wiki?curid=4838004", "title": "Lambretta 125", "text": ""}
{"id": "4838010", "revid": "188323", "url": "https://it.wikipedia.org/wiki?curid=4838010", "title": "Malaguti 125", "text": ""}
{"id": "4838013", "revid": "110157", "url": "https://it.wikipedia.org/wiki?curid=4838013", "title": "Ordnance Survey International", "text": "Dal 1946 al 1999, l'Ordnance Survey International (Rilevamento militare internazionale) e le agenzie precedenti formarono l'Ordnance Survey International Collection (ufficialmente Ordnance Survey International Library), un archivio di fotografie aeree, mappe e documentazioni di rilevamenti topografici provenienti dalla sua attivit\u00e0 cartografica al di fuori del Regno Unito\nL'agenzia \u00e8 stata chiusa nel 2001. La responsabilit\u00e0 del suo archivio pass\u00f2 ai The National Archives nel 2003; fu disperso poco dopo.\nStoria.\nL'agenzia.\nNel 1946, il DCS - \"Directorate of Colonial Surveys\" - (Direttorato dei rilevamenti cartografici coloniali) fun fondato dal Colonial Office per fornire un'organizzazione centrale responsabile di rilevamenti cartografici e mappatura delle colonie e dei protettorati britannici. Nel 1957, con l'imminente decolonizzazione di molti territori britannici, fu rinominato \"Directorate of Overseas Surveys\" - DOS - (Direttorato dei rilevamenti cartografici d'oltremare). Revisioni governative durante gli anni 1970 lo guidarono alla fusione con l'Ordnance Survey - OS - (Rilevamenti cartografici per gli armamenti) nel 1984, da cui fu noto come \"Overseas Surveys Directorate\" - OSD - (Direttorato dei rilevamenti cartografici oltremarini).\nNel 1991, dopo il compimento dell'ultimo progetto di mappatura, il suo nome cambi\u00f2 per l'ultima volta in \"Ordnance Survey International\" e la sua attivit\u00e0 principale divenne la consulenza, soprattutto nell'Europa orientale. Fu chiuso nel 2001.\nL'archivio.\nI dati relativi a fotografie aeree, mappe e rilevamenti erano originariamente conservati in archivi separati, ma furono fusi nel 1984 in una singola raccolta, chiamata \"Technical Information and Support Services\" (Informazioni Tecniche e Servizi di Assistenza). Nel 1991 fu rinominato \"Ordnance Survey International Library\" (Libreria Internazionale dei Rilevamenti Cartografici Militari). Nel 2002di decise che non era pi\u00f9 necessario e la responsabilit\u00e0 della sua eliminazione pass\u00f2 ai National Archives. Durante il 2003 e il 2004 i National Archives, l'Ordnance Survey e consulenti da corpi specializzati valutarono congiuntamente la collezione per determinare quali documenti dovessero essere considerati e da quali custodi. La collezione fu divisa durante il 2004.\nIl contenuto dell'archivio \u00e8 descritto globalmente in The Ordnance Survey International Collection e le sue presenti posizioni sono listate in Content dispersal.\nMappatura.\nDurante la sua esistenza, l'agenzia ha provvisto a mappare quasi tutte le colonie britanniche e i protettorati. Oltre a ci\u00f2, alcuni paesi non appartenenti al Commonwealth sono stati mappati tra il 1975 e il 1991, tra cui Etiopia, Liberia, Sudan E Yemen.\nLe aerofotogrammetrie e le fotogrammetrie furono impiegate in missioni aeree principalmente di compagnie cartografiche britanniche. Agency surveyors were sent abroad to establish horizontal and vertical ground control for the photography; this was permanently marked and co-ordinated so that the surveys could be the basis for future work.\nDopo che una mappa era compilata con le fotografie, un plot (bozza) era creato per controllare e riguardava le note del locale dipartimento di cartografia del paese. La mappa finale era disegnata al quartier generale dell'agenzia e stampata dall'Ordnance Survey.\nAltri ruoli.\nOltre al proprio ruolo primario di creazione di carte geografiche, l'agenzia era responsabile di:\nDirettori generali.\nFonte: \"Mapping the World\", Alastair Macdonald."}
{"id": "4838014", "revid": "1305772", "url": "https://it.wikipedia.org/wiki?curid=4838014", "title": "Atlantis Condominium", "text": "L' Atlantis Condominium \u00e8 un edificio sito a Miami (Florida) al 2025 di Brickell Avenue. \u00c8 alto 20 piani e ospita 96 unit\u00e0 abitative di lusso.\nCaratteristiche costruttive.\n\u00c8 stato costruito tra il 1980 e il 1982 su progetto dello studio di architettura Arquitectonica, fondato dall'architetto peruviano Bernardo Fort-Brescia e dalla moglie Laurinda Hope Spear cui si sono aggiunti Andr\u00e9s Duany, Elizabeth Plater-Zyberk e Hervin Romney..\nL'edificio \u00e8 noto per il suo innovativo stile costruttivo, ascrivibile allo stile postmoderno. La facciata nord \u00e8 in vetro a specchio, con quattro terrazzi ai piani bassi, mentre la facciata opposta \u00e8 caratterizzata da una griglia che descrive quadrati grandi come tre piani. Al centro del palazzo \u00e8 presente un'apertura alta cinque piani, denominata \"Palm Court\". Il Palm Court dispone di una scala a chiocciola, una vasca idromassaggio e una palma.\nSul colore neutro delle pareti di vetro spiccano sgargianti colori primari: il blu della griglia, il giallo del contorno della \"Palm Court\" e dei terrazzi ed il rosso della scala a chiocciola della Palm Court e della decorazione triangolare posta sul tetto.\nIl 18 aprile 2012, la rivista \"American Institute of Architects\" ha collocato questo edificio tra i 100 pi\u00f9 significativi dello Stato della Florida."}
{"id": "4838018", "revid": "767487", "url": "https://it.wikipedia.org/wiki?curid=4838018", "title": "The Painted Lady Betty", "text": "The Painted Lady Betty \u00e8 un cortometraggio muto del 1915 diretto da Frank Wilson.\nTrama.\nUn uomo si innamora di una bella visitatrice londinese, ma poi torna dalla sua ragazza.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di un rullo - usc\u00ec nelle sale cinematografiche britanniche nel gennaio 1915.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4838024", "revid": "438678", "url": "https://it.wikipedia.org/wiki?curid=4838024", "title": "Linotipista", "text": ""}
{"id": "4838031", "revid": "767487", "url": "https://it.wikipedia.org/wiki?curid=4838031", "title": "Alcune signore per bene", "text": "Alcune signore per bene \u00e8 un film italiano del 1990 diretto da Bruno Gaburro.\nTrama.\nStoria d'infedelt\u00e0 sessuale, ricatti e omicidi."}
{"id": "4838038", "revid": "228587", "url": "https://it.wikipedia.org/wiki?curid=4838038", "title": "Alfredo Pochettino", "text": "Nacque a Roma da genitori piemontesi. Si laure\u00f2 in Fisica-chimica presso l'Universit\u00e0 di Roma il 2 giugno 1898, sotto la direzione scientifica di Pietro Blaserna. \nNel luglio 1902, per concorso, ottenne un posto di assistente presso l'Ufficio Centrale di Meteorologia e Geodinamica in Roma. Nel 1904, dopo aver ottenuto la libera docenza, ritorn\u00f2 presso l'Istituto Fisico dell'Universit\u00e0 di Roma. Nel 1907, fu nominato professore straordinario all'Universit\u00e0 di Sassari. Ordinario nel 1911, fu trasferito a Genova nel 1916 e all'Universit\u00e0 di Torino nel 1917, dove ricopr\u00ec fino al 1946 la cattedra di Fisica sperimentale.\nEgli svolse la sua attivit\u00e0 scientifica a Torino, per 35 anni, meritando la medaglia d'oro di benemerenza e ricoprendo importanti cariche. Dal dicembre 1924 al novembre 1928 fu rettore dell'Universit\u00e0 di Torino. Fu autore di un centinaio di pubblicazioni scientifiche, delle quali una parte riguardarono la geofisica.\nDal 1920 fu socio nazionale dell'Accademia delle Scienze di Torino e dal 1924 socio corrispondente dei Lincei. Tra i suoi allievi vi furono Antonio Rostagni e Domenico Pacini."}
{"id": "4838047", "revid": "767487", "url": "https://it.wikipedia.org/wiki?curid=4838047", "title": "Pietro (film)", "text": "Pietro \u00e8 un film italiano diretto da Daniele Gaglianone e uscito nell'agosto 2010.\nTrama.\nPietro vive a Torino con il fratello tossicodipendente in un appartamento lasciato loro in eredit\u00e0. Campa di volantinaggio e ha un leggero ritardo mentale che lo mette al centro dell'irrisione degli amici di suo fratello. Un giorno conosce una ragazza e qualcosa nella sua vita cambia."}
{"id": "4838049", "revid": "971856", "url": "https://it.wikipedia.org/wiki?curid=4838049", "title": "Libretto di ballo", "text": ""}
{"id": "4838055", "revid": "372624", "url": "https://it.wikipedia.org/wiki?curid=4838055", "title": "Ercole Drei", "text": "Biografia.\nDopo aver studiato presso la \"Scuola di Arti e Mestieri\" a Faenza sotto la guida di Antonio Berti, appena sedicenne entra a far parte del cenacolo che si riuniva intorno alla figura di Domenico Baccarini insieme a Francesco Nonni, Raffaele Ugonia, Giovanni Guerrini e Domenico Rambelli.\nNel 1904 grazie a una borsa di studio del Comune di Faenza inizia a frequentare l'Accademia di belle arti di Firenze dove \u00e8 allievo di Augusto Rivalta per la scultura e di Giovanni Fattori per la pittura. A Firenze ha l'occasione di stringere amicizia con le personalit\u00e0 pi\u00f9 in vista dell'ambiente culturale della citt\u00e0.\nNel 1910 vince il Concorso Baruzzi del Comune di Bologna e nel 1911 vince il Primo premio alla Mostra d'arte di Faenza.\nNel 1912 vince il Premio Curlandese dell'Accademia di Belle Arti di Bologna e il Premio della societ\u00e0 Societ\u00e0 di Belle Arti di Firenze.\nNel 1912 partecipa alla Biennale di Venezia e l'anno seguente vince il premio \"Pensionato nazionale artistico\" per l'Accademia di belle arti di Roma e gli viene conferita una pensione per scultura con possibilit\u00e0 di alloggio e studio a Roma presso la stessa Accademia per il biennio 1913-1914, pensione che verr\u00e0 rinnovata nel biennio successivo.\nNel 1913 viene nominato Accademico d'onore dell'Accademia di Belle Arti di Bologna.\nNel 1914 e nel 1915 partecipa a due edizioni della Secessione Romana\nInizia a dedicarsi anche alla pittura nel 1915, anno in cui \u00e8 chiamato alle armi. Congedato nel 1918, l'anno successivo sposa Margherita Montanari dalla quale avr\u00e0 tre figlie.\nDopo la Biennale veneziana del 1920, affitta uno studio nella romana Villa Strohl Fern, gi\u00e0 divenuta cenacolo di artisti nel cuore del Parco di Villa Borghese, dove abiter\u00e0 fino alla morte.\nNel 1921 vince il concorso per la statua \"L'insurrezione\" nel monumento a Vittorio Emanuele II, in piazza Venezia a Roma e realizza il monumento a \"Nazario Sauro\" a Porto Corsini, collocato successivamente nel 1924 anno in cui viene collocato il gruppo scultoreo \"Il lavoro e il risparmio\" sul frontone del palazzo della vecchia Banca di Sconto a Roma.\nNel 1925 realizza un \"Monumento ai Caduti\" per Savignano di Romagna e per Fusignano , Mentre l'anno successivo realizza un altro \"Monumento ai Caduti\" per Granarolo Faentino. Nel 1927 realizza la \"Quadriga\" e i bassorilievi per il Palazzo di Giustizia di Messina. Nel 1932 lavora al monumento a Michele Bianchi a Belmonte Calabro, realizzando quattro altorilievi in travertino.\nAccanto a questa produzione di carattere monumentale ne affianca una di taglio pi\u00f9 intimo destinandola alle varie esposizioni e rassegne d'arte italiane ed estere.\nPer chiara fama nel 1927 \u00e8 nominato professore di scultura all'Accademia di Belle Arti di Roma dove insegner\u00e0 fino al 1957.\nSuoi allievi saranno Quinto Ghermandi e Luciano Minguzzi e Angelo Tavoni.\nVa incontro ad un periodo di avversit\u00e0 familiari: nel 1931 rimane vedovo e nel 1941 gli muore la terza figlia. Ci\u00f2 nonostante si rifugia nella creativit\u00e0: \"Ercole\" allo Stadio dei Marmi di Roma, il monumento ai Caduti alla Certosa di Bologna (1934), il monumento ad Alfredo Oriani sul Colle Oppio (1935), alcuni bassorilievi per il ponte Duca d'Aosta (1938). La stele \"Il lavoro dei campi\", eseguita nel 1940-42 per l'EUR, sar\u00e0 completata e posta in opera solo nel 1962, a Roma in viale del Turismo.\nNel 1940 viene nominato accademico di S. Luca.\nDopo la guerra la sua attivit\u00e0 prosegu\u00ec intensamente. Per la sua sperimentata professionalit\u00e0 nel 1947 viene nominato componente del Consiglio superiore delle antichit\u00e0 e belle arti (rimanendo in carica fino al 1951). Nel 1953 esegue il monumento equestre del \"Generale Pulawsky\" per la citt\u00e0 di Providence nel Rhode Island, (USA). Nel 1954 \u00e8 nominato direttore dell'Accademia di belle arti di Bologna, carica che mantiene fino al 1967.\nNegli ultimi anni realizza numerose opere tra cui : \"Gli Amanti\" (1952), \"Vanit\u00e0\" (1954) e \"Diana\"(1955).\nMuore a Roma all'et\u00e0 di ottantasette anni."}
{"id": "4838056", "revid": "365417", "url": "https://it.wikipedia.org/wiki?curid=4838056", "title": "Elisabetta Plantageneta, duchessa di Exeter", "text": "Biografia.\nEra la terzogenita di Giovanni di Gand, e della sua prima moglie, Bianca di Lancaster. Sua madre mor\u00ec quando Elisabetta aveva cinque anni. In seguito suo padre si rispos\u00f2 con Katherine Swynford. Venne descritta come una giovane donna testarda e grintosa.\nMatrimoni.\nPrimo Matrimonio.\nIl 24 giugno 1380, al Castello di Kenilworth, spos\u00f2 John Hastings, III conte di Pembroke. Elisabetta aveva diciassette anni e lo sposo solo otto anni. Tuttavia, sei anni dopo, il matrimonio venne annullato.\nSecondo Matrimonio.\nSi dice che era stata sedotta dal fratellastro di suo cugino Riccardo II d'Inghilterra, John Holland, e che era rimasta incinta di lui. Questo costrinse il padre ad annullare il suo primo matrimonio, e il 24 giugno 1386, a Plymouth, Elisabetta spos\u00f2 John Holland. La coppia ebbe cinque figli:\nTerzo Matrimonio.\nHolland \u00e8 stato giustiziato nel 1400 per aver cospirato durante la rivolta di Epifania contro suo cognato Enrico IV d'Inghilterra. Nello stesso anno, Elisabetta spos\u00f2 John Cornwall, I barone Fanhope. La coppia ebbe due figli:\nIl suo matrimonio con Sir John caus\u00f2 qualche scandalo, in quanto Sir John non riusc\u00ec a chiedere al fratello di Elisabetta il permesso di sposarla. Tuttavia, il matrimonio si dice che sia stato felice e amorevole.\nMorte.\nMor\u00ec il 24 novembre 1426 e fu sepolta nella Chiesa di Burford."}
{"id": "4838059", "revid": "1075510", "url": "https://it.wikipedia.org/wiki?curid=4838059", "title": "Juan Eusebio Nieremberg", "text": "Biografia.\nJuan Eusebio Nieremberg nacque a Madrid nel 1595 da genitori tedeschi, ferventi cattolici, venuti in Spagna al servizio di Donna Isabella moglie di Carlo V. Fatti i primi studi a Madrid nel Collegio imperiale dei gesuiti, prosegu\u00ec quelli superiori di leggi e sacri canoni ad Alcal\u00e1 de Henares e a Salamanca. A 19 anni, vincendo l'ostinata opposizione del padre, entr\u00f2 nella Compagnia di Ges\u00f9, e vi fece la prima professione il 3 aprile 1616. La sua opera di scrittore religioso si riconnette direttamente a quella dei grandi mistici di cui fu ricca la letteratura spagnola nella seconda met\u00e0 del Cinquecento.\nNumerose sono le sue opere in latino e in castigliano: queste in una lingua sempre pura ed elegante, in uno stile che, se spesso appare frondoso ed esuberante, \u00e8 tuttavia facile e piano, senza quelle sottigliezze di forma e di pensiero comuni nel secolo del concettismo. Capolavoro delle sue opere mistiche \u00e8 comunemente ritenuto il trattato \"De la hermosura de Dios y su amabilidad por las infinitas perfecciones del Ser divino\" (1641), esposizione dell'estetica cristiana, in cui le idee della filosofia platonica circa la bellezza sono applicate alla dottrina cristiana della grazia. L'opera pi\u00f9 popolare del Nieremberg \u00e8 la \"Diferencia entre lo temporal y eterno\", ricca di ingenui riferimenti ad esempi, fatti, aneddoti storicamente inconsistenti, che pure erano ritenuti per verit\u00e0; pi\u00f9 semplice e sobria \u00e8 la \"Vida divina y camino real\" (1633). Oltre che di materia religiosa, il Nieremberg scrisse di storia naturale, di morale pratica, di storia ecclesiastica, biografie (notevoli quelle di Sant'Ignazio e di San Francesco Borgia), di politica, quali la \"Corona virtuosa\" e la \"Virtud coronada\": due scritti in cui, sulle orme dei trattatisti italiani e spagnoli, intese foggiare il modello del perfetto principe cristiano e della repubblica bene ordinata."}
{"id": "4838061", "revid": "1371684", "url": "https://it.wikipedia.org/wiki?curid=4838061", "title": "Kate Hansen", "text": "Biografia.\nHa iniziato a gareggiare per la nazionale statunitense nelle varie categorie giovanili nella specialit\u00e0 del singolo ottenendo sei medaglie ai campionati mondiali juniores, delle quali due d'oro, entrambe ottenute nell'edizione casalinga di Lake Placid 2008.\nA livello assoluto ha esordito in Coppa del Mondo nella stagione 2009/10, ha conquistato il primo podio il 1\u00ba dicembre 2013 nella gara a squadre a Winterberg (2\u00aa) e la prima vittoria il 25 gennaio 2014 nel singolo a Sigulda. In classifica generale come miglior risultato si \u00e8 piazzata al settimo posto nel 2013/14 nel singolo.\nHa preso parte ad una edizione dei Giochi olimpici invernali, a , occasione in cui ha colto la decima piazza nel singolo.\nHa preso parte altres\u00ec ad una edizione dei campionati mondiali, a Whistler 2013, giungendo in quattordicesima posizione.\nAi campionati pacifico-americani ha vinto la medaglia di bronzo a Whistler 2014."}
{"id": "4838063", "revid": "767487", "url": "https://it.wikipedia.org/wiki?curid=4838063", "title": "Springfield (Carolina del Sud)", "text": "Springfield \u00e8 un comune degli Stati Uniti d'America facente parte della contea di Orangeburg nello stato della Carolina del Sud."}
{"id": "4838065", "revid": "767487", "url": "https://it.wikipedia.org/wiki?curid=4838065", "title": "L'oro della California", "text": "L'oro della California (\"Westbound\") \u00e8 un film del 1959 diretto da Budd Boetticher.\n\u00c8 un western statunitense ambientato nel 1864 con Randolph Scott, Virginia Mayo e Karen Steele.\nProduzione.\nIl film, diretto da Budd Boetticher su una sceneggiatura di Berne Giler e Albert S. Le Vino e un soggetto dello stesso Giler, fu prodotto da Henry Blanke per la Warner Bros. e girato nei Warner Brothers Burbank Studios a Burbank e nel Warner Ranch a Calabasas, California, dall'8 ottobre all'inizio di novembre 1957. Fu l'ultimo film con l'accoppiata Boetticher-Scott.\nDistribuzione.\nIl film fu distribuito con il titolo \"Westbound\" negli Stati Uniti dal 25 aprile 1959 al cinema dalla Warner Bros.\nAltre distribuzioni:\nCritica.\nSecondo il Morandini il film soffre di un'ambientazione storica non adeguata e di una sceneggiatura zoppicante.\nPromozione.\nLa tagline \u00e8: \"Hellbound for Vengeance for the Flaming Redhead Who Betrayed Him!\"."}
{"id": "4838070", "revid": "599013", "url": "https://it.wikipedia.org/wiki?curid=4838070", "title": "Westbound", "text": ""}
{"id": "4838076", "revid": "339392", "url": "https://it.wikipedia.org/wiki?curid=4838076", "title": "Poliangioite granulomatosa", "text": ""}
{"id": "4838078", "revid": "63840269", "url": "https://it.wikipedia.org/wiki?curid=4838078", "title": "English Pale", "text": ""}
{"id": "4838080", "revid": "767487", "url": "https://it.wikipedia.org/wiki?curid=4838080", "title": "Prime luci dell'alba", "text": "Prime luci dell'alba \u00e8 un film italiano diretto da Lucio Gaudino e uscito nel giugno 2000.\nIl film ha partecipato in concorso al Festival di Berlino 2000.\nTrama.\nUn paio di mesi dopo l'uccisione dei suoi genitori in un agguato di mafia, due fratelli si incontrano. Edo \u00e8 un ingegnere affermato che ha abbandonato la Sicilia, mentre Saro ha molte idee ma \u00e8 fragile."}
{"id": "4838083", "revid": "729019", "url": "https://it.wikipedia.org/wiki?curid=4838083", "title": "Frontier Works", "text": " \u00e8 un'azienda giapponese specializzata nella creazione e distribuzione di prodotti legati agli anime, come OAV, Drama-CD e colonne sonore. L'azienda \u00e8 stata fondata in agosto del 2002."}
{"id": "4838094", "revid": "767487", "url": "https://it.wikipedia.org/wiki?curid=4838094", "title": "L\u00e0 dove il sole brucia", "text": "L\u00e0 dove il sole brucia (\"The Young Land\") \u00e8 un film del 1959 diretto da Ted Tetzlaff.\n\u00c8 un western statunitense ambientato nel 1848 con Patrick Wayne, Yvonne Craig, Dennis Hopper e Dan O'Herlihy. \u00c8 basato sul racconto breve del 1954 \"Frontier Frenzy\" di John H. Reese.\nProduzione.\nIl film, diretto da Ted Tetzlaff su una sceneggiatura di Norman S. Hall, fu prodotto da Patrick Ford per la C.V. Whitney Pictures e girato in Messico e nei RKO-Path\u00e9 Studios a Culver City, in California, dal 5 agosto 1957.\nIl titolo di lavorazione del film era \"Frontier Frenzy\". Il brano della colonna sonora \"The Young Land (Strange Are the Ways of Love)\", nominato agli Oscar per la Miglior Canzone Originale e cantato da Randy Sparks, fu composto da Ned Washington (parole) e Dimitri Tiomkin (musica).\nDistribuzione.\nIl film fu distribuito con il titolo \"The Young Land\" negli Stati Uniti dal 1\u00ba maggio 1959 (premi\u00e8re a Cody il 25 aprile 1959) al cinema dalla Columbia Pictures.\nAltre distribuzioni:"}
{"id": "4838095", "revid": "46931", "url": "https://it.wikipedia.org/wiki?curid=4838095", "title": "The Young Land", "text": ""}
{"id": "4838100", "revid": "601136", "url": "https://it.wikipedia.org/wiki?curid=4838100", "title": "Club Omnisports De Mekn\u00e8s", "text": ""}
{"id": "4838105", "revid": "287204", "url": "https://it.wikipedia.org/wiki?curid=4838105", "title": "Hysteria (Def Leppard)", "text": ""}
{"id": "4838107", "revid": "287204", "url": "https://it.wikipedia.org/wiki?curid=4838107", "title": "Mahindra MGP3O", "text": "La Mahindra MGP3O \u00e8 una motocicletta da competizione che compete nella classe Moto3 del motomondiale, sviluppata grazie ai finanziamenti della Mahindra.\nDal 2016 questa moto oltre che essere portata in gara dalla Mahindra stessa verr\u00e0 utilizzata dalla Peugeot con il nome di \"Peugeot MGP3O\".\nDescrizione.\nIl primo modello della Mahindra MGP3O venne prodotto dalla Engines Engineering utilizzando il motore Oral Engineering (motore studiato anche per essere utilizzato sui vecchi telai Aprilia RSV 125) e venne utilizzata per il campionato 2012, il telaio \u00e8 un traliccio, l'impianto frenante \u00e8 monodisco sia all'anteriore che al posteriore, la carenatura \u00e8 molto rastremata nella zona inferiore, in modo analogo alla motocicletta della precedente classe 125, la Mahindra 125, mentre la presa d'aria presente sul cupolino \u00e8 divisa in due e percorre il cannotto di sterzo\nDal 2013 la moto venne sviluppata dalla Suter, questo ha determinato un cambiamento del telaio che diventa un bitrave in alluminio, il motore viene sostituito con una nuova unit\u00e0 e la carenatura subisce delle variazioni, tra cui la presa d'aria che ora non \u00e8 divisa, mentre rimane la soluzione del passaggio d'aria attraverso il cannotto di sterzo, inoltre si passa da un impianto frenante anteriore monodisco a un bidisco."}
{"id": "4838109", "revid": "767487", "url": "https://it.wikipedia.org/wiki?curid=4838109", "title": "Ti ho cercata in tutti i necrologi", "text": "Ti ho cercata in tutti i necrologi (\"I Looked in Obituaries\") \u00e8 un film diretto da Giancarlo Giannini e uscito nel maggio 2013.\nTrama.\nNikita, un italiano tuttofare emigrato in Canada, lavora come autista di un carro funebre; sogna per\u00f2 di guidare un Mercedes nero. Nel frattempo si esercita nel poker e un giorno incontra un uomo facoltoso, amico di un defunto. Questo lo invita a un tavolo di gioco e lui, che sogna la sua macchina, ci sta ma perde tutto. Per ripagare il debito di gioco gli viene offerto di essere preda di una caccia all'uomo. Nikita quindi fugge nel bosco e deve sopravvivere per venti minuti all'inseguimento. Una volta saldato il debito ci prende gusto e viene sfidato in altre cacce. Attrae anche l'amore di una ragazza.\nCuriosit\u00e0.\nIl nome Nikita \u00e8 un omaggio a John Huston. Il soggetto fu scritto da Lorenzo Cairoli nel 1988. Giancarlo Giannini prov\u00f3 a realizzare il progetto negli anni novanta, tent\u00f3 persino col regista italoamericano Abel Ferrara, finch\u00e9 Cairoli non vendette i diritti del copione a Rai2 che cerc\u00f3 di farne una fiction con Barbareschi e la regia di Popi Nocita. Quando la produzione sostitu\u00ed Barbareschi con Patricia Millardet, Cairoli tronc\u00f3 la collaborazione e si riprese i diritti del film."}
{"id": "4838112", "revid": "767487", "url": "https://it.wikipedia.org/wiki?curid=4838112", "title": "All the World's a Stage (film 1915)", "text": "All the World's a Stage \u00e8 un cortometraggio muto del 1915 diretto da Frank Wilson.\nTrama.\nLa pozione magica di un attore tragico fa colpo sui suoi allievi.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 213,36 metri - usc\u00ec nelle sale cinematografiche britanniche nel marzo 1915.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4838115", "revid": "767487", "url": "https://it.wikipedia.org/wiki?curid=4838115", "title": "Pet\u0103r Stojanov (calciatore)", "text": "Carriera.\nSliven.\nHa iniziato la sua carriera in Bulgaria con OFC Sliven 2000 . Con Sliven ha completato 77 partite segnando anche 4 gol. Ha lasciato il club a febbraio 2011 per PFC CSKA Sofia .\nCSKA Sofia.\nRimase a Cska Sofia per uno e una stagione a met\u00e0. Ha giocato tre partite nella sua prima stagione al club e 16 alla sua seconda stagione. Ha segnato il suo unico gol alla seconda stagione contro Botev Vratsa POFC in un 2-2 in trasferta disegnare.\nOlympiakos Volou.\nIl 22 settembre 2012 \u00e8 firmato un contratto di un anno con Olympiakos Volou FC 1937 Ha giocato la sua prima partita per Olympiakos contro il Kavala FC in casa 2-0."}
{"id": "4838117", "revid": "287204", "url": "https://it.wikipedia.org/wiki?curid=4838117", "title": "4\u00b0 Divisione Fanteria &quot;Livorno&quot;", "text": ""}
{"id": "4838118", "revid": "447535", "url": "https://it.wikipedia.org/wiki?curid=4838118", "title": "Repubblica di Guinea", "text": ""}
{"id": "4838119", "revid": "247222", "url": "https://it.wikipedia.org/wiki?curid=4838119", "title": "Tutto il meglio dei Matia Bazar", "text": "Tutto il meglio dei Matia Bazar \u00e8 la settima raccolta dei Matia Bazar, pubblicata su CD dalla Virgin Dischi (catalogo 243 8 41405 2) nel 1996.\nIl disco.\nRaccolta ufficiale che festeggia il 20\u00ba anniversario di attivit\u00e0 del gruppo. Contiene tutti i classici di successo della precedente produzione rimasterizzati per l'occasione.\nLa voce solista di tutti i brani \u00e8 Antonella Ruggiero.\nNessun inedito, n\u00e9 singolo estratto.\nTracce.\nL'anno indicato \u00e8 quello di pubblicazione dell'album che contiene il brano.\nBonus track"}
{"id": "4838120", "revid": "287204", "url": "https://it.wikipedia.org/wiki?curid=4838120", "title": "Geza von Bolvary", "text": ""}
{"id": "4838125", "revid": "30610", "url": "https://it.wikipedia.org/wiki?curid=4838125", "title": "Saltimpalo", "text": ""}
{"id": "4838126", "revid": "767487", "url": "https://it.wikipedia.org/wiki?curid=4838126", "title": "Marmaduke and His Angel", "text": "Marmaduke and His Angel \u00e8 un cortometraggio muto del 1915 diretto da Frank Wilson.\nTrama.\nUn ballerino aiuta una ragazza a riconquistare l'impiegato di una drogheria.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 251,46 metri - usc\u00ec nelle sale cinematografiche britanniche nel marzo 1915.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4838129", "revid": "434395", "url": "https://it.wikipedia.org/wiki?curid=4838129", "title": "Campionati europei di biathlon 2014", "text": "I Campionati europei di biathlon 2014 sono stati la 21\u00aa edizione della manifestazione. Si sono svolti a Nov\u00e9 M\u011bsto na Morav\u011b, nella Repubblica Ceca, dal 27 gennaio al 4 febbraio 2014."}
{"id": "4838130", "revid": "830939", "url": "https://it.wikipedia.org/wiki?curid=4838130", "title": "Ludwig Friedl\u00e4nder", "text": "Nel 1847 divenne \"privatdozent\" all'universit\u00e0 di K\u00f6nigsberg, per poi esserne assistente (1856) e professore ordinario (1858).\nSi ritir\u00f2 nel 1892 a Strasburgo, dove era professore onorario all'universit\u00e0 locale.\nEbreo, si convert\u00ec al Cristianesimo."}
{"id": "4838135", "revid": "767487", "url": "https://it.wikipedia.org/wiki?curid=4838135", "title": "Jaunius Juozaitis", "text": "Caratteristiche tecniche.\nInterno di centrocampo, poteva giocare anche come esterno destro, trequartista o attaccante."}
{"id": "4838137", "revid": "56620", "url": "https://it.wikipedia.org/wiki?curid=4838137", "title": "Fearless - Il mondo oltre lo specchio", "text": "Fearless - Il mondo oltre lo specchio \u00e8 un romanzo scritto dalla scrittrice Cornelia Funke, in collaborazione con Lionel Wigram. Il romanzo \u00e8 il sequel di \"Reckless - Lo specchio dei mondi\" ed \u00e8 seguito da \"Heartless - Il nemico immortale\", che \u00e8 stato pubblicato in lingua originale il 20 ottobre 2014 e che verr\u00e0 successivamente tradotto e pubblicato in Italia nell'aprile 2016.\nTrama.\nDopo aver pagato un prezzo cos\u00ec caro per riavere suo fratello, Jacob deve trovare assolutamente un rimedio alla morte che avanza e che gli lascia solo un anno di tempo. Inoltre il desiderio di trovare il padre \u00e8 pi\u00f9 forte che mai. riuscir\u00e0 il pi\u00f9 grande cacciatore di tesori del mondo oltre lo specchio a trovare il tesoro che per lui ha pi\u00f9 importanza e nel contempo, come al solito, a salvare la pelle?"}
{"id": "4838139", "revid": "287204", "url": "https://it.wikipedia.org/wiki?curid=4838139", "title": "KTM RC 250 GP", "text": "La KTM RC 250 GP \u00e8 una motocicletta da competizione per la classe Moto3, progettata dalla KTM. Nella versione destinata al team clienti, venne chiamata anche, KTM RC 250 R. Partecipa anche al campionato monomarca, \"Rookies Cup\" della KTM.\nNel 2014 e dal 2020 questa moto, con lievi modifiche tecniche, viene portata in pista anche sotto le vesti della Husqvarna con il nome di Husqvarna Moto3 e Husqvarna FR 250 GP. Dal 2021 viene anche schierata, con la stessa denominazione del modello originale, come Gas Gas, marchio di propriet\u00e0 della casa austriaca.\nDescrizione.\nIl telaio \u00e8 un traliccio, mentre il forcellone \u00e8 in alluminio, esattamente come per il motore sono tutti componenti sviluppati dalla KTM. Il propulsore, denominato \"KTM M32\", \u00e8 dotato, per regolamento da un limitatore a 14 000 giri al minuto, mentre inizia a spingere a circa 10 500 giri minuto. Per lo scarico si \u00e8 ricorsi alla slovena Akrapovi\u010d. L'impianto frenante \u00e8 composto da due dischi in acciaio sulla ruota anteriore e singolo sulla ruota posteriore. La presa d'aria, di forma ellittica, \u00e8 posta sul cupolino, mentre il condotto che la raccorda all'airbox passa al di sotto del cannotto di sterzo. Il progetto venne coordinato da Sebastian Risse e Konrad Hefele, dal telaista Reinhard Mandl, dal motorista Heinz Payreder e dall'elettronico Christian Almer."}
{"id": "4838140", "revid": "214753", "url": "https://it.wikipedia.org/wiki?curid=4838140", "title": "Kimberley McRae", "text": "Biografia.\nHa iniziato a gareggiare per la nazionale canadese nelle varie categorie giovanili nella specialit\u00e0 del singolo senza per\u00f2 ottenere risultati di particolare rilievo.\nA livello assoluto ha esordito in Coppa del Mondo nella stagione 2008/09 ed ha conquistato il primo podio il 19 gennaio 2014 nel singolo ad Altenberg (3\u00aa) e la sua prima vittoria il 3 dicembre 2016 a Lake Placid nella gara a squadre. In classifica generale come miglior risultato si \u00e8 piazzata all'ottavo posto nel singolo nel 2014/15.\nHa preso parte a due edizioni dei Giochi olimpici invernali: sia a sia a ha colto la quinta piazza nella gara individuale.\nHa preso parte altres\u00ec a tre edizioni dei campionati mondiali, vincendo la medaglia di bronzo nell'individuale femminile ad Igls 2017. Nell'edizione casalinga di Whistler 2013 concluse la prova del singolo in settima posizione, risultato che le valse la medaglia d'argento nella speciale classifica riservata agli under 23.\nAi campionati pacifico-americani ha conquistato tre medaglie nella specialit\u00e0 monoposto: due d'argento, a Calgary 2012 e a Calgary 2018 e una di bronzo a Calgary 2016."}
{"id": "4838141", "revid": "767487", "url": "https://it.wikipedia.org/wiki?curid=4838141", "title": "Schoolgirl Rebels", "text": "Schoolgirl Rebels \u00e8 un cortometraggio muto del 1915 diretto da Frank Wilson.\nTrama.\nUna studentessa irrita la nuova insegnante inducendo le sue compagne a comportarsi in maniera non adeguata con un ispettore.\nProduzione.\nIl film fu prodotto dalla Hepworth. Sceneggiato da Dodie Smith, il soggetto aveva come titolo originale \"Maisie Manages Things\".\nDistribuzione.\nDistribuito dalla Hepworth, il film - un cortometraggio di 259 metri - usc\u00ec nelle sale cinematografiche britanniche nel febbraio 1915.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4838150", "revid": "110157", "url": "https://it.wikipedia.org/wiki?curid=4838150", "title": "Valmis mihin vaan", "text": "Valmis mihin vaan \u00e8 il settimo album di studio del rapper finlandese Petri Nyg\u00e5rd, pubblicato il 15 novembre 2013 dalla Open Records.\nL'album rimase per due settimane nella classifica degli album pi\u00f9 venduti in Finlandia, raggiungendo la ventiseiesima posizione."}
{"id": "4838160", "revid": "767487", "url": "https://it.wikipedia.org/wiki?curid=4838160", "title": "Spies (film 1915)", "text": "Spies \u00e8 un cortometraggio muto del 1915 diretto da Frank Wilson.\nTrama.\nUna ragazza scappata di casa insieme a un poeta si comporta in maniera furtiva e i due vengono scambiati per spie.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di una bobina - usc\u00ec nelle sale cinematografiche britanniche nel febbraio 1915.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4838164", "revid": "345405", "url": "https://it.wikipedia.org/wiki?curid=4838164", "title": "Toszer", "text": ""}
{"id": "4838173", "revid": "110157", "url": "https://it.wikipedia.org/wiki?curid=4838173", "title": "Cattedrale di Funchal", "text": "La cattedrale dell'Assunzione di Maria Vergine (in portoghese: \"S\u00e9 Catedral de Funchal\") \u00e8 la cattedrale cattolica di Funchal, in Portogallo, e sede della diocesi di Funchal. Si trova nel centro della citt\u00e0, non lontana dal porto turistico, nell'area chiamata Campo del Duca. La sua costruzione cominci\u00f2 alla fine del 1400. \nStoria.\nFu la prima chiesa importante costruita sull'isola. In precedenza c'era una chiesa vicino alla spiaggia di Calhau, ma poich\u00e9 il numero degli abitanti aumentava grazie al fiorire del commercio della canna da zucchero, la chiesa non poteva pi\u00f9 ospitare tutti i fedeli, cos\u00ec fu deciso di costruirne una pi\u00f9 grande nel centro della citt\u00e0.\nI lavori di costruzione proseguirono con numerosi ritardi, finch\u00e9 nel 1500 il re Manuele I del Portogallo diede un forte impulso perch\u00e9 i lavori di costruzione della \"grande chiesa\" fossero conclusi, affidandone il compito all'architetto Gil Eanes.\nLa costruzione venne ultimata nel 1514, ma venne utilizzata per le funzioni religiose gi\u00e0 dal 1508 e venne consacrata nel 1517. La chiesa fu consacrata nel 1517 dal vescovo D. Duarte e fu la prima e pi\u00f9 grande chiesa costruita nei territori portoghesi insulari. La guglia del campanile e alcuni dettagli sono stati ultimati solo intorno agli anni 1517 - 1518.\nDescrizione.\nLa facciata \u00e8 in stile romanico-gotico con una torre campanaria alta circa 55 metri posta sul lato sinistro.\nCi sono quattro piani con volte a botte; l'ultimo piano ospita le campane con sette campanili.\nLa guglia \u00e8 a forma di piramide quadrata con otto archi gotici decorati con capitelli con motivi vegetali.\nIl terrazzino esterno, sopra alle campane richiama lo stile dei castelli medievali dei templari.\nSulla torre sono presenti due orologi con controllo elettronico che dal 1989 sostituiscono i due precedenti: il primo che ora si pu\u00f2 vedere nella Biblioteca Municipale che fu posto nel 1776 e l\u00ec rimase sino al 1922. Su questo orologio si potevano leggere solo le ore, mancando la lancetta dei minuti.\nNel 1922 un medico inglese don\u00f2 alla chiesa un nuovo orologio, ma solo l'anno seguente, nel 1923 fu aggiunta la lancetta dei minuti. \nL'architettura interna \u00e8 un insieme di diversi stili architettonici: dal gotico europeo, al moresco, al manuelino oltre ad influenze architettoniche locali.\n\u00c8 divisa in tre navate collegate da dieci archi gotici con capitelli scolpiti.\nLa navata centrale \u00e8 molto ampia cos\u00ec come il transetto illuminato da grandi finestre sulle pareti laterali.\nAll'interno la luce filtra da otto finestre a fessura in stile manuelino, dal rosone della facciata e da alcune piccole finestre sopra l'altare maggiore.\nIl soffitto \u00e8 in legno di cedro intarsiato con ornamenti di avorio e dorature in stile \"mud\u00e9jar\". All'ingresso si trova un'acquasantiera in marmo del XIX secolo, sopra c'\u00e8 un coro costruito nel 1794.\nSulla parete di fondo si trova un pannello di grandi dimensioni con dipinti in cornici dorate. Su entrambi i lati ci sono due cappelle con due file di sedie distinte per i capitolari, la pi\u00f9 alta che ha schienali decorati con figure di apostoli e profeti. La fila pi\u00f9 bassa \u00e8 invece per i cappellani.\nNella cappella del Santissimo c'\u00e8 un grande dipinto che rappresenta l'Ultima Cena datato nel XVIII secolo.\nAlcuni tesori della chiesa, come una grande croce da processione in argento dorato, donata dal Re D. Manuel sono oggi conservati nel Museo di Arte Sacra."}
{"id": "4838174", "revid": "767487", "url": "https://it.wikipedia.org/wiki?curid=4838174", "title": "Disposta a tutto (film 1977)", "text": "Disposta a tutto \u00e8 un film del 1977 scritto e diretto da Giorgio Stegani.\nTrama.\nAnna, dolce e ingenua ventenne, s'innamora di Marco, un facoltoso ingegnere pi\u00f9 grande di lei e fatalmente si vota a lui anima e, soprattutto, corpo. Per Marco, Anna \u00e8 disposta a tutto, tanto da lasciarsi coinvolgere in un gioco pericoloso, fatto di sottili piaceri sado-masochistici, di attrazioni e repulsioni attraverso le quali per\u00f2 Anna crescer\u00e0 e diventer\u00e0 donna. Quando resta incinta, tenendolo all'oscuro, decide di recarsi a Venezia ad abortire come vuole lui. L'esperienza per\u00f2 \u00e8 traumatica e Anna capisce di dovere uscire da quella situazione, trasformandosi da pedina consenziente a dominatrice della situazione."}
{"id": "4838175", "revid": "287204", "url": "https://it.wikipedia.org/wiki?curid=4838175", "title": "AFC Champions League 2014 - Play-off", "text": "I Play-off della AFC Champions League 2014 sono i turni preliminari a cui prendono parte 19 squadre da 15 nazioni. Le 4 vincenti del terzo turno si qualificano per la fase a gironi."}
{"id": "4838195", "revid": "599013", "url": "https://it.wikipedia.org/wiki?curid=4838195", "title": "Spies", "text": ""}
{"id": "4838206", "revid": "767487", "url": "https://it.wikipedia.org/wiki?curid=4838206", "title": "La casa sulle nuvole", "text": "La casa sulle nuvole \u00e8 un film del 2008 (uscito nel maggio 2009) diretto da Claudio Giovannesi, alla sua opera prima.\nIl film \u00e8 nato a partire da un documentario (\"Appunti per un film in Marocco\").\nTrama.\nI fratelli Lorenzo e Michele vivono a Roma in una grande casa. Il primo suona jazz ed \u00e8 estroverso, mentre il secondo \u00e8 pi\u00f9 introverso e alleva labrador. Scoprono che il loro padre, fuggito all'estero da molti anni, \u00e8 in Marocco e ha venduto la loro casa. Cos\u00ec intraprendono un viaggio alla scoperta di loro padre lambendo il deserto."}
{"id": "4838208", "revid": "767487", "url": "https://it.wikipedia.org/wiki?curid=4838208", "title": "Tilly and the Nut", "text": "Tilly and the Nut \u00e8 un cortometraggio muto del 1915 diretto da Frank Wilson.\nTrama.\nTilly e Sally si divertono con un bellimbusto in visita.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 220,98 metri - usc\u00ec nelle sale cinematografiche britanniche nel marzo 1915.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4838211", "revid": "729019", "url": "https://it.wikipedia.org/wiki?curid=4838211", "title": "Battaglia del D\u00fcna", "text": "La battaglia del D\u00fcna, anche detta battaglia di Riga o attraversamento del D\u00fcna, venne combattuta il 19 luglio 1701 nell'ambito dei pi\u00f9 vasti eventi della grande guerra del Nord: una piccola forza svedese guidata dal re Carlo XII forz\u00f2 l'attraversamento del corso del fiume D\u00fcna (oggi Dvina occidentale o Daugava in lettone) e ingaggi\u00f2 battaglia contro un'armata di truppe sassoni e russe comandate dai generali Adam von Steinau e Anikita Ivanovi\u010d Repnin, intente ad assediare la citt\u00e0 di Riga, un possedimento svedese; le forze russo-sassoni furono messe in rotta e gli svedesi liberarono la citt\u00e0 dall'assedio, aprendosi poi la via verso la Polonia.\nAntefatti.\nAll'inizio del conflitto, tra il febbraio e il marzo del 1700, la Svezia si ritrov\u00f2 assalita su pi\u00f9 fronti da una coalizione composta da Danimarca-Norvegia, Elettorato di Sassonia e Regno russo, intenzionata a spartirsi i possedimenti del cosiddetto \"Impero svedese\"; I coalizzati ritenevano che il giovane sovrano svedese, Carlo XII, fosse troppo inesperto per poter far fronte alla serie di attacchi sferratigli contro, ma ben presto dovettero ricredersi: nell'agosto del 1700 il monarca guid\u00f2 personalmente un'invasione anfibia della Sj\u00e6lland e, circondata Copenaghen, costrinse i danesi a firmare un trattato di pace, obbligando la Danimarca a uscire dal conflitto.. Ristabilita la situazione a ovest, Carlo XII colp\u00ec a est e sul finire dell'ottobre seguente sbarc\u00f2 in Estonia dove un'armata russa aveva posto l'assedio alla fortezza di Narva: raccolte velocemente le sue truppe, il sovrano inflisse una pesantissima sconfitta ai russi nella battaglia di Narva del 30 novembre 1700, obbligando le forze dello zar a rimanere fuori dal conflitto per almeno un anno.\nCarlo diresse quindi la sua attenzione verso sud, dove Augusto II, principe elettore di Sassonia e re della Confederazione polacco-lituana, nutriva da tempo mire espansionistiche sulla Livonia svedese: nel febbraio del 1700 un'armata sassone sotto il principe livone Otto Arnold von Paykull aveva posto l'assedio allo strategico porto di Riga, venendo poi rinforzata da un secondo contingente guidato dal feldmaresciallo Adam Heinrich von Steinau nonch\u00e9 da un'armata russa sotto il principe Anikita Ivanovi\u010d Repnin, per un totale di circa 20.000 - 29.000 uomini; le forze russo-sassoni erano trincerate in un campo fortificato posto lungo il corso del fiume D\u00fcna, largo 600 metri, ma a una certa distanza dalla riva in modo da lasciare lo spazio agli svedesi per sbarcare per poi attaccarli mentre ancora dovevano riorganizzarsi, facendo prigionieri gli uomini dell'avanguardia tra cui si presumeva ci potesse essere lo stesso sovrano.\nMentre faceva svernare in Estonia la sua armata, riorganizzandola per l'imminente campagna, Carlo XII invi\u00f2 ordini al governatore generale della Livonia, Erik Dahlberg, perch\u00e9 avviasse i preparativi per l'attraversamento del fiume: Dahlberg ricevette istruzioni perch\u00e9 approntasse almeno 200 natanti con cui gli svedesi potessero solcare il corso del D\u00fcna nonch\u00e9 un ponte per permettere il passaggio della cavalleria, il tutto mantenendo il massimo riserbo onde non far mancare l'effetto sorpresa ai danni del nemico. L'armata svedese, forte di circa 14.000 uomini, giunse nelle vicinanze di Riga il 17 luglio quando i preparativi per l'attraversamento erano ormai completati, ma il cattivo tempo, tuttavia, costrinse a posticipare l'inizio dell'operazione; un reggimento di cavalleria svedese fu distaccato dall'armata e inviato a minacciare Kokenhusen, pi\u00f9 a est, forzando von Steinau ad allontanarsi con parte delle sue forze per parare la mossa, lasciando Paykull al comando\nLa battaglia.\nDurante la sera del 18 luglio circa 6.000 fanti e 535 cavalieri svedesi iniziarono a imbarcarsi sulla flottiglia approntata per il traghettamento attraverso il D\u00fcna: erano disponibili circa 195 imbarcazioni di vario tipo e dimensioni, incluse quattro batterie galleggianti da dieci cannoni l'una e una corvetta da 16 cannoni; i cannoni svedesi appostati sulle mura di Riga avevano continuato a bombardare i trinceramenti dei coalizzati per tutto il giorno, continuando poi anche di notte per coprire i preparativi per lo sbarco. Dopo che tutte le truppe si furono imbarcate, gli svedesi appiccarono il fuoco ad alcune piccole imbarcazioni, spingendole in avanti lungo il fiume per creare una cortina di fumo con cui ostruire la vista delle sentinelle nemiche; alle 04:00 del 19 luglio, infine, l'attacco ebbe inizio.\nPi\u00f9 o meno a met\u00e0 del fiume, quando le imbarcazioni dovettero girare intorno all'isola di Fossenholm (che di suo ostruiva la vista), gli svedesi furono scoperti dai coalizzati, che aprirono subito il tiro su di loro; le quattro batterie galleggianti risposero al fuoco, e dopo mezz'ora i primi svedesi raggiunsero la riva opposta venendo subito ingaggiati in combattimento da alcuni reparti esploranti sassoni. Quando circa 3.000 svedesi furono infine sbarcati sulla riva i sassoni lanciarono un primo assalto con 3.500 uomini, ma sotto il comando dello stesso re Carlo XII gli svedesi furono capaci di mantenere il controllo della testa di ponte e di respingere il nemico; gli svedesi lanciarono quindi una serie di assalti in rapida sequenza, riuscendo a espugnare la ridotta di Garras e stabilendo cos\u00ec un buon punto d'appoggio da dove iniziare la costruzione di un ponte di barche sul D\u00fcna.\nDopo un periodo di stallo, gli svedesi dovettero affrontare un secondo grosso attacco da parte dei sassoni di Otto von Paykull, intenzionato a ributtarli indietro prima che arrivassero altri rinforzi in loro appoggio: anche questo attacco, come il primo, fu respinto. A questo punto von Steinau era ormai rientrato da Kokenhusen con un grosso contingente di rinforzi, e assunse il comando ordinando subito un terzo assalto contro gli svedesi, che ormai avevano fatto sbarcare tutte le loro truppe; con il fianco sinistro degli svedesi protetto dal fiume, von Steinau lanci\u00f2 la sua cavalleria contro il fianco destro del nemico, ma dopo un iniziale successo i sassoni furono ributtati indietro da un contrattacco della cavalleria svedese.\nAlle 07:00 von Steinau riun\u00ec i suoi ufficiali per un consiglio di guerra, al termine del quale decise per lo sganciamento immediato dallo scontro; un ultimo assalto fu lanciato contro gli svedesi per coprire il ripiegamento, e con il cattivo tempo che aveva ostacolato la costruzione del ponte di barche la cavalleria di Carlo XII non fu capace di attraversare in forze il fiume prima che i sassoni si fossero ritirati dal campo di battaglia.\nConseguenze.\nLa battaglia era costata agli svedesi la morte di 100 uomini e il ferimento di altri 400, mentre i russo-sassoni ebbero 1.300 tra morti e feriti e altri 700 uomini caduti prigionieri; gli svedesi catturarono inoltre 36 cannoni e quattro tra bandiere e stendardi del nemico.\nSubito dopo lo scontro, Carlo XII condusse le sue forze verso ovest e pose l'assedio alla fortezza di Mitau, difesa da una guarnigione sassone; una piccola ridotta russa difesa da 400 uomini fu violentemente assalita dagli svedesi, capitolando solo dopo che 20 dei difensori rimasero in vita. In seguito, gli svedesi posero il blocco alla fortezza di D\u00fcnam\u00fcnde e iniziarono l'inseguimento dell'armata di von Steinau, in ritirata verso sud; le forze dei coalizzati si divisero, con i sassoni diretti verso la neutrale Prussia e i russi di Repnin, scarsamente impegnati nello scontro, intenti a riguadagnare la via verso la loro madrepatria, lasciando aperta agli svedesi la via per invadere la Curlandia. Senza pi\u00f9 opposizione davanti a s\u00e9, Carlo XII pot\u00e9 quindi condurre le sue forze in Polonia, al fine di deporre Augusto II dal trono di Varsavia."}
{"id": "4838218", "revid": "767487", "url": "https://it.wikipedia.org/wiki?curid=4838218", "title": "L'uomo senza corpo", "text": "L'uomo senza corpo (\"Curse of the Undead\") \u00e8 un film del 1959 diretto da Edward Dein.\n\u00c8 un horror a sfondo western statunitense ambientato negli anni 1880 con Eric Fleming, Michael Pate e Kathleen Crowley.\nProduzione.\nIl film, diretto da Edward Dein su una sceneggiatura dello stesso Dein e di Mildred Dein, fu prodotto da Joseph Gershenson per la Universal Pictures e girato negli Universal Studios a Universal City, California, dal 10 dicembre a fine dicembre 1958. Il titolo di lavorazione fu \"Affairs of a Vampire\".\nDistribuzione.\nIl film fu distribuito con il titolo \"Curse of the Undead\" negli Stati Uniti nel maggio 1959 al cinema dalla Universal Pictures.\nAltre distribuzioni:\nCritica.\nSecondo il Morandini il film \u00e8 un \"modesto horror gotico in un'insolita ambientazione western\".\nPromozione.\nLe tagline sono:"}
{"id": "4838220", "revid": "46931", "url": "https://it.wikipedia.org/wiki?curid=4838220", "title": "Curse of the Undead", "text": ""}
{"id": "4838224", "revid": "466539", "url": "https://it.wikipedia.org/wiki?curid=4838224", "title": "Fiat Chrysler Automobiles", "text": "Fiat Chrysler Automobiles N.V. (FCA), azienda italo-statunitense di diritto olandese, \u00e8 stato un produttore multinazionale di autoveicoli, ottavo gruppo automobilistico al mondo per numero di veicoli prodotti.\nNata nel 2014 dalla fusione tra l'italiana Fiat S.p.A. e la statunitense Chrysler Group, facevano parte di FCA i marchi FIAT, Alfa Romeo, Lancia, Maserati, Fiat Professional, Abarth, Jeep, Chrysler, Dodge, Ram Trucks, Mopar, SRT; alla FCA apparteneva anche la societ\u00e0 polisportiva Sisport.\nLa societ\u00e0 \u00e8 stata quotata sia al NYSE che nell'indice FTSE MIB della Borsa di Milano.\nIl 16 gennaio 2021 si \u00e8 fusa con il Groupe PSA dando vita alla nuova societ\u00e0 Stellantis.\nStoria.\nGli inizi.\nDopo che gi\u00e0 nel 2009 era stata acquisita una quota di minoranza nella casa automobilistica statunitense dichiarata fallita, il 1\u00ba gennaio 2014 viene annunciato l'inizio delle operazioni volte all'acquisizione, da parte di Fiat S.p.A., della totalit\u00e0 del pacchetto azionario di Chrysler Group. A seguito di ci\u00f2, il 29 dello stesso mese il consiglio di amministrazione del gruppo italiano, riunitosi al Lingotto sotto la presidenza di Sergio Marchionne, ha approvato la riorganizzazione societaria per creare un nuovo e unico gruppo industriale denominato \"Fiat Chrysler Automobiles, \"societ\u00e0 per azioni.\nFCA nacque dalla fusione effettiva il 12 ottobre 2014, di Fiat S.p.A. in Fiat Investments N.V., societ\u00e0 di diritto olandese; l'entit\u00e0 risultante venne appunto ridenominata Fiat Chrysler Automobiles N.V.. La quotazione in borsa, sulla Borsa di New York e sulla Borsa Italiana, avvenne il giorno successivo alla fusione. Fiat Chrysler Automobiles riunisce in un'unica societ\u00e0 di diritto olandese con domicilio fiscale nel Regno Unito due gruppi industriali del settore automobilistico: Fiat S.p.A. e la sua controllata Chrysler Group LLC, dopo che il gruppo italiano acquisisce la totalit\u00e0 delle azioni di quello americano. \u00c8 la settima casa automobilistica al mondo, vende all'anno meno di 5 milioni di auto, la met\u00e0 di Volkswagen e Toyota.\nNel 2014 viene annunciato lo scorporo di Ferrari N.V., che a partire dal 4 gennaio 2016 si \u00e8 separata dal gruppo FCA per essere direttamente controllata dalla Exor, gi\u00e0 azionista di maggioranza di FCA (con il 30,81% delle azioni, 46,15% dei diritti di voto).\nProposta alla General Motors.\nNel 2015 Marchionne, che si rende conto come Fiat Chrysler sia ancora piccola e gi\u00e0 in passato aveva inutilmente tentato di rilevare la Opel, avvia contatti con Mary Barra per una fusione tra FCA e General Motors ma la proposta viene respinta. Pensa allora a una scalata ostile di GM con il lancio di un'Opa che richiede almeno 60 miliardi di dollari. Cerca e trova anche investitori ma alla fine viene dissuaso.\nIl 13 gennaio 2017 la societ\u00e0 \u00e8 indagata dal Dipartimento di Giustizia degli Stati Uniti a causa della presunta mancata divulgazione di software che violava le norme sulle emissioni e consentiva ai veicoli di superare i limiti di inquinamento. Il 23 maggio 2017 il Dipartimento di Giustizia ha intentato una causa civile sostenendo che FCA \"ha utilizzato un 'dispositivo di disfunzione' per eludere i controlli sulle emissioni\" in oltre 100.000 veicoli tra il 2014 e il 2016.\nIl 25 luglio 2018 Sergio Marchionne muore in un ospedale svizzero all'et\u00e0 di 66 anni dopo essersi preso un periodo di riposo per sottoporsi ad un intervento chirurgico. Al suo posto subentra l'inglese Michael Manley.\nNel gennaio 2019 Fiat Chrysler accetta di pagare 800 milioni di dollari per risolvere le cause sulle emissioni diesel.\nLa mancata intesa con Renault.\nIl 27 maggio 2019 FCA propone una fusione con la francese Renault che darebbe vita al terzo gruppo al mondo per volumi prodotti. Il piano di fusione, presentato dopo un incontro riservato a Parigi tra John Elkann e il presidente Emmanuel Macron e dopo avere inviato il dossier al ministro delle Finanze francese Bruno Le Maire (lo Stato francese \u00e8 il maggiore azionista della Renault con il 15% alla pari dei giapponesi della Nissan), prevede la nascita di una newco per il 50% detenuta dagli azionisti FCA e per l'altro 50% dai soci Renault. Prevista una struttura di governance paritetica, con sede ad Amsterdam e con lo stesso numero di componenti e un membro del board assegnato anche ai giapponesi della Nissan. Exor, la holding della famiglia Agnelli che controlla FCA, avrebbe il 13-14% delle quote della nuova societ\u00e0 mentre il governo francese e i nipponici scenderebbero al 7%. Il resto sarebbe detenuto dal mercato con il gruppo quotato non solo a New York e Milano ma anche a Parigi. Il progetto, messo a punto in incontri riservati nelle abitazioni di Torino e Parigi di John Elkann e del presidente della Renault, Jean-Dominique Senard, non coinvolge per il momento Nissan-Mitsubishi (di cui Renault \u00e8 azionista al 43%) che non molto tempo prima aveva respinto la proposta di fusione con la casa francese. Nel caso in cui Nissan-Mitsubishi partecipasse all'iniziativa, nascerebbe il primo gruppo automobilistico al mondo. \nLa Renault si dice \"interessata\" e il governo francese pone quattro condizioni: la rivalutazione di Renault con il pagamento di un dividendo anche ai francesi, l'ingresso di un esponente del governo nel cda della nuova societ\u00e0, il mantenimento del quartier generale a Parigi e la salvaguardia dei posti di lavoro. Il ministro Le Maire mette comunque le mani avanti: \"Non c'\u00e8 fretta, prendiamo il tempo necessario\" e il vertice Renault fa slittare ogni decisione, anche se l'accordo sembra formalmente raggiunto nonostante il no dei consiglieri Nissan. John Elkann parla comunque di proposta \"non negoziabile\" e nella notte del 5 giugno 2019 FCA decide di ritirare l'offerta.\nNel settembre 2019 un manager FCA viene arrestato a Detroit sotto l'accusa di aver mentito sull'effettiva capacit\u00e0 dei sistemi di emissione montati sui veicoli diesel. Sempre in settembre FCA patteggia una multa della SEC americana di 40 milioni di dollari per avere gonfiato i dati sulle vendite tra il 2012 e il 2016 presentando come nuove quelle di anni precedenti.\nL'accordo di fusione con PSA.\nIl 30 ottobre 2019, The Wall Street Journal annuncia l'esistenza di una trattativa in corso tra FCA e il gruppo francese PSA per una possibile fusione che darebbe vita al quarto gruppo mondiale del settore. All'indomani dell'annuncio, \u00e8 arrivata la decisione lampo dei due consigli d'amministrazione: via libera alla \"fusione tra eguali\" da 50 miliardi di dollari. Il nuovo gruppo sar\u00e0 quotato a New York, Milano e Parigi, la sede legale e fiscale sar\u00e0 ad Amsterdam, Carlos Tavares sar\u00e0 l'amministratore delegato e John Elkann presidente, cinque i consiglieri PSA (pi\u00f9 Tavares), cinque i consiglieri FCA, 8,7 milioni di veicoli realizzati dopo la fusione. Inoltre PSA, che con i valori di Borsa avrebbe dovuto avere il 60% della nuova societ\u00e0 che dovr\u00e0 invece essere paritetica al 50%, paga un premio di quasi 7 miliardi ai soci FCA.\nIl 20 novembre 2019 General Motors ha intentato una causa legale contro FCA accusandola di aver fatto ricorso a tangenti per corrompere i sindacati della United Auto Workers durante le trattative sul contratto di lavoro condotte con le tre case automobilistiche di Detroit tra il 2009 e il 2015. Tre ex manager del gruppo italo-americano nel frattempo sono stati arrestati. FCA ha replicato al riguardo: \"Vogliono ostacolare la fusione con PSA\".\nIl 18 dicembre 2019 l'annuncio ufficiale: le due societ\u00e0 sono d'accordo sulla fusione per dare vita al quarto costruttore automobilistico al mondo per volumi di vendita, con 8,7 milioni di veicoli e ricavi complessivi di 170 miliardi di euro. Il nome sar\u00e0 scelto in seguito, nel cda due posti saranno riservati ai rappresentanti dei lavoratori di FCA e PSA, la quota della societ\u00e0 cinese Dongfeng scender\u00e0 al 4,5%. Prima del closing FCA distribuir\u00e0 ai propri azionisti un dividendo speciale di 5,5 miliardi di euro mentre PSA distribuir\u00e0 ai propri azionisti la quota del 46% detenuta dalla societ\u00e0 componentistica Faurecia.\nInoltre nel 2020 FCA e PSA distribuiranno ciascuna un dividendo ordinario di 1,1 miliardi di euro relativo all'esercizio 2019. Al closing gli azionisti PSA riceveranno 1,742 azioni della societ\u00e0 nata dalla fusione per ogni azione PSA detenuta, gli azionisti FCA avranno un'azione della nuova societ\u00e0 per ogni azione FCA detenuta. Una volta perfezionata l'operazione, FCA si separer\u00e0 dalla partecipazione tenuta in Comau a beneficio degli azionisti del nuovo gruppo.\nNel febbraio 2020 l'annuncio che FCA dar\u00e0 al Fisco italiano 730 milioni di euro per la fusione con Chrysler L.L.C. chiudendo l'accertamento avviato dall'amministrazione fiscale italiana nel 2014 (anno della cosiddetta \"exit tax\" e del trasferimento del sede fiscale della societ\u00e0 dall'Italia al Regno Unito) di 2,6 miliardi di asset aggiunti rispetto a quelli dichiarati dal gruppo automobilistico. Grazie alla conclusione dell'accordo sono 670 i milioni delle sanzioni e degli interessi che FCA eviter\u00e0 di pagare.\nNel gennaio 2021 FCA \u00e8 stata condannata dal procuratore federale del distretto orientale dl Michigan al pagamento di una multa di trenta milioni di dollari e a tre anni sotto osservazione per i 3,5 milioni dati ai vertici di una sindacato americano, la UAW, per non avere problemi in Chrysler tra il 2009 e il 2016.\nStellantis.\nIl 15 luglio 2020 \u00e8 stato ufficializzato che il nuovo gruppo, frutto della fusione con PSA, si chiamer\u00e0 Stellantis.\nA met\u00e0 settembre del 2020 FCA e PSA rivedono i termini dell'accordo a causa dell'emergenza Covid-19. In particolare viene ridotta di 2,6 miliardi la parte cash del maxi-dividendo, il resto in azioni Faurecia, il gruppo di componentistica auto controllato dai francesi, distribuito a tutti gli azionisti di Stellantis a fusione avvenuta.\nAlla fine di settembre FCA e PSA hanno annunciato la composizione del nuovo board di Stellantis: presidente John Elkann, vicepresidente Robert Peugeot, amministratore delegato Carlos Tavares. Amministratori: Henri de Castries, Andrea Agnelli, Fiona Clare Cicconi, Nicolas Dufourcq, Ann Frances Godbehere, Wang Ling Martello, Jacques de Saint-Exup\u00e9ry, Kevin Scott.\nIl 21 dicembre 2020 l'Unione europea approva la fusione tra le due societ\u00e0. Le assemblee degli azionisti di PSA e FCA il 4 gennaio 2021 hanno deliberato la fusione tra le due societ\u00e0 che, da questa data, diventa una sola con il nome di Stellantis.\nLa fusione \u00e8 diventata effettiva il 16 gennaio 2021.\nMobilit\u00e0 elettrica.\nA maggio del 2018, FCA aderisce a Motus-e, un'associazione di 48 operatori industriali e del mondo accademico nata con l'obbiettivo di promuovere lo sviluppo della mobilit\u00e0 elettrica in Italia.\nA settembre del 2019, FCA e Terna firmano un memorandum d'intesa per l'avvio della produzione della nuova Fiat 500e nello stabilimento di Mirafiori. Il lancio del nuovo prodotto previsto a partire dal secondo trimestre 2020, con l'obbiettivo di una produzione a regime pari a 80.000 veicoli all'anno. Durante il lockdown costruito a Mirafiori il nuovo impianto per la ricarica delle auto elettriche: 32 colonnine (destinate a diventare 700 nel 2021) per fornire corrente a 64 auto. Sar\u00e0 il pi\u00f9 grande impianto di ricarica al mondo.\nIl logo.\nIl logo del gruppo (realizzato da Robilant &amp; Associati, che aveva gi\u00e0 disegnato il marchio FIAT del 2006), viene cos\u00ec spiegato dalla FCA: \"Le tre lettere vivono all'interno di una raffigurazione geometrica ispirata alle forme essenziali della progettazione automobilistica: la F, generata dal quadrato simbolo di concretezza e solidit\u00e0; la C, che nasce dal cerchio, archetipo della ruota e rappresentazione del movimento, dell'armonia e della continuit\u00e0; e infine la A, derivata dal triangolo, che indica energia e perenne tensione evolutiva\".\nDati economici.\nNel 2017 i ricavi hanno raggiunto 110,9 miliardi di euro con un utile netto di 3,5 miliardi e 234.499 dipendenti Nel 2018 il fatturato \u00e8 stato di 110,41 miliardi di euro con un utile netto di 3,63 miliardi e 198.545 dipendenti. Nel 2020 ricavi netti di FCA per l'anno 2020 sono stati di 86,676 miliardi di euro, con un decremento di 21.511 miliardii di euro (-20%) rispetto all'anno 2019 (108.187 milioni di euro), con un utile netto di 3,74 miliardi e 189.512 dipendenti.\nStruttura.\nConsiglio di amministrazione.\nIl consiglio di amministrazione di FCA era composto dai membri esecutivi John Elkann e Michael Manley, rispettivamente presidente e amministratore delegato, insieme ai membri non esecutivi Ronald L. Thompson, Andrea Agnelli, Tiberto Brandolini d'Adda, Glenn Earle, Valerie A. Mars, Ruth J. Simmons, Patience Wheatcroft, Stephen Wolf ed Ermenegildo Zegna.\nAzionariato.\nI principali azionisti del gruppo italoamericano erano divisi fra: \nIl gruppo \u00e8 stato quotato in Borsa dal 13 ottobre 2014 fino al 15 gennaio 2021, sia allo Wall Street NYSE di New York sia alla Piazza Affari di Milano."}
{"id": "4838225", "revid": "599013", "url": "https://it.wikipedia.org/wiki?curid=4838225", "title": "Natal'ja Choreva", "text": "Biografia.\nHa iniziato a gareggiare per la nazionale russa nelle varie categorie giovanili nella specialit\u00e0 del singolo, non riuscendo per\u00f2 a cogliere risultati di particolare rilievo.\nA livello assoluto ha esordito in Coppa del Mondo nella stagione 2006/07 ed ha conquistato il primo podio il 25 gennaio 2014 nel singolo a Sigulda (3\u00aa). In classifica generale come miglior risultato si \u00e8 piazzata all'undicesimo posto nella specialit\u00e0 del singolo nel 2013/14.\nHa preso parte a due edizioni dei Giochi olimpici invernali, esclusivamente nella specialit\u00e0 del singolo: a \u00e8 giunta in decima posizione ed a ha chiuso la gara in ottava piazza.\nHa preso parte altres\u00ec a sei edizioni dei campionati mondiali, conseguendo il suo pi\u00f9 importante piazzamento a Sigulda 2015 dove ha concluso la prova del singolo al decimo posto. Nelle rassegne continentali ha vinto due medaglie d'oro, entrambe a Sigulda 2014, nella gara individuale ed in quella a squadre."}
{"id": "4838229", "revid": "604467", "url": "https://it.wikipedia.org/wiki?curid=4838229", "title": "Natal'ja Vladimirovna Choreva", "text": ""}
{"id": "4838231", "revid": "767487", "url": "https://it.wikipedia.org/wiki?curid=4838231", "title": "Il re della prateria (film)", "text": "Il re della prateria (\"These Thousand Hills\") \u00e8 un film del 1959 diretto da Richard Fleischer.\n\u00c8 un western statunitense con Don Murray, Richard Egan e Lee Remick. \u00c8 basato sul romanzo di A. B. Guthrie Jr. \"These Thousand Hills\" (1956).\nProduzione.\nIl film, diretto da Richard Fleischer su un soggetto di A. B. Guthrie Jr. e su una sceneggiatura di Alfred Hayes, fu prodotto da David Weisbart per la Twentieth Century Fox e girato da inizio giugno al 21 luglio 1958. Il brano della colonna sonora \"These Thousand Hills\", cantato da Randy Sparks, fu composto da Ned Washington e Harry Warren.\nDistribuzione.\nIl film fu distribuito con il titolo \"These Thousand Hills\" negli Stati Uniti dal 6 maggio 1959 al cinema dalla Twentieth Century Fox.\nAltre distribuzioni:\nPromozione.\nLa tagline \u00e8: \"All the fire... power... drama... of A.B. Guthrie's monumental best-seller!\"."}
{"id": "4838232", "revid": "47767", "url": "https://it.wikipedia.org/wiki?curid=4838232", "title": "These Thousand Hills", "text": ""}
{"id": "4838233", "revid": "604467", "url": "https://it.wikipedia.org/wiki?curid=4838233", "title": "Natalja Choreva", "text": ""}
{"id": "4838234", "revid": "604467", "url": "https://it.wikipedia.org/wiki?curid=4838234", "title": "Natalja Vladimirovna Choreva", "text": ""}
{"id": "4838240", "revid": "604467", "url": "https://it.wikipedia.org/wiki?curid=4838240", "title": "Nataliya Vladimirovna Khoreva", "text": ""}
{"id": "4838241", "revid": "339392", "url": "https://it.wikipedia.org/wiki?curid=4838241", "title": "29. Panzergrenadier-Division (Wehrmacht)", "text": ""}
{"id": "4838242", "revid": "438678", "url": "https://it.wikipedia.org/wiki?curid=4838242", "title": "Comarche", "text": ""}
{"id": "4838243", "revid": "604467", "url": "https://it.wikipedia.org/wiki?curid=4838243", "title": "Nataliya Khoreva", "text": ""}
{"id": "4838250", "revid": "666668", "url": "https://it.wikipedia.org/wiki?curid=4838250", "title": "Nicola Manzione", "text": "Carriera.\nManzione diviene arbitro effettivo il 13 dicembre 2003 iniziando la sua carriera dirigendo direttamente gare di calcio a 5. Passa nell'organico regionale la stagione successiva in cui viene designato fino alla fine della Stagione 2007-08 dove dirige la finale del Campionato Serie C1 regionale oltre alla finale della Coppa Italia regionale della Campania.\nEntra nell'organico C.A.N. 5 nella stagione 2008-09 in cui viene designato a dirigere la semifinale di Coppa Italia Under-21 Kaos \u2013 Arzignano.\nNella stagione 2010-11 gli viene affidata la supercoppa italiana Under-21 tra Terni e Kaos; inoltre esordisce in Serie A2 nella gara Verona \u2013 Riviera Marche.\nLa Stagione 2012-13 lo vede dapprima esordire in Serie A nella gara Verona Calcio a 5 - Lazio e poi dirigere la semifinale di Coppa Italia tra Cogianco e Marca; nei play-off dirige la Gara1 della finale scudetto tra Luparense Calcio a 5 e Marca Futsal.\nNella stagione 2013-14 riceve la nomina di internazionale.\nNella stagione sportiva 2013-14 arbitra la Supercoppa italiana, la semifinale di Winter Cup tra Lazio e Luparense, la semifinale di Coppa Italia tra Acqua&amp;Sapone e Real Rieti e la Gara4 della finale scudetto tra Acqua&amp;Sapone e Luparense C5. In ambito internazionale ha partecipato al mondiale universitario WUCF futsal 2014 svoltosi ad Antequera (Spagna) dal 10/07/14 al 21/07/14 dirigendo, oltre a diverse gare di qualificazione, la finale terzo e quarto posto tra Portogallo e Russia femminile. \nNella stagione sportiva 2014 - 2015 \u00e8 stato designato per la finale scudetto gara 4 serie A tra Pescara C5 e Kaos Futsal, per la semifinale di Coppa Italia serie A tra Luparense calcio a 5 e Pescara C5. In ambito internazionale ha diretto, nel mese di agosto 2015 a Gibilterra, tre gare di qualificazione alla UEFA FUTSAL CUP 2015, oltre alle gare amichevoli Italia - Repubblica Ceca e Italia - Polonia."}
{"id": "4838268", "revid": "6923", "url": "https://it.wikipedia.org/wiki?curid=4838268", "title": "Honda NSF250R", "text": "La Honda NSF250R \u00e8 una motocicletta da competizione della classe Moto3 progettata dalla Honda, inoltre venne utilizzata per il trofeo monomarca \"NSF 250R Trophy\".\nDescrizione.\nIl telaio \u00e8 un bitrave e come per il forcellone \u00e8 realizzato in alluminio, l'ammortizzatore ha un collegamento al forcellone tramite leveraggi Pro-link, il motore ha il cilindro rivolto e inclinato verso il retrotreno, con la testa munita di condotti d'aspirazione rivolti avanti e di scarico rivolti verso il retro della moto, il tubo e silenziatore di scarico rimangono nella zona inferiore della moto nascosti dalle carene e sfociano lateralmente.\nL'airbox ingloba il corpo farfallato ed \u00e8 provvisto di una presa d'aria che transita sotto al cannotto di sterzo e rimane al di sotto del cupolino.\nNel 2014 la moto venne aggiornata con un nuovo sistema di scarico, che ora oltre ad utilizzare un doppio silenziatore \u00e8 posto al di sotto del codone, mentre la presa d'aria non rimane pi\u00f9 nascosta sotto al cupolino, ma ha una presa ovale al centro del cupolino, rivedendo anche telaio e motore."}
{"id": "4838270", "revid": "599013", "url": "https://it.wikipedia.org/wiki?curid=4838270", "title": "Dave Butz", "text": "Carriera professionistica.\nButz fu scelto come quinto assoluto nel Draft NFL 1973 dai St. Louis Cardinals, dove gioc\u00f2 per due stagioni. L'allenatore dei Redskins George Allen cedette ai Cardinals due scelte del primo giro e una scelta del secondo giro per firmare Butz. Gioc\u00f2 coni Redskins per tutte le successive 14 stagioni, facendo 3 apparizioni al Super Bowl, classificandosi al terzo posto della storia della franchigia per sack (59,5). Fu convocato per il Pro Bowl nel 1983 dopo che nella stagione regolare aveva messo a segno 11 sack, un record in carriera. Nel corso dei suoi sedici anni di carriera, Butz salt\u00f2 solamente quattro partite e al momento del ritiro era il giocatore pi\u00f9 vecchio della lega."}
{"id": "4838272", "revid": "1543377", "url": "https://it.wikipedia.org/wiki?curid=4838272", "title": "Notazione della danza", "text": "La notazione della danza \u00e8 la trasposizione grafica dei movimenti danzati. La danza \u00e8 un'arte effimera per sua natura, e sino all'invenzione dei mezzi per filmare le coreografie, che consentono al giorno d'oggi a ballerini, insegnanti, coreografi e ma\u00eetre de ballet, di imparare e di riprodurre un balletto, dopo tempo dalla sua creazione, era fondamentale elaborare un metodo per annotare i movimenti dei balletti.\nStoria.\nUna testimonianza della trascrizione dei movimenti di danza, da parte dei popoli antichi, \u00e8 costituita dalle raffigurazioni pittoriche delle tombe o dei vasi di popoli come ad esempio i greci. Sono stati poi elaborati nel tempo sistemi sempre pi\u00f9 complessi, nel tentativo di fissare il movimento in modo sempre pi\u00f9 preciso, al fine di poter riprodurre le coreografie a distanza di tempo dalla loro creazione. Autorevoli trattati che illustrano l'esecuzione dei passi vennero pubblicati sia nel Cinquecento, come l\"'Orch\u00e9sographie\" di Thoinot Arbeau (1588), sia nel Settecento, come la \"Chor\u00e9graphie\" di Raoul-Auger Feuillet (1700), che riporta il sistema ideato dal suo maestro Pierre Beauchamp. Nell'Ottocento troviamo la \"St\u00e9nochor\u00e9graphie\" di Arthur Saint-L\u00e9on (1852). Nel 1879, in Russia, Vladimir Stepanov elabor\u00f2 nel testo \"L'Alphabet des Mouvements du Corps Humain\" un sistema basato parzialmente sulle note musicali. \nNel Novecento sono stati elaborati sistemi basati su simboli come la \"Notazione Laban\" (detta anche cinetografia) e la Notazione Benesh\nNel 1940 Ann Hutchinson ha fondato negli Stati Uniti il Dance Notation Bureau."}
{"id": "4838273", "revid": "599013", "url": "https://it.wikipedia.org/wiki?curid=4838273", "title": "Rosalia Messina", "text": "Ha giocato in Serie A1 con Alcamo."}
{"id": "4838274", "revid": "599013", "url": "https://it.wikipedia.org/wiki?curid=4838274", "title": "Mesbah", "text": ""}
{"id": "4838275", "revid": "767487", "url": "https://it.wikipedia.org/wiki?curid=4838275", "title": "I conquistatori dell'Oregon", "text": "I conquistatori dell'Oregon (\"The Oregon Trail\") \u00e8 un film del 1959 diretto da Gene Fowler Jr..\n\u00c8 un western statunitense ambientato nel 1846 con Fred MacMurray, William Bishop e Nina Shipman.\nTrama.\n1846. Nel bel mezzo della disputa per controllare la regione denominata Oregon Country, il Presidente James Knox Polk sta segretamente inviando agenti militari, travestiti da pionieri, ad ovest\u00a0in modo che possano proteggere i coloni americani in caso di guerra con il Nord America britannico. Voci di questa cospirazione giungono a James Gordon Bennett Sr., direttore\u00a0del New York\u00a0Herald. Egli incarica uno dei suoi giornalisti, Neal Harris, di andare in Oregon assieme ai pionieri e scoprire la verit\u00e0. &lt;br&gt;\nDurante il viaggio, Harris fa amicizia con un eccentrico personaggio Zachariah Garrison, che sta portando\u00a0giovani alberi di\u00a0mele in Oregon. Harris si scontra con il capitano George Wayne, il capo degli agenti di Polk, poich\u00e9 coinvolti in un triangolo\u00a0amoroso\u00a0con una giovane donna pioniera. Dopo essere sopravvissuto a varie difficolt\u00e0 sul sentiero, Harris scopre chi \u00e8 veramente Wayne e dichiara che scriver\u00e0 un articolo sull'intrigo militare in Oregon. Il capitano Wayne cerca di far arrestare Harris, ma questi riesce a fuggire.\nAl suo arrivo a Fort Laramie, il capitano Wayne scopre che la loro missione \u00e8 diventata inutile dopo la firma\u00a0del Trattato dell'Oregon. All'oscuro di tutto ci\u00f2, Harris chiede ad un \"trapper\" di nome Gabe Hastings di nasconderlo in una trib\u00f9 di Indiani. Ma Hastings e gli Indiani sono ostili ai pionieri e Harris viene fatto prigioniero; tuttavia riesce a fuggire grazie all'aiuto di Shona, figlia mezzosangue di Hastings. Essi avvertono Fort Laramie di un imminente attacco degli Indiani. Fort Laramie \u00e8 difeso con successo e gli Indiani respinti, ma l'amico Garrison viene ucciso.\nHarris si dimette da giornalista e, insieme a Shona, prosegue il viaggio verso l'Oregon per poter coltivare gli alberi di mele del defunto Garrison. I pionieri saranno i veri conquistatori dell'Oregon.\nProduzione.\nIl film, diretto da Gene Fowler Jr. su una sceneggiatura di Louis Vittes e Gene Fowler Jr. e un soggetto dello stesso Vittes, fu prodotto da Richard Einfeld per la Associated Producers e girato dal 26 maggio all'inizio di giugno 1959. Il brano della colonna sonora \"Ballad of the Oregon Trail\" fu composto da Charles Devlan (parole) e Paul Dunlap (musica).\nDistribuzione.\nIl film fu distribuito con il titolo \"The Oregon Trail\" negli Stati Uniti nel settembre 1959 al cinema dalla Twentieth Century Fox."}
{"id": "4838277", "revid": "370187", "url": "https://it.wikipedia.org/wiki?curid=4838277", "title": "Naples Foot-Ball Club 1920-1921", "text": "Questa voce raccoglie le informazioni riguardanti il Naples nelle competizioni ufficiali della stagione 1920-1921.\nOrganigramma societario.\nArea direttiva\nArea tecnica\nStatistiche.\n\"Statistiche aggiornate al 26 giugno 1921.\""}
{"id": "4838279", "revid": "599013", "url": "https://it.wikipedia.org/wiki?curid=4838279", "title": "Lasciami entrare", "text": ""}
{"id": "4838284", "revid": "1890111", "url": "https://it.wikipedia.org/wiki?curid=4838284", "title": "Strade provinciali della provincia di Massa-Carrara", "text": "Questo \u00e8 un elenco delle strade provinciali presenti nel territorio della provincia di Massa-Carrara."}
{"id": "4838289", "revid": "767487", "url": "https://it.wikipedia.org/wiki?curid=4838289", "title": "Revenge of the Virgins", "text": "Revenge of the Virgins \u00e8 un film del 1959 diretto da Peter Perry Jr..\n\u00c8 un western statunitense con Charles Veltmann Jr., Jodean Lawrence e Stanton Pritchard facente parte di un filone (di breve durata) degli anni 50 che si caratterizzava per la nudit\u00e0 presente in diverse scene.\nProduzione.\nIl film, diretto da Peter Perry Jr. su una sceneggiatura di Pete LaRoche e un soggetto di Edward D. Wood Jr., fu prodotto dallo stesso Perry Jr. per la Radio Voice of America.\nDistribuzione.\nIl film fu distribuito negli Stati Uniti dal al cinema dalla General Screen. \u00c8 stato distribuito anche in Francia con il titolo \"La revange des vierges\"."}
{"id": "4838294", "revid": "599013", "url": "https://it.wikipedia.org/wiki?curid=4838294", "title": "John Anderson (giocatore di football americano)", "text": "Carriera.\nAnderson fu una delle due scelte del primo giro dei Green Bay Packers del Draft 1978 assieme a James Lofton. Con essi pass\u00f2 tutti i dodici anni di carriera e al momento del ritiro era il loro leader di tutti i tempi per tackle (1.020) e intercetti da parte di un linebacker (25 alla pari con Ray Nitschke). Fu inserito nella formazione ideale della NFL degli anni 1980 dai giurati della Pro Football Hall of Fame e introdotto nella Green Bay Packers Hall of Fame nel 1996."}
{"id": "4838296", "revid": "452415", "url": "https://it.wikipedia.org/wiki?curid=4838296", "title": "Cornelis van Kittensteijn", "text": ""}
{"id": "4838311", "revid": "125100256", "url": "https://it.wikipedia.org/wiki?curid=4838311", "title": "Lago di Santa Massenza", "text": "Il lago di Santa Massenza \u00e8 un lago di origine glaciale che si trova nel comune di Vallelaghi in Trentino ed \u00e8 collegato al Lago di Toblino da un breve canale.\nLe sponde occidentali e meridionali del lago sono facilmente raggiungibili, mentre quelle settentrionali e orientali sono occupate rispettivamente dalla centrale idroelettrica di Santa Massenza e da vigneti.\nNonostante lo scarico delle acque della centrale abbia modificato le condizioni idrologiche del lago, la fauna ittica \u00e8 ricca e variegata.\nCentrale idroelettrica.\nLa centrale idroelettrica di Santa Massenza si trova sulla sponda settentrionale del lago e sfrutta le acque del lago di Molveno e del lago di Ponte Pi\u00e0. Fu costruita nel 1951 ed \u00e8 la pi\u00f9 potente del Trentino con una potenza di 350\u00a0MW e una produzione annua di 2.736 terajoule.\nLa derivazione idrica che proviene dal lago di Molveno ha una portata massima di 41\u00a0m3/sec e un salto utile di 581\u00a0m. Fa parte di una rete di condotte, centrali e serbatoi che si sviluppa per tutte le Valli Giudicarie superiori e ha una lunghezza totale di 43,49\u00a0km.\nDue condotte forzate del diametro di 2,5 metri alimentano 15 turbine Pelton di 1500\u00a0kg di massa, posizionate in una grande caverna artificiale di 152.000\u00a0m3. Alle condotte sono collegate anche due pompe che permettono di riportare l'acqua nel lago di Molveno quando c'\u00e8 poca richiesta di elettricit\u00e0.\nLa seconda derivazione idrica proviene dal lago di Ponte Pi\u00e0, ha una portata massima di 14\u00a0m3/sec e un salto utile di 222\u00a0m. Alimenta una turbina Francis posizionata nella stessa caverna delle altre."}
{"id": "4838313", "revid": "767487", "url": "https://it.wikipedia.org/wiki?curid=4838313", "title": "Lampi nel sole", "text": "Lampi nel sole (\"Thunder in the Sun\") \u00e8 un film del 1959 diretto da Russell Rouse.\n\u00c8 un western statunitense con Susan Hayward, Jeff Chandler e Jacques Bergerac.\nTrama.\nUna carovana di emigranti baschi, provenienti dai Pirenei francesi, attraversa il deserto per raggiungere la California con il progetto di coltivare vigneti per produrre il vino. Il capo carovana muore accidentalmente e sua moglie Gabrielle ne prende il posto. Ai numerosi pericoli che il viaggio presenta, fra cui un attacco degli indiani, si aggiungono le tensioni sentimentali che si sviluppano intorno a Gabrielle che, contesa dal cognato e da una guida, finir\u00e0 col preferire quest'ultimo all'altro.\nProduzione.\nIl film, diretto da Russell Rouse su una sceneggiatura dello stesso Rouse e di Stewart Stern e un soggetto di James Hill e Guy Trosper, fu prodotto da Clarence Greene per la Carrollton Inc. e la Seven Arts Productions e girato nelle Alabama Hills a Lone Pine, California, dal 21 luglio al 29 agosto 1958. I brani della colonna sonora \"Mon Petit\" e \"Thunder in the Sun\" furono composti da Ned Washington (parole) e Cyril Mockridge (musica). Per i ruoli di Andre e Louise Dauphin, affidati a Carl Esmond e a Blanche Yurka, erano stati fatti i nomi di Jean Gabin e di Katina Paxinou. Inizialmente era stata annunciata la partecipazione al film degli attori Ernest Borgnine e Sal Mineo che non si \u00e8 per\u00f2 concretizzata. Originario dei Paesi Baschi, l'attore Jacques Bergerac apporta, recitando con il suo accento, un tocco di autenticit\u00e0 al personaggio dell'aitante Pepe, e anche Susan Hayward recita con accento francese per conferire credibilit\u00e0 alla figura di Gabrielle.\nDistribuzione.\nIl film fu distribuito con il titolo \"Thunder in the Sun\" negli Stati Uniti dall'8 aprile 1959 al cinema dalla Paramount Pictures.\nAltre distribuzioni:\nCritica.\nSecondo il Morandini il film \u00e8 un \"western melodrammatico di viaggio con un'insolita ambientazione e una suggestiva fotografia\".\nPromozione.\nLa tagline \u00e8: \"The Sun Never Blazed On A More Savage Saga!\""}
{"id": "4838314", "revid": "46931", "url": "https://it.wikipedia.org/wiki?curid=4838314", "title": "Thunder in the Sun", "text": ""}
{"id": "4838317", "revid": "767487", "url": "https://it.wikipedia.org/wiki?curid=4838317", "title": "Love Me Little, Love Me Long", "text": "Love Me Little, Love Me Long \u00e8 un cortometraggio muto del 1915 diretto da Frank Wilson.\nTrama.\nUno scapolo al verde sposa per sbaglio una zitella senza un soldo.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 259,08 metri - usc\u00ec nelle sale cinematografiche britanniche nell'aprile 1915.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4838320", "revid": "1573940", "url": "https://it.wikipedia.org/wiki?curid=4838320", "title": "Araneus triguttatus", "text": "Araneus triguttatus () \u00e8 un ragno appartenente alla famiglia Araneidae.\nDistribuzione.\nLa specie \u00e8 stata rinvenuta in diverse localit\u00e0 della regione paleartica.\nTassonomia.\nNon sono stati esaminati esemplari di questa specie dal 2009\nAttualmente, a dicembre 2013, non sono note sottospecie"}
{"id": "4838321", "revid": "599013", "url": "https://it.wikipedia.org/wiki?curid=4838321", "title": "Frank Minnifield", "text": "Carriera professionistica.\nDopo la laurea nel 1982, Minnifield si un\u00ec ai Chicago Blitz (in seguito divenuti Arizona Wranglers) della USFL. Fece con successo causa ai Wranglers per il diritto di trasferirsi nella NFL, firmando come free agent coi Cleveland Browns nel 1984. Minnifield divenne un ottimo cornerback a Cleveland venendo convocato per quattro Pro Bowl consecutivi nel periodo 1986-89. Conosciuto per il suo stile di gioco dai colpi violenti, fu inserito nella formazione ideale della NFL degli anni 1980 dai giurati della Pro Football Hall of Fame. Forse pi\u00f9 importante per i tifosi di Cleveland, Minnifield e il compagno cornerback Hanford Dixon diedero origine al nome \"Dawg Pound\" al celebre settore del tifo del Cleveland Stadium.\nCollegamenti esterni.\n "}
{"id": "4838324", "revid": "22356", "url": "https://it.wikipedia.org/wiki?curid=4838324", "title": "Lupeosaurus kayi", "text": " \nIl lupeosauro (Lupeosaurus kayi) \u00e8 un tetrapode estinto appartenente ai pelicosauri. Visse nel Permiano inferiore (circa 295 - 290 milioni di anni fa) e i suoi resti fossili sono stati ritrovati in Nordamerica (Texas).\nDescrizione.\nQuesto animale \u00e8 noto solo grazie a due esemplari molto incompleti, privi di cranio. I resti, tuttavia, permettono di ricostruire un animale lungo circa 60 centimetri e pesante forse 20 chilogrammi. \"Lupeosaurus \"\u00e8 conosciuto principalmente per alcune vertebre dorsali molto allungate, che per alcuni versi richiamano quelle del ben noto \"Edaphosaurus\", ma che sono sprovviste delle caratteristiche barre ossee trasversali sulle spine neurali (tipiche invece di \"Edaphosaurus\"). Le zampe erano insolitamente robuste per un animale di quella taglia, ma si suppone che il corpo fosse relativamente gracile.\nClassificazione.\nDescritto per la prima volta da Alfred Sherwood Romer nel 1937, \"Lupeosaurus \"\u00e8 noto per resti incompleti rinvenuti nella formazione Moran, nella contea di Archer (Texas). I fossili sono piuttosto simili a quelli del ben noto \"Edaphosaurus\", ma l'assenza di barre trasversali nelle spine neurali ha indotto gli studiosi a classificarlo in una famiglia a s\u00e9 stante (Lupeosauridae). Altri autori preferiscono considerarlo un edafosauride primitivo.\nPaleoecologia.\nIl cranio di \"Lupeosaurus \"non \u00e8 conosciuto, e non \u00e8 chiaro se questo animale fosse erbivoro, insettivoro o carnivoro. A causa della compresenza di arti robusti e corpo snello, \u00e8 possibile che questo animale fosse un insettivoro o un piccolo carnivoro veloce e forte."}
{"id": "4838325", "revid": "22356", "url": "https://it.wikipedia.org/wiki?curid=4838325", "title": "Lupeosaurus", "text": ""}
{"id": "4838327", "revid": "767487", "url": "https://it.wikipedia.org/wiki?curid=4838327", "title": "Oh Wifey Will Be Pleased!", "text": "Oh Wifey Will Be Pleased! \u00e8 un cortometraggio muto del 1915 diretto da Frank Wilson.\nTrama.\nWifey consegna per sbaglio una blusa a uno straccivendolo.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 114,3 metri - usc\u00ec nelle sale cinematografiche britanniche nell'aprile 1915.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4838328", "revid": "767487", "url": "https://it.wikipedia.org/wiki?curid=4838328", "title": "Duello alla pistola", "text": "Duello alla pistola (\"The Gunfight at Dodge City\") \u00e8 un film del 1959, diretto da Joseph M. Newman.\n\u00c8 un western statunitense basato, i maniera molto romanzata, sulla vita di Bat Masterson, personaggio realmente esistito. Gli interpreti principali sono Joel McCrea, Julie Adams e John McIntire.\nTrama.\nBat Masterson raggiunge il fratello Ed nella citt\u00e0 di Dodge City dopo aver ucciso, per legittima difesa, un sergente di cavalleria.\nEd, con il sostegno della fidanzata Pauline, si candida per il posto di sceriffo contro il corrotto Jim Regan mentre Bat si mette in societ\u00e0 con Lily, una vedova proprietaria del saloon \"Lady Gay\", nel quale diventa \"croupier\". &lt;br&gt;\nIl successo del saloon attira l'invidia e l'odio di molta gente tanto che Ed viene ucciso da Dave, cugino del sergente ucciso da Bat. Pur di non lasciare la citt\u00e0 in balia dei fuorilegge, i notabili si rivolgono a Bat offrendogli la stella di sceriffo.\nProduzione.\nIl film, diretto da Joseph M. Newman su una sceneggiatura di Daniel B. Ullman e Martin Goldsmith e un soggetto dello stesso Ullman, fu prodotto da Walter Mirisch tramite la Mirisch Corporation e girato nel Melody Ranch a Newhall, California, da met\u00e0 maggio all'inizio di giugno 1958. Il titolo di lavorazione fu \"The Bat Masterson Story\".\nDistribuzione.\nIl film fu distribuito con il titolo \"The Gunfight at Dodge City\" negli Stati Uniti nel maggio 1959 al cinema dalla United Artists.\nAltre distribuzioni:\nCritica.\nSecondo il Morandini il film \u00e8 un \"western di serie\"... \"di stampo classico come storia e modo di raccontarla\".\nPromozione.\nLe tagline sono:"}
{"id": "4838329", "revid": "22356", "url": "https://it.wikipedia.org/wiki?curid=4838329", "title": "Lupeosauridae", "text": ""}
{"id": "4838330", "revid": "46931", "url": "https://it.wikipedia.org/wiki?curid=4838330", "title": "The Gunfight at Dodge City", "text": ""}
{"id": "4838340", "revid": "1431409", "url": "https://it.wikipedia.org/wiki?curid=4838340", "title": "Danny Mastrogiorgio", "text": "Biografia.\nDanny ha studiato recitazione prima al \"Marin Community College\" a San Francisco e successivamente alla \"Juillard Drama School\". Ha lavorato anche in teatro.\nDoppiatori italiani.\nDa doppiatore \u00e8 sostituito da:"}
{"id": "4838341", "revid": "767487", "url": "https://it.wikipedia.org/wiki?curid=4838341", "title": "Phyllis and the Foreigner", "text": "Phyllis and the Foreigner \u00e8 un cortometraggio muto del 1915 diretto da Frank Wilson.\nTrama.\nUna studentessa sospetta che il nuovo maestro francese possa essere una spia tedesca.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 213,36 metri - usc\u00ec nelle sale cinematografiche britanniche nell'aprile 1915.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4838345", "revid": "298229", "url": "https://it.wikipedia.org/wiki?curid=4838345", "title": "Campionati di atletica leggera dell'America centrale e dei Caraibi", "text": ""}
{"id": "4838347", "revid": "298229", "url": "https://it.wikipedia.org/wiki?curid=4838347", "title": "Campionati di atletica leggera del nord America, America centrale e Caraibi", "text": ""}
{"id": "4838348", "revid": "155634", "url": "https://it.wikipedia.org/wiki?curid=4838348", "title": "Palazzo Caotorta Angaran", "text": "Palazzo Caotorta Angaran \u00e8 un edificio civile veneziano sito nel sestiere di Dorsoduro e affacciato sul Canal Grande tra Palazzo Balbi e Palazzo Civran Grimani.\nStoria.\nEdificio di impianto trecentesco, \u00e8 stato quasi completamente ricostruito nel 1956 ad opera di Angelo Scattolin.\nArchitettura.\nPresenta una facciata intonacata, divisa secondo la tradizione veneziana: piano terra, recante il portale ad acqua, due piani nobili con polifora e mezzanino sottotetto. Sopra la linea di gronda si sviluppa un grande abbaino. La facciata, particolarmente semplice in quanto ad apparato decorativo, appare interessante per la presenza di importanti marcapiani e di uno stemma settecentesco posto tra le finestre del mezzanino. Per quanto riguarda le trifore, richiamano entrambe la serliana classica, nonostante quella inferiore sia di maggior importanza."}
{"id": "4838350", "revid": "767487", "url": "https://it.wikipedia.org/wiki?curid=4838350", "title": "A Child of the Sea (film 1915)", "text": "A Child of the Sea \u00e8 un cortometraggio muto del 1915 diretto da Frank Wilson.\nTrama.\nUn pescatore salva la figlia adottiva quando lei viene abbandonata da un mascalzone londinese.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 152,4 metri - usc\u00ec nelle sale cinematografiche britanniche nell'aprile 1915.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4838352", "revid": "1494169", "url": "https://it.wikipedia.org/wiki?curid=4838352", "title": "Palazzo Dolfin", "text": ""}
{"id": "4838353", "revid": "22356", "url": "https://it.wikipedia.org/wiki?curid=4838353", "title": "Glaucosaurus megalops", "text": " \nIl glaucosauro (Glaucosaurus megalops) \u00e8 un tetrapode estinto, appartenente ai pelicosauri. Visse nel Permiano inferiore (circa 285 milioni di anni fa) e i suoi resti fossili sono stati ritrovati in Nordamerica (Texas).\nDescrizione.\nQuesto animale \u00e8 noto solo per un cranio parziale con mandibola, e quindi la ricostruzione \u00e8 puramente ipotetica. Poich\u00e9 il cranio richiama quello del ben noto \"Edaphosaurus\", si suppone che anche \"Glaucosaurus \"fosse un tetrapode fornito di una vela dorsale sorretta dalle spine neurali delle vertebre. Il cranio era piuttosto corto e alto, e possedeva un osso mascellare insolitamente lungo, che si estendeva posteriormente dietro l'orbita. I denti erano grossi e smussati, e non erano presenti denti caniniformi. \nClassificazione.\n\"Glaucosaurus megalops\" venne descritto per la prima volta nel 1915, sulla base di un fossile ritrovato nella formazione Waggoner Ranch in Texas. Si suppone che \"Glaucosaurus \"fosse strettamente imparentato con il grande \"Edaphosaurus\", un pelicosauro erbivoro ben conosciuto del Permiano nordamericano. Queste somiglianze includono l'assenza di canini e di una flangia trasversa dello pterigoide. "}
{"id": "4838354", "revid": "22356", "url": "https://it.wikipedia.org/wiki?curid=4838354", "title": "Glaucosaurus", "text": ""}
{"id": "4838360", "revid": "47767", "url": "https://it.wikipedia.org/wiki?curid=4838360", "title": "Lago di Ponte Pi\u00e0", "text": "Il lago di Ponte Pi\u00e0 \u00e8 un bacino artificiale situato nei comuni di Stenico, Tre Ville, Comano Terme e Tione di Trento; insieme al lago di Molveno, fornisce acqua alla centrale idroelettrica di Santa Massenza.\nIl lago fu creato nel 1956 sbarrando la stretta forra in cui scorre il fiume Sarca vicino al Ponte di Pi\u00e0, storico ponte che portava al soprastante abitato di Stenico tramite la suggestiva \"Val dei Molini\".\nLa diga \u00e8 del tipo ad arco in calcestruzzo ed ha un'altezza massima di 54 metri per un volume di 3.810\u00a0m3. Ha uno spessore di 4,85 metri alla base e 1,90 alla sommit\u00e0 e una lunghezza al coronamento di 71\u00a0m. Per la costruzione del bacino fu anche necessario spostare pi\u00f9 in alto la strada statale con la costruzione di alcune gallerie."}
{"id": "4838363", "revid": "74173", "url": "https://it.wikipedia.org/wiki?curid=4838363", "title": "Distretto di Bojkivs'ke", "text": "Il distretto di Bojkivs'ke (; ) era un distretto situato nell'oblast' di Donec'k. Aveva per capoluogo la citt\u00e0 omonima, e contava 29.441 abitanti, dei quali il 31,09% residenti nella cinta urbana, mentre il 68,09% nella zona rurale. Il distretto venne costituito nel 1935. Dall'aprile 2014 \u00e8 \"de facto\" parte della Repubblica Popolare del Doneck, repubblica autoproclamatasi indipendente nello stesso anno. \nLa denominazione attuale fu decisa nel 2016 dalle autorit\u00e0 ucraine, ma non \u00e8 riconosciuta dalle autorit\u00e0 della Repubblica Popolare, per le quali resta in vigore la denominazione distretto di Tel'manove (; ). in riferimento al politico sovietico Vasilij Vasil'evi\u010d Vachru\u0161ev.\n\u00c8 stato soppresso con la riforma amministrativa del 2020.\nEconomia.\nLa principale attivit\u00e0 economica \u00e8 l'estrazione del granito e della fluorite.\nGeografia.\nIl distretto confinava con il distretto di Novoazovs'k a sud, con Nikol's'ke a sud-ovest, con Volnovacha ad ovest e con Starobe\u0161eve a nord. Ad est, il distretto confina con il confine tra la Russia e l'Ucraina."}
{"id": "4838364", "revid": "124123", "url": "https://it.wikipedia.org/wiki?curid=4838364", "title": "Thomas de Courtenay, V conte di Devon", "text": "Giovinezza.\nEra l'unico figlio sopravvissuto all'infanzia di Hugh de Courtenay, XII conte di Devon ed Anne Talbot. Eredit\u00f2 la contea alla morte del padre nel 1422. Nell'agosto di quello stesso anno figur\u00f2 tra i 300 nobili che assistettero all'incoronazione di Enrico VI d'Inghilterra. In quella occasione, il 5 novembre 1429, fu ordinato cavaliere.\nMinore et\u00e0 e tutela.\nIl 1\u00ba maggio 1424 le sue propriet\u00e0 furono affidate allo zio John Talbot, I conte di Shrewsbury e alla madre Anne durante la sua minore et\u00e0, in cambio del pagamento di una somma di denaro. Era pratica infatti di acquistare dalla corona una licenza per svolgere il patrocinio.\nSua madre e suo zio affidarono il mantenimento dei parchi, castelli e propriet\u00e0 dei Courtenay a nobili locali e avvocati.\nAnne si appropri\u00f2 della sua dote che includeva il castello di Tiverton mentre una parte delle propriet\u00e0 del defunto conte vennero infeudate per soddisfare i debiti e le sue ultime volont\u00e0.\nTuttavia le sue propriet\u00e0 erano cos\u00ec rovinate e i parchi cos\u00ec fatiscenti che a Thomas fu permesso di cacciare nei parchi reali per provvedere al proprio sostentamento.\n1430 e 1440.\nThomas entr\u00f2 in possesso delle sue propriet\u00e0 nel 1433. Vantava un reddito considerato assai scarso rispetto ai nobili di pari rango. Grazie al matrimonio con Margaret Beaufort godette dell'influenza della potente famiglia della moglie, potendo cos\u00ec ricoprire incarichi pubblici e avere un reddito fisso. Il re inoltre dichiar\u00f2 estinti i suoi debiti. Le nomine ricevute tuttavia provocarono vari contrasti con la famiglia Bonville la cui risoluzione avvenne in presenza del sovrano ma senza duraturo successo.\nCourtenay e York.\nDopo la morte di John Beaufort, I duca di Somerset nel 1444 e del cardinale Beaufort nel 1447, rispettivamente fratello e zio di Margaret, Thomas cerc\u00f2 altre alleanze per non perdere i propri privilegi. Fu cos\u00ec che si leg\u00f2 a Riccardo Plantageneto, III duca di York divenendone servitore e alleato. I Bonville invece si legarono a William de la Pole, I duca di Suffolk, che dopo la discesa dei Beaufort si trov\u00f2 a dominare la politica nazionale.\nCourtenay si trov\u00f2 coinvolto nella controversia tra York e de la Pole ma continu\u00f2 a guerreggiare con i Bonville anche quando tra le due fazioni venne raggiunta la pace. Nel 1455 infatti attacc\u00f2 le terre dei Bonville e ne seguirono scontri armati durati tre mesi. La corona ordin\u00f2 un'inchiesta per condannare per alto tradimento Courtenay, il quale venne intanto rinchiuso nella Torre di Londra in attesa del giudizio. A occuparsi della questione subentr\u00f2 Margherita d'Angi\u00f2 che liber\u00f2 il prigioniero. A Courtenay e York venne ordinato di recarsi a Londra per essere ascoltati. Durante il viaggio Courtenay si ferm\u00f2 a pernottare nell'abbazia di Abingdon dove trov\u00f2 la morte forse per avvelenamento."}
{"id": "4838370", "revid": "767487", "url": "https://it.wikipedia.org/wiki?curid=4838370", "title": "A Child of the Sea (film 1910)", "text": "A Child of the Sea \u00e8 un cortometraggio muto del 1910. Il nome del regista non viene riportato nei credit del film.\nProduzione.\nIl film fu prodotto dalla Lubin Manufacturing Company.\nDistribuzione.\nDistribuito dalla Lubin Manufacturing Company, il film - un cortometraggio di 193 metri - venne distribuito nelle sale statunitensi il 25 aprile 1910. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio della Lubin, il comico \"On Time for Business\"."}
{"id": "4838372", "revid": "1543377", "url": "https://it.wikipedia.org/wiki?curid=4838372", "title": "Hugh Trenchard, I visconte Trenchard", "text": "Ufficiale di grande personalit\u00e0 ed energia, durante la prima guerra mondiale sollecit\u00f2 la costituzione di forze aeree autonome e fu il principale creatore e organizzatore della Royal Air Force di cui tenne il comando per molti anni, rimanendo fino alla morte personalit\u00e0 influente e prestigiosa.\nTeorico della guerra aerea, fu sostenitore intransigente della strategia del bombardamento strategico contro le citt\u00e0 della potenza nemica da parte di grandi masse di bombardieri pesanti, ritenuti l'arma assoluta in grado di raggiungere da soli la vittoria senza il concorso di grandi eserciti terrestri. Le sue teorie concordavano con il pensiero di Billy Mitchell e Giulio Douhet, e trovarono parziale applicazione durante la seconda guerra mondiale con la campagna di bombardamenti sulla Germania nazista da parte del Bomber Command.\nBiografia.\nI primi anni.\nHugh Montague Trenchard nacque a Windsor Lodge presso Haines Hill a Taunton, Inghilterra il 3 febbraio 1873. Egli era il figlio terzogenito e secondo maschio di Henry Montague Trenchard e di sua moglie, Georgina Louisa Catherine Tower. Il padre di Trenchard era capitano nel King's Own Yorkshire Light Infantry e sua madre era figlia di un capitano della Royal Navy, John McDowall Skene. La famiglia Trenchard discendeva storicamente da Raoul de Trenchant, cavaliere e compagno di Guglielmo il Conquistatore, col quale combatt\u00e9 nella Battaglia di Hastings. Tra gli altri nobili antenati di questa casata spiccava anche sir Thomas Trenchard, \"High Sheriff\" nel Dorset nel XVI secolo e sir John Trenchard, Segretario di Stato all'epoca di Guglielmo III d'Inghilterra.\nQuando Hugh Trenchard aveva appena due anni, la famiglia si spost\u00f2 a Courtlands, un maniero circondato da fattorie di propriet\u00e0 che distava meno di quattro chilometri dal centro cittadino di Taunton. Questa nuova condizione permise al giovane Trenchard di vivere una vita all'aria aperta, trascorrendo parecchio tempo nella caccia al coniglio col fucile che gli venne regalato a otto anni. Fu durante questo periodo che assieme ai suoi fratelli e sorelle, Hugh venne educato da un tutore privato che per\u00f2 questi non accett\u00f2 mai. Il tutore stesso non era dei migliori ed in questo sta probabilmente una delle cause della mancata eccellenza accademica del futuro generale; era invece ottimo nella corsa a cavallo.\nAll'et\u00e0 di 10 anni, Trenchard venne inviato alla Allens Preparatory School presso Botley nell'Hampshire. Pur cavandosela discretamente in aritmetica, nelle altre materie non era uno studente modello, cosa di cui non si curarono particolarmente i suoi genitori, ritenendo questi che la cultua non fosse un fattore determinante per il resto della sua carriera militare. Georgina Trenchard, infatti, voleva che suo figlio proseguisse la professione di suo padre nella Royal Navy. Nel 1884, Trenchard venne spostato a Dover dove frequent\u00f2 la Hammond's, una scuola espressamente dedicata a quanti volessero entrare a far parte della marina. Trenchard fall\u00ec le prove d'ingresso in marina, ed all'et\u00e0 di 13 anni venne inviato alla scuola Reverend Albert Pritchard, presso Hill Lands a Wargrave, nel Berkshire. Hill Lands preparava i suoi pupilli alla vita nell'esercito e qui Trenchard ebbe modo di eccellere nel rugby, pur continuando a non applicarsi a sufficienza negli studi.\nNel 1889, quando Hugh Trenchard aveva 16 anni, suo padre, che era divenuto avvocato, venne dichiarato in bancarotta. Dopo essere stato inizialmente rimosso da Hill Lands, il giovane Trenchard fu in grado di farvi ritorno solo grazie alla carit\u00e0 dei suoi parenti. Trenchard fall\u00ec gli esami d'ingresso all'accademia militare di Woolwich per ben due volte e venne quindi relegato nella milizia che disponeva di standard d'ingresso pi\u00f9 bassi. Persino gli esami per l'ammissione nella milizia furono difficoltosi per Trenchard, il quale li fall\u00ec nuovamente nel 1891 e nel 1892. Durante questo periodo, Trenchard fece un periodo di prova come subalterno alla Forfar and Kincardine Artillery. Al suo ritorno alla Pritchard's, Trenchard finalmente ottenne di passare gli esami di ammissione nel marzo del 1893. All'et\u00e0 di 20 anni, ottenne il grado di sottotenente nel secondo battaglione dei Royal Scots Fusiliers ed inviato in India.\nL'inizio della carriera militare.\nIn India.\nTrenchard giunse in India sul finire del 1893, raggiungendo il suo reggimento presso Sialkot nel Punjab. Non troppo tempo dopo il suo arrivo, Trenchard venne chiamato a tenere un discorso durante una cena ufficiale, come era uso comune con gli ufficiali pi\u00f9 giovani i quali portavano sovente esempi storici relativi alla storia dei Royal Scots Fusiliers. Al contrario, egli semplicemente disse: \"Sono profondamente fiero di appartenere a questo grande reggimento\", aggiungendo poi: \"Spero un giorno di poterlo comandare\". Il suo 'discorso' venne preso dai pi\u00f9 come uno scherzo, ma molti apprezzarono la sua \"v\u00e9rve\" e la sua determinazione.\nI giovani ufficiali di stanza in India sul finire dell'Ottocento non erano particolarmente coinvolti in combattimenti e per questo potevano spesso dedicarsi alle attivit\u00e0 sportive e cos\u00ec fece Trenchard. All'inizio del 1894 egli vinse la All-India Rifle Championship, una nota gara di tiro a segno per ufficiali, vittoria dopo la quale riusc\u00ec a creare anche una squadra di polo locale, malgrado il suo reggimento fosse di fanteria e non pochi risultarono i problemi con le cavalcature. Fu proprio ad una partita di polo svoltasi nel 1896 che Trenchard conobbe per la prima volta Winston Churchill. Lo sport fu per Trenchard una validissima opportunit\u00e0 per riscattarsi presso gli altri ufficiali suoi compagni che lo reputavano l'ultimo arrivato e lo avevano soprannominato \"il cammello\" per il suo essere taciturno e rimuginatore.\nFu inoltre durante questo periodo indiano che Trenchard inizi\u00f2 a leggere moltissimo, dedicandosi volentieri alle biografie di eroi della storia inglese, rifacendosi di quell'educazione che in precedenza non aveva ricevuto adeguatamente. Ad ogni modo, in termini militari, Trenchard poteva definirsi insoddisfatto. Non prese parte ad alcun combattimento, perdendo anche l'unica possibilit\u00e0 di tornare al fronte per un breve periodo di tempo col suo reggimento, dal momento che si trovava in Inghilterra a causa di un'operazione per un'ernia.\nCon lo scoppio della Seconda guerra boera nell'ottobre del 1899, Trenchard cerc\u00f2 pi\u00f9 volte di riunirsi al suo battaglione presso la Citt\u00e0 del Capo, ma la sua richiesta venne rigettata dal colonnello locale, ma quando il vicer\u00e9 Lord Curzon, eman\u00f2 un bando per la ricerca di nuovi ufficiali per il Sudafrica, le prospettive di Trenchard si ampliarono notevolmente, avendo ricevuto in questo anche il sostegno di sir Edmond Elles. Dal 1900, Elles era infatti divenuto segretario militare di Lord Curzon e Trenchard (recentemente promosso al grado di capitano) colse l'occasione per inviare le prime richieste a Elles. Quest'operazione ebbe successo e Trenchard ricevette l'ordine di recarsi in Sudafrica alcune settimane pi\u00f9 tardi.\nIn Sudafrica.\nAl suo arrivo in Sudafrica, Trenchard riprese il servizio nei Royal Scots Fusiliers e nel luglio del 1900 ottenne l'ordine di creare ed allenare una compagnia a cavallo per il 2\u00ba battaglione. I Boeri erano ottimi cavallerizzi e le tattiche da loro adoperate ponevano la cavalleria inglese in grave difficolt\u00e0. Gli inglesi si basarono sulla conoscenza di Trenchard nel polo e lo posero di stanza a Johannesburg. Parte della nuova compagnia di Trenchard era composta da volontari australiani, molti dei quali a mezza paga, debosciati e alcolizzati.\nDopo aver ristabilito l'ordine, la compagnia di Trenchard pass\u00f2 sotto il comando della 6th (Fusilier) Brigade che era di stanza a Krugersdorp. Tra il settembre e l'ottobre del 1900 i cavalieri di Trenchard vennero coinvolti in una serie di schermaglie a carattere locale. Il 5 ottobre la 6th\u00a0Brigade, dove si trovava anche Trenchard, lasci\u00f2 Krugersdorp con l'intenzione di incontrare i Boeri in uno scontro decisivo.\nLa brigata viaggi\u00f2 di notte ed il 9 ottobre raggiunse l'accampamento boero. I boeri, accortisi dell'arrivo degli inglesi, sentendo di non poterli battere sul campo, li attirarono in una trappola spostandosi in una pianura isolata poco dietro l'accampamento. Quando Trenchard avvist\u00f2 la fattoria di Dwarsvlei sembr\u00f2 che i boeri si erano li riuniti per cenare in tranquillit\u00e0 sperando di aver beffato i nemici. Trenchard pose dunque le sue truppe agli otto punti attorno la struttura e rimase per mezz'ora in osservazione, inviando quattro uomini ad analizzare la situazione da vicino. Ad ogni modo, quando Trenchard diede l'ordine di attaccare, venne attaccato da dodici posizioni diverse dai boeri che attendevano la sua prima mossa. Trenchard riusc\u00ec a passare il fuoco ed a raggiungere il muro esterno della fattoria, dove per\u00f2 venne colpito da un colpo di fucile boero al petto. Gli australiani, vedendo cadere il loro capitano, discesero dalle pendici circostanti ed attaccarono battaglia coi boeri nei territori circostanti la fattoria. Diversi boeri vennero uccisi o feriti, alcuni fuggirono ma molti vennero catturati. Trenchard era ferito in maniera critica e venne portato in infermeria a Krugersdorp.\nI trattamenti medici e la convalescenza.\nDopo che Trenchard fu portato all'ospedale di Krugersdorp, egli cadde da una semi-coscienza in coma. I chirurghi lo davano ormai per spacciato dal momento che la pallottola aveva colpito il suo polmone sinistro e aveva perso quasi tre litri di sangue. Il terzo giorno di cure, Trenchard riprese coscienza ma trascorse gran parte del giorno a dormire. Dopo tre settimane, Trenchard inizi\u00f2 a mostrare i primi miglioramenti e venne trasportato a Johannesburg ove fece ulteriori progressi. Quando ad ogni modo tent\u00f2 di sollevarsi dal letto, Trenchard realizz\u00f2 di non essere in grado di reggersi sui propri piedi, fatto che gli port\u00f2 il sospetto di essere parzialmente paralizzato. Venne quindi portato a Maraisburg per la convalescenza e qui a Trenchard venne confermata una parziale paralisi sotto il bacino dal momento che, secondo i medici, dopo aver perforato il polmone, la pallottola aveva danneggiato anche la spina dorsale.\nNel dicembre del 1900, Trenchard torn\u00f2 in Inghilterra, giungendo con la nave ospedale a Southampton. Si spostava con l'aiuto di due stampelle e cos\u00ec facendo pot\u00e9 tra l'altro incontrare i suoi genitori. Come soldato disabile senza mezzi finanziari che lo rendessero indipendente, Trenchard si sentiva abbattuto, dovendo ricorrere al ricovero di Mayfair gestito dalla Croce Rossa per i soldati feriti. Il caso di Trenchard venne all'attenzione di Lady Dudley, che era operosa nel campo della filantropia a Mayfair. Grazie alla generosit\u00e0 economica di questa nobildonna, Trenchard pot\u00e9 trascorrere alcuni mesi in Svizzera presso uno specialista, beneficiando inoltre di un clima pi\u00f9 favorevole al suo polmone colpito.\nDomenica 30 dicembre, Trenchard giunse a St Moritz per iniziare la sua convalescenza svizzera. La noia iniziava ad assalirlo e per questo si dedic\u00f2 ancora una volta allo sport, praticando il bob che naturalmente richiedeva poco l'uso delle gambe che egli non riusciva ancora a muovere correttamente. Fu durante un provvidenziale incidente accaduto proprio durante una scivolata sul crinale che batt\u00e9 nuovamente la spina dorsale, riaggiustandola miracolosamente dopo un breve momento di incoscienza, consentendogli di riprendere subito a camminare come se nulla gli fosse accaduto nei mesi precedenti. Una settimana dopo, Trenchard vinse la St. Moritz Tobogganing Club's Freshman and Novices' Cups del 1901, un rimarchevole trionfo per un uomo che nemmeno una settimana prima non era in grado di muoversi.\nAl suo ritorno in Inghilterra, la prima preoccupazione di Trenchard fu di far visita a Lady Dudley per ringraziarla e poi cerc\u00f2 con ogni sforzi di fare ritorno in Sudafrica. Il suo polmone non era ancora completamente risanato, il che spesso gli causava mancanza di fiato. Il War Office era scettico circa la possibilit\u00e0 di Trenchard di tornare in pieno servizio e lui per tutta risposta si diede al tennis per rinvigorirsi, raggiungendo classifiche che gli attirarono l'interesse della stampa. Egli colse l'occasione per inviare al War Office alcuni stralci di quegli articoli che provavano inconfutabilmente le sue capacit\u00e0 di tornare in servizio. Senza aspettare la risposta, Trenchard part\u00ec alla volta del Sudafrica nel 1901.\nIl ritorno in Africa.\nAncora in Sudafrica.\nAl ritorno di Trenchard in Sudafrica, egli si rec\u00f2 a Pretoria, giungendovi sul finire del luglio del 1901. Egli venne assegnato ad una compagnia della 12th Mounted Infantry con incarichi di pattugliamento, il che comunque gli consentiva di rimanere in servizio malgrado i continui mancamenti di respiro e le ferite che occasionalmente ancora sanguinavano.\nSul finire dell'anno, Trenchard venne convocato presso Kitchener, che era all'epoca il comandante in capo locale. Trenchard ottenne l'incarico di riorganizzare la demoralizzata compagnia di fanteria a cavallo, incarico che port\u00f2 a termine in un solo mese. Kitchener invi\u00f2 quindi Trenchard a D'Aar nella Colonia del Capo per allenare i nuovi corpi di fanteria a cavallo. Kitchener chiam\u00f2 presso di s\u00e9 Trenchard per la terza volta nell'ottobre del 1901, questa volta inviandolo in una vera e propria missione militare, con l'incarico di catturare i rappresentanti del governo boero che erano fuggiti. Kitchener aveva ricevuto dei dispacci segreti sulla loro ubicazione e sperava con quest'azione di mettere in crisi il morale dei commandos boeri. Malgrado i migliori intenti, la missione di Trenchard fall\u00ec facendo fuggire i boeri, ma questi venne comunque menzionato nei dispacci dai suoi superiori.\nTrenchard trascorse il resto del 1901 con incarichi di pattugliamento, ed all'inizio del 1902 venne nominato comandante \"de facto\" del 23rd Mounted Infantry Regiment. Durante gli ultimi mesi della guerra, Trenchard ebbe l'occasione di guidare in azione una volta sola i suoi uomini. In risposta ai frequenti furti di bestiame perpetrati dai boeri, gli zulu avevano sconfinato nel Transvaal ed il 23rd Mounted Infantry Regiment era giunto per contrastarli. Dopo che venne raggiunta la pace nel maggio del 1902, Trenchard venne incaricato di supervisionare il disarmo dei boeri e gestire successivamente la leva locale. Nel luglio di quello stesso anno, il 23rd Mounted Infantry venne richiamato a Middelburg. Trenchard venne promosso maggiore nell'agosto del 1902.\nIn Nigeria.\nCol termine della guerra boera, Trenchard decise di passare in servizio nella West African Frontier Force e gli venne garantita la posizione di comandante del Southern Nigeria Regiment con la promessa che avrebbe guidato tutte le spedizioni del reggimento. Al suo arrivo in Nigeria nel dicembre del 1903, Trenchard inizialmente ebbe alcune difficolt\u00e0 nel prendere il suo incarico di comandante per via dei suoi superiori.\nTrenchard inaugur\u00f2 cos\u00ec un periodo di sei anni nei quali si impegn\u00f2 in varie spedizioni di pattugliamento, sorvegliando un'area di 26.000 chilometri quadrati area che diverr\u00e0 poi nota col nome di Biafra. Negli scontri occasionali col popolo Ibo, Trenchard ottenne vittorie decisive. Dall'estate del 1904 a quella del 1905, Trenchard rimase incaricato come comandante del Southern Nigeria Regiment. Nel 1906 ottenne il Distinguished Service Order ed ottenne temporaneamente il comando di tenente colonnello nel 1908.\nIn Inghilterra ed in Irlanda.\nAll'inizio del 1910, Trenchard divenne gravemente ammalato e dopo alcuni mesi, fece ritorno nuovamente in patria, questa volta per un ascesso epatico. Tornato in Inghilterra, Trenchard non si riprese velocemente, ma anzi prolung\u00f2 la sua convalescenza. Ad ogni modo nell'estate di quello stesso anno fu in grado di raggiungere i genitori in vacanza nel West Country.\nNell'ottobre del 1910 Trenchard venne posto in servizio a Londonderry dove si trovava aquartierato il secondo battaglione dei Royal Scots Fusiliers. Trenchard torn\u00f2 al suo rango di maggiore e divenne comandante della compagnia. Come in precedenza, Trenchard occup\u00f2 il proprio tempo giocando a polo e dedicandosi alla caccia, trovando anche il tempo di revisionare le procedure amministrative che erano mal condotte dai suoi ufficiali. Trenchard si scontr\u00f2 inoltre col colonnello Stuart, alto ufficiale di comando, che disse a Trenchard che il villaggio era troppo piccolo per entrambi e dal febbraio del 1912 Trenchard si era gi\u00e0 dedicato nuovamente alla gestione delle forze coloniali.\nLa scuola di volo.\nDurante il suo periodo in Irlanda, Trenchard ricevette una lettera dal capitano Eustace Loraine, il quale gli chiedeva di buttarsi nell'avventura dell'aviazione dati i recenti studi in merito che certamente potevano interessarlo. Trenchard e Loraine erano amici sin dal tempo delle operazioni in Nigeria, ed al suo ritorno in Inghilterra, Loraine aveva ottenuto un brevetto di volo. Dopo numerosi sforzi, Trenchard riusc\u00ec a persuadere il suo ufficiale comandante a concedergli tre mesi di paga per allontanarsi dal reggimento ed ottenere anch'egli il brevetto di pilota. Trenchard giunse a Londra il 6 luglio 1912, solo per scoprire che il capitano Loraine era rimasto ucciso in un incidente di volo il giorno precedente. All'et\u00e0 di 39 anni, Trenchard era appena al di sotto del limite dei 40 anni stabilito per ottenere i brevetti militari alla Central Flying School, e pertanto egli non si riproponeva di divenire un aviatore di carriera.\nQuando Trenchard giunse alla scuola d'aviazione di Thomas Sopwith a Brooklands, disse al dirigente di avere solo 10 giorni di tempo per ottenere il certificato di aviatore. Trenchard riusc\u00ec a viaggiare autonomamente dal 31 luglio di quell'anno, ottenendo il suo certificato del Royal Aero Club (n. 270) a bordo di un biplano \"Henry Farman\". Il corso gli era costato in tutto 75 sterline, per un totale di due settimane e mezza di pratica e 64 minuti di volo in aria. Anche se Copland Perry, istruttore di Trenchard, denot\u00f2 come insegnargli a volare non fosse stata \"una cosa semplice\", Trenchard era stato un \"pupillo modello.\" Le difficolt\u00e0 di Trenchard erano essenzialmente dovute alla sua parziale cecit\u00e0 in un occhio, fatto che aveva mantenuto segreto per conseguire il brevetto.\nTrenchard giunse a Upavon, dove era di base la Central Flying School, e venne assegnato ad Arthur Longmore. Il cattivo tempo ritard\u00f2 l'annessione del nuovo pupillo alla squadra di Longmore, ma prima che il tempo si fosse ristabilito, il comandante della scuola, il capitano Godfrey Paine aveva cooptato Trenchard nel suo staff permanente. Parte dei nuovi incarichi di Trenchard gli richiedevano di svolgere il compito di esaminatore delle nuove reclute, firmando i brevetti conseguiti. Del resto l'abilit\u00e0 di Trenchard nel volare era tutt'altro che soddisfacente, e Longmore prest\u00f2 scopr\u00ec le deficienze del suo pupillo. Nelle settimane successive Trenchard trascorse molte ore ad implementare le proprie abilit\u00e0. Dopo che Trenchard ebbe terminato il suo corso di volo, venne ufficialmente nominato istruttore. Ad ogni modo, il destino di Trenchard non era quello di divenire un pilota istruttore, bens\u00ec quello di dedicarsi agli incarichi amministrativi. Come membro dello staff, Trenchard inizi\u00f2 a lavorare per la riorganizzazione delle procedure. Egli porse particolare attenzione all'assicurarsi che le abilit\u00e0 venissero acquisite, come nel caso della capacit\u00e0 di leggere le mappe, oltre alle pratiche di segnalazione ed alla meccanica degli aerei che poteva rivelarsi fondamentale. Fu durante questo periodo inoltre che alla Central Flying School, Trenchard si guadagn\u00f2 il soprannome di \"Boom\" per il suo tono di voce basso e rombante.\nNel settembre del 1912, Trenchard fu osservatore dell'aria durante le manovre d'esercito. L'esperienza accumulata con l'esercito gli garantiva un ottimo sviluppo della strategia di attacco e difesa anche dall'alto. Il settembre successivo, Trenchard venne nominato Assistente Comandante e promosso temporaneamente al rango di tenente colonnello. Ancora una volta Trenchard incroci\u00f2 Winston Churchill, che all'epoca stava studiando volo presso la Naval Flying School di Eastchurch e Upavon. Trenchard si fece un'ottima opinione di Churchill come pilota, denotandone numerose abilit\u00e0 in volo.\nLa prima guerra mondiale.\nUfficiale comandante della Military Wing.\nCon lo scoppio della Prima guerra mondiale, Trenchard venne nominato ufficiale comandante dell'ala militare del Royal Flying Corps, rimpiazzando il tenente colonnello Sykes. Questa nomina pose Trenchard ufficialmente nei Royal Flying Corps, incarico che ricopr\u00ec con la massima dedizione e seriet\u00e0. Il quartier generale di Trenchard era posto a Farnborough ove cov\u00f2 un risentimento per non essere stato chiamato a seguire il suo vecchio reggimento in Francia. Ad ogni modo, il capo dei Royal Flying Corps, il generale sir David Henderson, si rifiut\u00f2 di lasciarlo partire. I nuovi incarichi di Trenchard prevedevano la sua figura come responsabile di una parte dei rifornimenti concessi agli squadroni in servizio nel continente. Trenchard inizialmente si pose l'obbiettivo di ottenere 12 squadroni, ma Sefton Brancker, l'Assistente Direttore dell'Aeronautica Militare, gli sugger\u00ec di portarla a 30 e Lord Kitchener addirittura a 60. Intenzionato a raggiungere questi obbiettivi, Trenchard si serv\u00ec del personale della scuola di Brooklands per formare una nuova scuola.\nAll'inizio di ottobre del 1914, Kitchener richiese a Trenchard uno squadrone per supportare le azioni di fiancheggiamento dei tedeschi sul continente. Il 7 ottobre, solo 36 ore dopo, il No. 6 Squadron era giunto in Belgio, seguito poi da altri squadroni provvisti.\nSul finire del mese, Henderson offr\u00ec a Trenchard il comando della neonata First Wing delle forze d'aviazione inglesi. Trenchard accett\u00f2 l'offerta sulla base del fatto che non sarebbe stato subordinato a Sykes, nel quale non credeva. Il mese successivo, la \"Military Wing\" venne abolita e le sue unit\u00e0 vennero riorganizzate. Il comando delle \"wing\" venne affidato al tenente colonnello E. B. Ashmore.\nComandante della First Wing.\nTrenchard ottenne il comando della \"First Wing\" nel novembre del 1914 e stabil\u00ec il proprio quartier generale a Merville. Al suo arrivo, Trenchard scopr\u00ec che Sykes era stato chiamato a rimpiazzare Henderson come comandante dei Royal Flying Corps, rendendo cos\u00ec Sykes il diretto superiore di Trenchard, motivo per cui le relazioni personali e lavorative dei due furono sempre molto tese. Trenchard si appell\u00f2 a Kitchener, divenuto nel contempo Segretario di Stato per la Guerra, minacciando le proprie dimissioni. L'insofferenza di Trenchard venne risolta nel dicembre del 1914 quando Kitchener ordin\u00f2 che Henderson riassumesse il comando dei Royal Flying Corps. La \"First Wing\" di Trenchard consisteva degli squadroni due e tre coi quali si dedicava al supporto del IV corpo d'armata e dell'Indian Corps. Dopo che la prima armata sotto il generale Haig aveva avuto origine nel dicembre di quello stesso anno, la \"First Wing\" diede supporto alla prima armata.\nAll'inizio di gennaio del 1915, Haig chiam\u00f2 Trenchard a relazionargli gli ultimi successi ottenuti dalla parte dell'aviazione inglese da lui diretta. Durante questo incontro Haig espose in confidenza a Trenchard la sua idea di attaccare nel marzo dell'anno in corso la regione di Merville/Neuve Chapelle. Dopo le prime ricognizioni fotografiche aeree, i piani degli alleati erano stati revocati nel febbraio. Durante la Battaglia di Neuve Chapelle nel marzo di quell'anno, i RFC ed in particolare la \"First Wing\" supportarono notevolmente le offensive sul campo. Fu questa inoltre la prima volta in cui un velivolo veniva utilizzato come bombardiere nel corso di una guerra, anche se questo si dimostr\u00f2 avere poco effetto sull'artiglieria a terra. Gi\u00e0 prima dell'offensiva di Haig nella Seconda battaglia di Ypres e nella Seconda battaglia di Artois nell'aprile e nel maggio di quell'anno, Trenchard aveva gi\u00e0 compiuto una serie di rilievi fotografici tra le linee nemiche. Malgrado le informazioni dettagliate che vennero provviste, entrambe le offensive si dimostrarono inconcludenti. Alla fine di questo incarico, Henderson offr\u00ec a Trenchard la posizione di suo capo dello staff. Trenchard declin\u00f2 l'offerta, citando la sua incapacit\u00e0 nel ruolo anche se la sua ambizione personale al comando avrebbe potuto essere la vera ragione di questo rifiuto. Ad ogni modo, questo non ferm\u00f2 la sua promozione a colonnello nel giugno del 1915.\nComandante del Royal Flying Corps.\nAl ritorno di Henderson al War Office nell'estate del 1915, Trenchard venne promosso brigadiere generale e nominato ufficiale comandante del RFC in Francia. Trenchard venne incaricato del ruolo di comandante generale del RFC rimanendo in carica sino al 1918. Sul finire del 1915 quando Haig venne nominato comandante del British Expeditionary Force, Haig e Trenchard ristabilirono la loro cooperazione, questa volta a maggior livello. Nel marzo dell'anno successivo, con l'espansione del RFC, Trenchard venne promosso al rango di maggiore generale.\nIl periodo di comando di Trenchard venne caratterizzato da tre priorit\u00e0: la prima fu la sua enfasi nel supporto e nella coordinazione delle forze di terra. Questo supporto inizi\u00f2 col riconoscimento della coordinazione con l'artiglieria di terra e poi con la gestione delle tattiche come il bombardamento delle posizioni nemiche dall'alto. Mentre Trenchard non si era opposto al bombardamento strategico dei tedeschi, si era opposto ai bombardamenti su lungo raggio, ritenendo che vi fosse una perdita eccessiva di risorse preziose. In secondo luogo egli si impront\u00f2 essenzialmente sul mantenimento di un morale alto, non solo tra i suoi uomini, ma pi\u00f9 in generale sull'impatto che un aeroplano poteva portare sulle truppe nemiche. Infine, Trenchard aveva un credo assoluto nell'importanza dell'azione offensiva. Malgrado questo fatto fosse riconosciuto da molti comandanti inglesi, il ruolo del RFC era sempre visto come di supporto e non di attacco, anche a causa dell'opposizione che molti vedevano nel ruolo delle \"macchine\" nella guerra.\nA seguito del borbardamento strategico tedesco su Londra nell'estate del 1917, il governo consider\u00f2 la creazione di una vera e propria aviazione che potesse unire l'RFC con il Royal Naval Air Service. Trenchard si oppose a questo atto credendo che questo avrebbe diluito ulteriormente il ruolo del supporto alle forze in Francia. Dall'ottobre di quell'anno, egli invece si rese conto che la creazione di un'aviazione era inevitabile e, sentendosi candidato a capo dello staff, tent\u00f2 di improntare i suoi nuovi schemi sul fronte occidentale della guerra. Malgrado questo, Trenchard venne succeduto in Francia dal maggiore generale John Salmond.\nCapo dello Staff dell'Aria (prima nomina).\nDopo che l'Air Force Bill ebbe dato l'assenso reale il 29 novembre 1917, segu\u00ec un periodo di speculazione politica sui nuovi ruoli da assegnare di Segretario di Stato per l'aeronautica, Capo dello Staff dell'Aria e pi\u00f9 in generale del Ministero dell'Aviazione. Trenchard venne richiamato dalla Francia, attraversando la Manica a bordo di un distruttore la mattina del 16 dicembre. Attorno alle 15.00 di quello stesso giorno, Trenchard incontr\u00f2 Lord Rothermere che da poco era stato nominato Segretario di Stato per l'Aria. Rothermere offr\u00ec a Trenchard l'incarico di Capo dello Staff dell'Aria e prima ancora che questi potesse rispondere, Rothermere gli spieg\u00f2 come il suo supporto gli sarebbe stato molto utile per lanciare una campagna di stampa contro sir Douglas Haig e sir William Robertson, il Capo dello Staff Generale Imperiale. Trenchard ovviamente rifiut\u00f2 l'incarico, essendo personalmente leale ad Haig e avverso agli intrighi politici. Rothermere e suo fratello Lord Northcliffe, che era presente all'incontro, trascorsero 12 ore a dibattere animatamente con Trenchard. I fratelli si arresero all'idea del rifiuto di Trenchard, ma utilizzarono il fatto per attaccare Haig su un giro di false promesse. Trenchard difese la politica di Haig dai costanti attacchi. Alla fine, dopo essersi consultato con Haig, Trenchard accett\u00f2 l'incarico propostogli.\nIl nuovo anno vide Trenchard nominato cavaliere commendatore dell'Ordine del Bagno e nominato Capo dello Staff dell'Aria sul neonato Air Council. Trenchard inizi\u00f2 a lavorare il 18 gennaio e durante il suo primo mese al Ministero dell'Aviazione, si scontr\u00f2 con Rothermere su diversi punti. Innanzitutto, la tendenza di Rothermere a porre pi\u00f9 fiducia nei consiglieri esterni piuttosto che in quelli interni irritava sistematicamente Trenchard. In secondo luogo, Rothermere insisteva sul fatto che Trenchard fosse meglio impiegato altrove. Infine tra i due si accese una lunga discussione sul ruolo che l'aviazione doveva avere nella guerra, ruolo che Trenchard riteneva fondamentale a livello strategico, mentre che Rothermere relegava al supporto sul fronte occidentale. I rapporti tra i due si fecero sempre pi\u00f9 estraniati, a tal punto che quando Trenchard scopr\u00ec che Rothermere aveva promesso alla Royal Navy altri 4000 aeroplani in funzione anti-sottomarina, gli scrisse delle lettere per esprimergli tutto il suo disgusto per azioni che miravano a dividere e non ad unire le forze dell'aria. Il giorno successivo, Trenchard invi\u00f2 a Rothermere una lettera di dimissione alla quale Rothermere cerc\u00f2 di rimediare chiedendogli di rimanere, ottenendo da Trenchard la disponibilit\u00e0 ad attenere solo fino al successivo 1\u00ba aprile, quando venne poi fondata ufficialmente la Royal Air Force.\nDopo che i tedeschi ebbero sconfitto le forze inglesi della prima armata il 21 marzo, Trenchard ordin\u00f2 a tutte le riserve aree, agli ingegneri ed ai piloti di recarsi in Francia in supporto, operazione di arresto del nemico che riusc\u00ec senza problemi. Il 5 aprile Trenchard si rec\u00f2 in Francia per ispezionare gli squadroni e farsi riferire la situazione dell'aviazione sul continente. Al suo ritorno, Trenchard si incontr\u00f2 con Lloyd George ed altri ministri per riferire al governo della situazione generale.\nIl 10 aprile, Rothermere inform\u00f2 Trenchard che il Gabinetto di Guerra aveva accettato le sue dimissioni e che gli era consentito pertanto di riprendere la diretta gestione delle operazioni in Francia. Trenchard rifiut\u00f2 l'offerta dicendo che rimpiazzare Salmond al culmine degli scontri sarebbe risultato \"dannabile\". Tre giorni dopo il maggiore generale Frederick Sykes rimpiazz\u00f2 Trenchard come Capo dello Staff dell'Aria. Il luned\u00ec successivo, Trenchard venne convocato a Buckingham Palace dove re Giorgio V ascolt\u00f2 il resoconto dei fatti direttamente da Trenchard, causa delle sue dimissioni. Trenchard quindi scrisse al primo ministro esponendo i fatti, il che non fece altro che attirargli ancor pi\u00f9 le ire di Rothermere, ma nel contempo Lloyd George inizi\u00f2 ad interrogarsi sulle reali competenze di questi al ministero dell'Aviazione. Rothermere, realizzando la situazione, offr\u00ec le proprie dimissioni che vennero pubblicate il 25 aprile di quello stesso anno.\nIncarichi vari.\nNelle settimane che fecero seguito alle dimissioni di Trenchard, questi si trovava senza un ruolo fisso, ed aveva preso ad evitare la stampa ed a non rilasciare interviste n\u00e9 commenti pubblici. Il nuovo ministro dell'Aria, Sir William Weir, sotto pressione per trovare una posizione a Trenchard, gli offr\u00ec il comando dell'Independent Air Force che stava conducendo delle operazioni a lungo raggio di bombardamento contro la Germania. Al contrario, Trenchard, alla ricerca di un posto che lo ponesse sul medesimo livello di Sykes, comprese che la riorganizzazione della RAF gli sarebbe stato pi\u00f9 congeniale come incarico. Weir non accett\u00f2 la proposta di Trenchard, fornendogli invece differenti altre opzioni. Trenchard rigett\u00f2 le offerte avanzate nei suoi confronti e Weir gli offr\u00ec dunque il comando di tutte le forze d'aviazione nel Medio Oriente o l'incarico di Ispettore Generale della RAF, fatti che lo incoraggiarono a ripensare alla sua posizione e ad accettare la direzione dell'Independent Air Force in Francia.\nTrenchard aveva avuto diverse ragioni per non accettare gli incarichi propostigli, incarichi che egli vedeva di poco conto e con notevole perdita di autorit\u00e0 anche se apparivano essere posti sicuri.\nComandante dell'Independent Air Force.\nDopo un periodo definito di \"special duty\" in Francia, Trenchard venne nominato Comandante dell'Independent Air Force dal 15 giugno 1918 col quartier generale a Nancy. The Independent Air Force continu\u00f2 l'incarico che era stato dell'VIII brigata dalla quale era stato derivato, portando a termine bombardamenti intensibi sulle ferrovie, nonch\u00e9 sui centri produttivi ed industriali tedeschi. Inizialmente, il generale francese Ferdinand Foch si rifiut\u00f2 di riconoscere l'Independent Air Force dal momento che la sua presenza causava non poche difficolt\u00e0 logistiche. I problemi vennero risolti dopo un incontro tra Trenchard ed il generale de Castelnau. Trenchard colse inoltre l'occasione per rafforzare i legami tra la RAF e l'aviazione americana, rendendosi conto delle nuove tecniche di bombardamento aereo introdotte proprio dagli statunitensi.\nNel settembre del 1918, le forze di Trenchard indirettamente supportarono l'American Air Service durante la Battaglia di Saint-Mihiel, bombardando gli accampamenti tedeschi e rifornendo gli alleati per via aerea e ferroviaria. La stretta cooperazione di Trenchard con gli americani ed i francesi venne formalizzata quando il suo ruolo di comando venne ridisegnato col nome di Inter-Allied Independent Air Force nell'ottobre del 1918 e posto direttamente sotto il comando del generale Foch. Quando venne siglato l'armistizio di novembre, Trenchard ricevette il permesso da Foch di fare ritorno coi suoi squadroni al comando britannico. Trenchard venne succeduto come comandante dell'Independent Air Force dal suo vice, il generale di brigata Courtney.\nTra le due guerre.\nAmmutinamento dell'esercito a Southampton.\nDopo due mesi di inattivit\u00e0 nelle file della RAF, Trenchard fece ritorno ai suoi incarichi militari a met\u00e0 del gennaio del 1919 quando sir William Robertson, il comandante in capo delle forze nazionali, gli chiese di occuparsi di circa 5000 soldati ammutinati presso Southampton. Indossata la sua uniforme di generale, giunse a Southampton con due uomini del suo staff, nonch\u00e9 Maurice Baring, suo aiutante di campo. Trenchard inizialmente tent\u00f2 di parlare coi soldati ammutinati ma venne osteggiato e deriso. A questo punto egli arm\u00f2 delle truppe da inviare a Southampton e quando gli ammutinati videro le forze dispiegate da Trenchard si arresero piuttosto che affrontare la carneficina.\nCapo dello Staff dell'Aria (2^ nomina).\nRinomina e malattia.\nAll'inizio del 1919, Churchill venne nominato Segretario di Stato per la Guerra e Segretato di Stato per l'Aria. Mentre Churchill era preoccupato di implementare le difese post-belliche e la demobilitazione dell'esercito, il Capo dello Staff dell'Aria, il maggiore generale Frederick Sykes, gli invi\u00f2 delle carte con la irrealistica proposta di allargare le forze armate per il futuro. Insoddisfatto di Sykes, Churchill inizi\u00f2 a considerare la rinomina di Trenchard per quel posto, le cui performancesa a Southampton avevano ancora una volta favorito l'azione di Churchill.\nDurante le prime settimane di febbraio, Trenchard venne convocato a Londra con un telegramma ufficiale. Al War Office, Trenchard incintr\u00f2 Churchill, il quale gli chiese di tornare a ricoprire il ruolo di Capo dello Staff dell'Aria. Trenchard replic\u00f2 che questo gli era impossibilitato dal fatto che Sykes era ancora al suo posto. Dopo che Churchill ebbe detto che Sykes sarebbe stato nominato Controllore dell'Aviazione Civile e nominato cavaliere di gran croce dell'Ordine dell'Impero Britannico per tenerlo lontano da quel ruolo, Trenchard acconsent\u00ec ad accettare l'offerta. Churchill, per non menare il can per l'aia, chiese a Trenchard di provvedere ad una sua idea per la riorganizzazione dell'aviazione, piani che vennero poi approvati dallo stesso Churchill. Trenchard ritorn\u00f2 al Ministero dell'Aviazione a met\u00e0 febbraio e formalmente prese l'incarico di Capo dello Staff dell'Aria il 31 marzo 1919.\nPer gran parte del marzo di quell'anno, Trenchard non fu in grado di svolgere a pieno il suo lavoro a causa della febbre spagnola che aveva contratto. Durante questo periodo egli scrisse a Katherine Boyle (nata Salvin), vedova del suo amico e compagno ufficiale James Boyle, che aveva conosciuto ai tempi dell'Irlanda. Su richiesta di Trenchard, Mrs Boyle si occup\u00f2 di curarlo. Una volta che Trenchard si fu ripreso, egli le proposte di sposarlo, ma Katherine rifiut\u00f2 l'offerta. Trenchard rimase in contatto con lady Boyle e nuovamente si ripropose come suo sposo, questa volta trovando accoglimento. Il 17 luglio 1920, la coppia si spos\u00f2 nella St. Margaret's Church di Westminster.\nMigliorie alla RAF e la battaglia per la sopravvivenza.\nDurante l'estate del 1919, Trenchard lavor\u00f2 per completare la demobilitazione della RAF ristabilendola in tempo di pace. Questo era un incarico di non poco conto dal momento che la RAF era salita ad un totale di 280 squadroni che dovevano essere riportati a 28 circa. Fu inoltre durante questo periodo che vennero decisi i nuovi gradi per la RAF, malgrado alcune opposizioni dell'Army Council. Trenchard stesso venne rigradato da maggiore generale a vice ammiraglio dell'aria e poi promosso maresciallo dell'aria alcuni giorni dopo.\nDall'autunno del 1919, gli effetti del Ten Year Rule di Lloyd George avevano ormai causato alcune difficolt\u00e0 a Trenchard per l'istituzione ed il mantenimento della RAF. Egli aveva capito che la RAF doveva avere il controllo totale su tutte le operazioni di volo e di istruzione di volo anche dell'esercito e della marina, da cui doveva distaccarsi definitivamente per acquisire mobilit\u00e0. Avendo convinto Churchill di questo fatto, Trenchard vide la possibilit\u00e0 di fondare il RAF (Cadet) College a Cranwell, che divenne la prima accademia aeronautica del mondo. Successivamente, nel 1920, Trenchard inaugur\u00f2 l'Aircraft Apprentice che rest\u00f2 valido per gli specialisti della RAF dei successivi 70 anni. Nel 1922, il RAF Staff College di Andover venne creato per gli ufficiali della RAF.\nSuccessivamente, nel 1919, Trenchard venne creato baronetto ed ebbe una rendita annua di 10.000 sterline. Malgrado le proprie fortune personali, il futuro della RAF era lontano dall'essere assicurato e pertanto, comprendendo che il suo principale ostacolo era il First Sea Lord, l'ammiraglio Beatty, decise di incontrarlo nel dicembre di quell'anno. Trenchard, disse apertamente che \"l'aria \u00e8 una e indivisibile\", ritenendola quindi indipendente dalle altre forze armate. Beatty non accett\u00f2 la proposta di Trenchard n\u00e9 il suo atteggiamento, ma quest'ultimo riusc\u00ec a spuntare 12 mesi di tempo per fare della RAF un organismo valido da essere riconosciuto come indipendente.\nNegli anni '20 il governo continu\u00f2 ad occuparsi delle problematiche emerse nel rapporto tra marina e aviazione. Il rapporto Balfour del 1921, il Geddes Axe del 1922 e la Salisbury Committee del 1923 propesero tutte per la costituzione di una RAF indipendente. In ogni occasione Trenchard e gli ufficiali del suo staff, supportati da Christopher Bullock, lavorarono per mostrare alla RAF denaro e sicurezza strategica nel Regno Unito.\nTrenchard comprese anche che per dimostrare la validit\u00e0 della sua organizzazione, era necessario impiegarla in uno scopo bellico e per questo nel 1920 decise di coinvolgere la RAF nelle operazioni di pace in Somaliland. Il successo di alcune piccole missioni aeree partite su sua richiesta permisero a Trenchard di portare il caso della RAF all'attenzione dell'Impero Britannico e nel 1922 la RAF ottenne il controllo di tutte le forze britanniche in Iraq. La RAF gest\u00ec anche incarichi di pattugliamento nella provincia nord-occidentale dell'India.\nGli ultimi anni come Capo dello Staff dell'Aria.\nSul finire del 1924, la creazione di riserve aeree note come Auxiliary Air Force, consentirono a Trenchard di espandere la forza della RAF, e nei soli due anni successivi vennero creati altri 25 squadroni ausiliari. Nuovi squadroni vennero istituiti su base universitaria a Cambridge, Londra e Oxford.\nDagli anni '20 Trenchard era stato tra i sostenitori del bombardamento aereo e dal 1927 test\u00f2 un prototipo col nome in codice di \"Larynx\". Ad ogni modo, i costi di sviluppo non erano secondari e nel 1928, quando Trenchard decise di intraprendere nuove ricerche in merito, la Committee of Imperial Defence ed il Gabinetto di governo non accettarono sistematicamente di continuare il progetto. Dopo la mancata vittoria degli inglesi al Schneider Trophy nel 1925, Trenchard assicur\u00f2 che nuovi fondi sarebbero stati destinati alla RAF per creare la squadra High Speed Flight. Dopo la vittoria degli inglesi nel 1927, Trenchard continu\u00f2 ad utilizzare i fondi del ministero per le ricerche, venendo accusato da alcuni di spendere soldi inutilmente.\nIl 1\u00ba gennaio 1927, Trenchard venne promosso da air chief marshal a marshal of the Royal Air Force, divenendo la prima persona a ricoprire il massimo rango della RAF. L'anno successivo Trenchard inizi\u00f2 a comprendere che ormai il suo ruolo come Capo dello Staf dell'Aria era stato portato a compimento e che questo doveva passare ad un ufficiale pi\u00f9 giovane. Egli offr\u00ec le sue dimissioni al Gabinetto di governo sul finire del 1928, anche se queste in un primo momento non vennero accettate. Nel medesimo periodo Trenchard stava considerando di continuare la sua carriera a livello diplomatico a Kabul, in Afghanistan.\nTrenchard rimase nel suo ruolo di Capo dello Staff dell'Aria sino al 1\u00ba gennaio 1930. Immediatamente dopo aver lasciato il suo incarico, Trenchard venne creato dal re Barone di Wolfeton nella contea di Dorset, entrando co\u00ec nella Camera dei Lords e divenendo il primo pari della RAF.\nCommissario della Polizia Metropolitana.\nDopo che Trenchard si fu ritirato dalla RAF, lavor\u00f2 come direttore della Goodyear Tire and Rubber Company, in gran parte per sfuggire alla vita pubblica. Ad ogni modo, nel marzo del 1931, Ramsay MacDonald chiese a Trenchard di ricoprire l'incarico di Commissario della Polizia Metropolitana che, dopo un suo iniziale diniego, Tenchard accett\u00f2 nell'ottobre di quell'anno. Trenchard prest\u00f2 servizio come capo della Metropolitan Police sino al 1935 e durante la sua reggenza apport\u00f2 non pochi cambiamenti, tra cui la limitazione della partecipazione alla Police Federation, introducendo termini di impiego e creando sistemi meritocratici di ascesa nei ranghi. Il maggior merito di Trenchard durante questo periodo fu per\u00f2 l'istituzione dell'Hendon Police College per la formazione degli ispettori e degli ufficiali di polizia. Trenchard si ritir\u00f2 nel novembre del 1935 e gli ultimi suoi giorni come Commissario gli portarono la nomina a cavaliere di gran croce dell'Ordine Reale Vittoriano.\nGli ultimi anni tra le due guerre.\nPur durante questi anni come Commissario, Trenchard mantenne sempre un interesse per le cose militari. Nel 1932, nuovamente interess\u00f2 il governo con sue nuove idee per la difesa aerea di Singapore. L'idea di Trenchard venne ad ogni modo riettata dal Segretario di Gabinetto, Maurice Hankey. Sul finire dell'anno, quando il governo si era reso conto di dover iniziare lo sviluppo sistematico di bombardieri per la difesa, Trenchard scrisse nuovamente al gabinetto di moderno per opporsi a tale idea.\nTrenchard svilupp\u00f2 intanto una visione negativa di Hankey, iniziando a parlarne male privatamente, dal momento che lo stesso Hankey lo ripagava della medesima moneta. Dal 1935, Trenchard inizi\u00f2 a muoversi per suo conto per ottenere la rimozione di Hankey dai suoi incarichi all'insegna della sicurezza per la nazione. Dopo il suo abbandono della Metropolitan Police, Trenchard era ormai libero di esprimersi pubblicamente senza timori. Nel dicembre del 1935 Trenchard scrisse su \"The Times\" che la Commissione di Difesa Imperiale sarebbe dovuta essere posta sotto la guida di un politico. Hankey rispose all'articolo accusando Trenchard di \"cercare di pugnalarlo alle spalle.\" Dal 1936, l'idea di Trenchard era divenuta ormai un punto fondamentale che egli port\u00f2 avanti sistematicamente alla Camera dei Lords. Alla fine il governo cedette a questa proposta e Sir Thomas Inskip venne nominato Ministro per la Coordinazione della Difesa.\nNel marasma generale, la marina reclamava ancora una propria marina non dipendente dalla RAF, mosse a cui Trenchard questa volta si oppose con tutte le sue forze, nel privato e sui giornali. Al di la del suo impegno politico, Trenchard divenne consigliere della United Africa Company, che lo aveva prescelto per l'esperienza da lui accumulata nel continente africano durante gli anni della guerra boera. Nel 1936 Trenchard venne elevato al rango di Visconte Trenchard.\nDalla fine del 1936 al 1939 trascorse gran parte del suo tempo viaggiando oltremare per diverse compagnie che lo impiegarono come direttore. Durante una sua visita in Germania nell'estate del 1937, Trenchard venne ospitato a cena da Hermann G\u00f6ring, il Comandante in Capo della Luftwaffe. Anche se la serata si svolse cordialmente, G\u00f6ring disse a Trenchard che \"un giorno la Germania sar\u00e0 la maggior potenza del mondo\" e Trenchard replic\u00f2 \"dev'essere fuori di s\u00e9\". Nel 1937 Newall venne nominato Capo dello Staff dell'Aria e Trenchard non esit\u00f2 a criticarlo. Come ardente sostenitore dei bombardieri, Trenchard trov\u00f2 molto da ridire sul nuovo programma basato sull'uso dei caccia. Trenchard scrisse nuovamente al Gabinetto di Governo sull'argomento, offrendo inoltre i suoi servigi per ben due volte ed in entrambi i casi questi vennero rifiutati.\nLa seconda guerra mondiale.\nPoco dopo lo scoppio della Seconda guerra mondiale, Chamberlain convoc\u00f2 presso di s\u00e9 Trenchard e gli offr\u00ec l'incarico di predisporre l'istruzione avanzata per i piloti della RAF in Canada, probabilmente col pretesto di rimuovere Trenchard dall'Inghilterra. Trenchard stup\u00ec Chamberlain dicendogli che il ruolo richiedeva un giovane che avesse migliori conoscenze in tecniche di allenamento. Trenchard trascorse il resto del 1939 a studiare come la RAF potesse avere la meglio sulla Germania sfruttando le basi aeree francesi. Trenchard era visibilmente insoddisfatto e per questo il governo gli offr\u00ec la possibilit\u00e0 di gestire le operazioni di camuffamento delle struttura in madrepatria, ma il generale rifiut\u00f2 e prefer\u00ec anzi nella primavera del 1940 portarsi in visita ad alcune unit\u00e0 della RAF, tra le quali si trovava la Advanced Air Striking Force, in Francia. Nell'aprile di quell'anno, sir Samuel Hoare, che era ancora una volta all'incarico di Segretario di Stato per l'aeronautica, tent\u00f2 ancora una volta di cedere il suo incarico a Trenchard ma senza successo.\nNel maggio del 1940, dopo il fallimento della Campagna di Norvegia, Trenchard utilizz\u00f2 la sua posizione nella Camera dei Lords per attaccare le deboli posizioni del governo inglese circa la conduzione della guerra. Quando Churchill rimpiazz\u00f2 Chamberlain come primo ministro, a Trenchard venne chiesto di organizzare la difesa delle fabbriche di aeroplani. Trenchard declin\u00f2 quest'offerta dicendo di non essere interessato ad un incarico cos\u00ec e Churchill a quel punto propose di fornirgli il rango di generalissimo con massimi poteri su tutto l'esercito britannico, ma non riusc\u00ec a portare avanti questa sua idea.\nLa Battaglia d'Inghilterra da poco conclusa aveva riempito di orgoglio Churchill che molto doveva anche agli sforzi prebellici di Trenchard nel volere a tutti i costi la costituzione della RAF come organismo indipendente. Churchill fece dunque a Trenchard la sua ultima offerta di impiego, questa volta come riorganizzatore dell'intelligence militare britannica. Trenchard consider\u00f2 a lungo l'offerta ma alla fine declin\u00f2 l'incarico due giorni dopo, dal momento che quello era un lavoro che richiedeva tatto e predisposizione mentale che egli riteneva di non possedere in maniera adeguata.\nDalla met\u00e0 degli anni '40 in poi, Trenchard inizi\u00f2 ad agire come Ispettore Generale della RAF in maniera non ufficiale, compiendo delle visite agli squadroni in Europa ed in Nord Africa, alzando il morale dei suoi uomini ad ogni vista. Come pari del Regno Unito, amico di Churchill e direttamente connesso con lo Staff dell'Aria, Trenchard continu\u00f2 a supportare la causa della RAF presso la Camera dei Lords, sulla stampa e presso il governo, continuando ad inviare rapporti segreti dettagliati sullo status delle cose.\nTrenchard continu\u00f2 anche ad esercitare una considerevole influenza sulla Royal Air Force. Con Sir John Salmond riusc\u00ec a far rimuovere Cyrill Newall dal ruolo di Capo dello Stato maggiore generale e Hugh Dowding dal ruolo di Comandante in Capo del Fighter Command. Nell'autunno del 1940, Newall venne rimpiazzato dal maresciallo dell'aria Charles Portal e Dowding venne sostituito dal maresciallo dell'aria Sholto Douglas. Entrambi i nuovi comandanti erano dei protetti di Trenchard.\nIl 19 maggio 1941 inoltre Trenchard invi\u00f2 al governo britannico un lungo \"memorandum\" che avrebbe fortemente influenzato ancora una volta la strategia aerea della nazione; egli criticava fortemente la dispersione degli sforzi del Bomber Command su troppi obiettivi diversi e invece richiedeva che la forza da bombardamento fosse enormemente incrementata di numero e totalmente concentrata in una continua e martellante strategia di bombardamenti sulle citt\u00e0 della Germania. In questo modo la nazione nemica sarebbe stata devastata e il morale della popolazione, da lui ritenuta \"apatica e facile preda del panico e dell'isteria\", sarebbe crollato come nel 1918. Anche se Churchill e i capi di stato maggiore delle forze armate condividevano solo in parte, e quindi non applicarono completamente le idee radicali di Trenchard, in pratica il comandante del Bomber Command Arthur Harris segu\u00ec in linea generale la strategia di Trenchard e ricerc\u00f2 la vittoria attraverso i bombardamenti massicci per provocare il cedimento morale della Germania.\nDurante la guerra, la famiglia Trenchard sub\u00ec una tragedia: il figliastro maggiore di Trenchard, John, venne ucciso in azione in Italia ed il figliastro minore, Edward, rimase ucciso in un incidente aereo. Anche il suo figlio primogenito, Hugh, rimase ucciso in Nord Africa. Ad ogni modo, il figlio minore di Trenchard, Thomas riusc\u00ec a sopravvivere alla guerra e spesso si preoccup\u00f2 di far visita ai genitori.\nGli ultimi anni.\nDopo la guerra, molti generali americani tra cui Henry H. Arnold e Carl Andrew Spaatz, chiesero a Trenchard molti consigli per migliorare la United States Air Force, al punto che alcuni lo definirono in quel frangente \"il santo patrono della forza aerea\". L'USAF venne creata quindi come ramo indipendente delle forze armate statunitensi nel 1947.\nDopo la seconda guerra mondiale, Trenchard continuava a sfornare idee per migliorare l'aviazione inglese, supportando inoltre la creazione di due memoriali agli aviatori delle guerre. Per il primo, la Battle of Britain Chapel nell'Abbazia di Westminster, Trenchard fu capo di una commissione con l'Air Chief Marshal Sir Hugh Dowding incaricata di trovare fondi per la realizzazione della cappella e per la creazione di vetri istoriati. Il secondo progetto, il memoriale anglo-americano agli aviatori di entrambe le nazioni, venne eretto nella Cattedrale di St Paul, dopo la morte di Trenchard. Tra la fine degli anni '40 e l'inizio degli anni '50, Trenchard continu\u00f2 anche il suo ruolo nell'United Africa Company, mantenendo il suo ruolo di consigliere sino al 1953 quando consegn\u00f2 le proprie dimissioni. Dal 1954, durante gli ultimi anni della sua vita, Trenchard divenne parzialmente cieco e fisicamente fragile.\nTrenchard mor\u00ec una settimana dopo il suo 83\u00ba compleanno nella sua casa di Londra, presso Sloane Avenue, il 10 febbraio 1956. Il suo funerale all'Abbazia di Westminster si tenne il 21 febbraio, e le sue spoglie vennero sepolte nella Battle of Britain Chapel che egli stesso aveva contribuito a creare. I titoli nobiliari di Trenchard passarono a suo figlio Thomas."}
{"id": "4838380", "revid": "767487", "url": "https://it.wikipedia.org/wiki?curid=4838380", "title": "On Time for Business", "text": "On Time for Business \u00e8 un cortometraggio muto del 1910. Il nome del regista non viene riportato nei credit.\nProduzione.\nIl film fu prodotto dalla Lubin Manufacturing Company.\nDistribuzione.\nDistribuito dalla Lubin Manufacturing Company, il film - un cortometraggio di 85,3 metri - venne distribuito nelle sale statunitensi il 25 aprile 1910. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio della Lubin, \"A Child of the Sea\"."}
{"id": "4838384", "revid": "767487", "url": "https://it.wikipedia.org/wiki?curid=4838384", "title": "Mustang!", "text": "Mustang! \u00e8 un film del 1959 diretto da Tom Gries.\n\u00c8 un western statunitense con Jack Buetel, Madalyn Trahey e Stephen Keyes. \u00c8 basato sul romanzo del 1951 \"Capture of the Golden Stallion\" di Rutherford Montgomery.\nProduzione.\nIl film, diretto e sceneggiato da Tom Gries su un soggetto di Rutherford Montgomery, fu prodotto da Robert Arnell per la Eronel Productions e girato nel gennaio del 1955. Il brano della colonna sonora \"Mustang\", cantato da Champ Butler, fu composto da Lester Lee e Ned Washington.\nDistribuzione.\nIl film fu distribuito negli Stati Uniti dal 15 marzo 1959 al cinema dalla United Artists.\nPromozione.\nLe tagline sono:"}
{"id": "4838393", "revid": "767487", "url": "https://it.wikipedia.org/wiki?curid=4838393", "title": "Il pistolero di Laredo", "text": "Il pistolero di Laredo (\"Gunmen from Laredo\") \u00e8 un film del 1959 diretto da Wallace MacDonald.\n\u00c8 un western statunitense con Robert Knapp, Maureen Hingert e Walter Coy.\nProduzione.\nIl film, diretto da Wallace MacDonald su una sceneggiatura di Clarke Reynolds, fu prodotto da Wallace MacDonald per la Columbia Pictures e girato nel Bronson Canyon e nell'Iverson Ranch a Chatsworth, Los Angeles, California, dal 14 al 26 marzo 1958. Il titolo di lavorazione fu \"Chisera\".\nDistribuzione.\nIl film fu distribuito con il titolo \"Gunmen from Laredo\" negli Stati Uniti nel marzo 1959 al cinema dalla Columbia Pictures.\nAltre distribuzioni:"}
{"id": "4838394", "revid": "46931", "url": "https://it.wikipedia.org/wiki?curid=4838394", "title": "Gunmen from Laredo", "text": ""}
{"id": "4838398", "revid": "767487", "url": "https://it.wikipedia.org/wiki?curid=4838398", "title": "Diego Cattani", "text": "Carriera.\nAi XVII Giochi olimpici invernali di Lillehammer Cattani fu riserva della squadra italiana dello short track vincitrice della medaglia d'oro nella staffetta. \nFu campione del mondo nella competizione di squadra a Budapest nel 1993. Inoltre conquist\u00f2 una medaglia d'argento nella staffetta nel 1993 e una medaglia di bronzo nel 1994 nella competizione a squadre.\nVita privata.\n\u00c8 sposato con Barbara Fusar Poli, ex campionessa del mondo nella danza."}
{"id": "4838399", "revid": "124151198", "url": "https://it.wikipedia.org/wiki?curid=4838399", "title": "Luigi Moneta", "text": "Biografia.\nSi sa poco della vita, ma anche della carriera, di questo attore milanese che ha lavorato davanti e dietro la macchina da ripresa; nel cinema italiano il primo film dove viene accreditato con sicurezza \u00e8 nel periodo del muto, nel 1921, quando aveva gi\u00e0 51 anni, in una pellicola prodotta dalla Tespi Film e diretta da Mario Corsi, \"La scimitarra di Barbarossa\". Dopo altri due cortometraggi rientra sul grande schermo nel periodo sonoro addirittura nel secondo dopoguerra, nel 1950 (quindi a ben 80 anni; con ogni probabilit\u00e0 si tratta del debutto in et\u00e0 pi\u00f9 avanzata che si ricordi) ricoprendo generalmente ruoli di nonno. Appare in nove film fino al 1957, lo si pu\u00f2 sentire nel suo accento meneghino in \"Miseria e nobilt\u00e0\" dove interpreta il portiere del teatro, ed interpreta inoltre il padre di Antonio Caccavallo (Tot\u00f2) in \"Tot\u00f2 e Carolina\" di Mario Monicelli, doppiato da Lauro Gazzolo. \nNe \"Il cappotto\" \u00e8 colui che da i soldi necessari a Renato Rascel per comprare il cappotto, ne \"Il generale Della Rovere\" \u00e8 l'anziano al quale De Sica chiede ancora soldi davanti alla Caserma. Quindi ricompare nel 1961, quando aveva 91 anni, nella parte del saggio in \"Maciste alla corte del Gran Khan\" e per altri ruoli in due pellicole. In occasione del suo 94\u00ba compleanno oltre ai \"Pionieri del Cinema\" di cui era, il portabandiera, intervennero anche un fotografo ed un giornalista dell'AGI al quale raccont\u00f2 alcuni dettagli di quando fece parte della prima troupe che port\u00f2 la cinepresa in Africa, insieme a Enrico Guazzoni. Morir\u00e0 dopo tre giorni dall'evento, ultimo a dargli l'estremo saluto Alessandro Blasetti; Sposato con Rosa Perego, attrice teatrale che comparve in poche pellicole, figlia di Giacinto Perego che lavor\u00f2 con Edoardo Ferravilla, era il padre delle attrici Vittorina, Lidia e Gina, la terza caratterista che inizi\u00f2 la carriera cinematografica nel periodo muto, talvolta accreditata come Gina Moneta Cinquini, \u00e8 la madre di Roberto, Renato e Jole Cinquini; i primi due montatori cinematografici, la terza capo sartoria del centro di Produzione Rai di Roma a partire dagli anni '60. Era inoltre zio di Mario Volpicelli e nonno di Barbara Volpicelli, entrambi attori."}
{"id": "4838401", "revid": "767487", "url": "https://it.wikipedia.org/wiki?curid=4838401", "title": "L'uomo del Texas", "text": "L'uomo del Texas (\"Lone Texan\") \u00e8 un film del 1959 diretto da Paul Landres.\n\u00c8 un western statunitense ambientato nel 1865 con Willard Parker, Grant Williams e Audrey Dalton. \u00c8 basato sul romanzo \"Lone Texan\" di James Landis.\nProduzione.\nIl film, diretto da Paul Landres su una sceneggiatura di James Landis e Jack W. Thomas e un soggetto dello stesso Landis, fu prodotto da Jack Leewood per la Regal Films e girato dal 7 aprile 1958.\nDistribuzione.\nIl film fu distribuito con il titolo \"Lone Texan\" negli Stati Uniti dal 1\u00ba marzo 1959 al cinema dalla Twentieth Century Fox.\nAltre distribuzioni:\nPromozione.\nLa tagline \u00e8: \"An AVENGING GUN...searching the West!\"."}
{"id": "4838406", "revid": "599013", "url": "https://it.wikipedia.org/wiki?curid=4838406", "title": "A Child of the Sea", "text": ""}
{"id": "4838417", "revid": "767487", "url": "https://it.wikipedia.org/wiki?curid=4838417", "title": "A Call from the Past", "text": "A Call from the Past \u00e8 un cortometraggio muto del 1915 diretto da Frank Wilson.\nTrama.\nUn povero ragazzino salva da un incendio la figlia di un libraio. Ritrova poi i suoi genitori che lo avevano perso mentre stanno cantando per le strade.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 220,98 metri - usc\u00ec nelle sale cinematografiche britanniche nel marzo 1915.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4838419", "revid": "599013", "url": "https://it.wikipedia.org/wiki?curid=4838419", "title": "Giuseppe Malerbi", "text": "Carriera.\nDopo gli inizi di carriera con la Torrelaghese di Torre del Lago Puccini, pass\u00f2 al Viareggio. Nella stagione 1936-1937 ha giocato 16 partite in Serie B con la maglia del Viareggio; a fine stagione, dopo la retrocessione in Serie C della formazione toscana, \u00e8 passato allo Spezia, con cui nella stagione 1937-1938 ha subito 34 gol in 27 presenze nel campionato di Serie B; l'anno seguente ha invece disputato 15 partite nella serie cadetta, nel corso delle quali ha subito complessivamente 18 reti. A fine anno lo Spezia \u00e8 retrocesso in Serie C, categoria in cui Malerbi \u00e8 rimasto per una stagione come secondo portiere, subendo 3 gol nelle 2 partite giocate in campionato. A fine stagione \u00e8 stato messo in lista di trasferimento dalla societ\u00e0 ligure, e nella stagione successiva \u00e8 stato il portiere titolare del Perugia in Serie C; rimase con il Perugia fino alla stagione 1942-1943. Disput\u00f2 poi il Campionato romano di guerra 1943-1944 nel Trastevere, e il Campionato toscano di guerra nell'Empoli. Ha giocato in Serie B anche con le maglie di Perugia e Pisa, con cui ha disputato complessivamente 28 partite fra il campionato misto di B e C nella stagione 1945-1946 ed il campionato di Serie B nella stagione 1946-1947."}
{"id": "4838420", "revid": "599013", "url": "https://it.wikipedia.org/wiki?curid=4838420", "title": "Deron Cherry", "text": "Carriera professionistica.\nDopo non essere stato scelto nel Draft NFL 1981, Cherry firm\u00f2 con i Kansas City Chiefs mettendo a segno il primo intercetto in carriera contro gli Oakland Raiders nel mese di ottobre. In carriera fu convocato per sei Pro Bowl consecutivi nel periodo 1983\u20131988 in undici anni coi Chiefs. Pochi altri giocatori dei Chiefs, tra cui Derrick Thomas, Will Shields e Willie Lanier, sono stati convocati per pi\u00f9 Pro Bowl. Per sei volte raggiunse quota 100 tackle in stagione per cinque fu inserito nella formazione ideale della stagione All-Pro. I 15 fumble recuperati in carriera da Cherry lo rendono il recordman dei Chiefs alla pari con altri due giocatori. Fu inoltre il terzo giocatore dei Chiefs, e solo il 26\u00ba della storia della NFL, a raggiungere quota 50 intercetti in carriera. Dopo il ritiro fu inserito nella formazione ideale della NFL degli anni 1980 dai giurati della Pro Football Hall of Fame."}
{"id": "4838422", "revid": "438678", "url": "https://it.wikipedia.org/wiki?curid=4838422", "title": "Vito e gli altri", "text": "Vito e gli altri \u00e8 il primo film di Antonio Capuano che lo ha diretto nel 1991.. \u00c8 interpretato da attori non professionisti e segna l'esordio al cinema dell'attrice Rosaria De Cicco.\nTrama.\nDurante una notte di Capodanno un uomo improvvisamente impazzito senza nessuna ragione massacra la sua famiglia uccidendo la moglie e uno dei suoi due figli e risparmiando l'altro, il dodicenne Vito, che viene affidato ad una zia e al marito di questa, un fabbricante di fuochi d'artificio.\nPer tirare avanti la zia \u00e8 costretta a spacciare droga servendosi della propria figlia e di Vito, che viene lasciato crescere senza alcuna guida. Vito vive nella strada cominciando la sua personale discesa nella degradazione morale e sociale: furti, scippi, spaccio di droga, rapine, prostituzione. Comincia a frequentare le carceri dove affina il suo carattere criminale confrontandosi con i suoi compagni di pena che stanno compiendo lo stesso suo percorso che lo porter\u00e0 a diventare sicario della camorra."}
{"id": "4838425", "revid": "767487", "url": "https://it.wikipedia.org/wiki?curid=4838425", "title": "Who Stole Pa's Purse?", "text": "Who Stole Pa's Purse? \u00e8 un cortometraggio muto del 1915 diretto da Frank Wilson.\nTrama.\nI pretendenti di una ragazza cercano il discorso perso di suo padre.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio in un rullo - usc\u00ec nelle sale cinematografiche britanniche nel marzo 1915.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4838426", "revid": "254059", "url": "https://it.wikipedia.org/wiki?curid=4838426", "title": "Affaitati", "text": "Affaitati \u00e8 una nobile famiglia italiana originaria di Cremona (1300), trapiantata nel Regno di Napoli. Marchese di Canosa, conte di Grumello e nobile di Monopoli.\nPalazzi a Cremona, Barletta, Grumello. Rugiero Affaitati era vicer\u00e9 di Napoli. Il ramo di Napoli si era trasferito a Bari e poi a Barletta ove era stato iscritto al patriziato e aveva ricevuto l'investitura del titolo di marchese di Canosa.\nMembri del registro della nobilt\u00e0 d'Italia. Affaytadi di Ghistelles, principe di Hilst, concessione dall'imperatore Ferdinando I il 23 maggio 1523. I discendenti, iscritti a Barletta al Priorato dell'Ordine di Malta, con case a Napoli e Monopoli, figurano nella tabella ufficiale della nobilt\u00e0. Marchese (Marini Affaitati)\nCostruirono dal 1561 al 1570 palazzo Affaitati di Cremona, che oggi ospita il Museo della Citt\u00e0 (Museo civico Ala Ponzone), dal 1930 al 1936.\nArma.\nBlu e grifone d'oro, cimiero: una torre d'oro sormontata da un pellicano d'argento.\nRamo belga.\nGli Affaytadi di Ghistelles furono un ramo della famiglia cremonese, estinto nel 1831. Signori di Zelzaete e della contea di Ghistelles. Qualifica di barone a seguito del loro stabilimento in Anversa nel XVI secolo, principi di Hilst nel 1523, conti di Ghistelles nel 1676, il riconoscimento di nobilt\u00e0 nel 1827, membri dell'Ordine Equestre del Brabante con titolo di conte trasmesso a tutti i discendenti e l'aggiunta del nome \"di Ghistelles\".\nNote.\n Jos\u00e9 SARAMAGO in \"Viaggio in Portogallo\", ove si menzionano i Signori Lafet\u00e0s (Affaitati) di Carvalhal de Obidos che col\u00e0 erano giunti da Cremona alla fine del XV secolo."}
{"id": "4838427", "revid": "63847440", "url": "https://it.wikipedia.org/wiki?curid=4838427", "title": "Collegio Valla", "text": ""}
{"id": "4838433", "revid": "123332786", "url": "https://it.wikipedia.org/wiki?curid=4838433", "title": "Uso sbagliato della statistica", "text": "Un uso sbagliato della statistica si verifica quando un risultato statistico viene utilizzato a supporto di una falsit\u00e0. In qualche caso, l'uso sbagliato pu\u00f2 essere accidentale. In altri casi, l'uso sbagliato \u00e8 intenzionale e l'autore ne approfitta per guadagnare. Quando l'indagine statistica coinvolta \u00e8 falsa o \u00e8 applicata male si verifica una fallacia statistica.\nLa trappola della statistica falsa pu\u00f2 essere creare ingenti danni alla ricerca della conoscenza. Per esempio, nella scienza medica, una falsit\u00e0 pu\u00f2 causare anche delle morti e possono essere necessari anni per correggerla.\nPu\u00f2 essere semplice credere a degli usi sbagliati. Perfino scienziati e statistici esperti e matematici, possono essere imbrogliati anche da metodi semplici, anche se sono attenti nell'esaminare tutto. Degli scienziati hanno ingannato loro stessi con la statistica a causa della mancanza di conoscenza della teoria della probabilit\u00e0 e della mancanza di standardizzazione dei loro test.\nScartamento dei dati sfavorevoli.\nTutto quello che una compagnia deve fare per promuovere un prodotto inutile \u00e8 condurre, per esempio, 40 studi con un livello di accuratezza del 95%. Se il prodotto \u00e8 davvero inutile, questo dovrebbe produrre in media uno studio che mostra che il prodotto \u00e8 benefico, uno studio che mostra che \u00e8 dannoso e 38 studi che mostrano che \u00e8 inutile (38 \u00e8 il 95% di 40). Pi\u00f9 studi sono disponibili, pi\u00f9 questa tattica diventa efficace. \u00c8 probabile che le organizzazioni che non pubblicano tutti gli studi che conducono facciano uso di questo espediente. Ecco alcuni esempi:\nDomande poste in modo non oggettivo.\nLe risposte alle indagini possono spesso essere manipolate formulando la domanda in modo tale da indurre una prevalenza verso una certa risposta da chi risponde. Ad esempio, in un'indagine a favore della guerra, le domande:\nProbabilmente porteranno a dati inclinati in direzioni diverse, nonostante entrambi siano indagini per il sostegno alla guerra. Un modo migliore di formulare la domanda potrebbe essere \nUn altro modo per porre domande non oggettive \u00e8 quello di dire prima della domanda informazioni che supportano la risposta desiderata. Ad esempio, date queste due domande \nAlla prima, la risposta pi\u00f9 frequente sar\u00e0 \"S\u00ec, supporto i tagli\"; mentre, alla seconda, la risposta pi\u00f9 frequente sar\u00e0 \"No, non supporto i tagli\";\nSovrageneralizzazione.\nLa sovrageneralizzazione \u00e8 un errore che si verifica quando si afferma che una statistica effettuata su una particolare popolazione ha validit\u00e0 anche fra i membri di un gruppo che non c'entra con la particolare popolazione.\nAd esempio, supponiamo che sia stato osservato che il 100% delle mele \u00e8 rosso in estate. L'affermazione \"Tutte le mele sono rosse\" sarebbe un caso di generalizzazione, perch\u00e9 la statistica originale era vera solo per uno specifico sottoinsieme di mele (quelli in estate), che non \u00e8 rappresentativo della popolazione di mele nel suo complesso.\nUn esempio reale dell'errore causato dalla sovrageneralizzazione pu\u00f2 essere osservato come un artefatto delle moderne tecniche elettorali, che vietano di chiamare dai telefoni cellulari per sondaggi politici al telefono. Poich\u00e9 \u00e8 pi\u00f9 probabile che i giovani non abbiano un telefono fisso rispetto ad altri, un sondaggio telefonico che esamina esclusivamente attraverso i telefoni fissi, pu\u00f2 causare il sottodimensionamento delle opinioni dei giovani, se non vengono prese altre misure per tenere conto di questa inclinazione del campionamento.\nDi conseguenza, un sondaggio che esamina le preferenze di voto dei giovani utilizzando questa tecnica non pu\u00f2 essere una rappresentazione perfettamente accurata delle preferenze di voto vere dei giovani in generale, senza generalizzare, perch\u00e9 il campione utilizzato esclude i giovani che hanno solo un telefono cellulare, che potrebbero o no avere preferenze di voto che differiscono dal resto della popolazione.\nLa sovrageneralizzazione spesso si verifica quando l'informazione \u00e8 resa pubblica attraverso fonti non tecniche, in particolare attraverso i mass media.\nIl riportare male o il capire male un errore stimato.\nSe un gruppo di ricerca vuole sapere che sensazioni 300 milioni di persone hanno su un determinato argomento, chiederlo a tutti non sarebbe pratico. Tuttavia, se la squadra prende un campione casuale di circa 1000 persone, i componenti della squadra possono essere abbastanza certi che i risultati forniti da questo gruppo sono rappresentativi di quello che il gruppo pi\u00f9 numeroso avrebbe detto se fossero stati interrogati tutti i suoi componenti.\nQuesta fiducia pu\u00f2 effettivamente essere quantificato in base al teorema del limite centrale e di altri risultati matematici. La confidenza \u00e8 espressa come la probabilit\u00e0 che il vero risultato (per il gruppo pi\u00f9 grande) sia all'interno di un certo intervallo di stima rispetto alla cifra ottenuta ponendo le domande al gruppo pi\u00f9 piccolo. Questa confidenza \u00e8 rappresentata nel \"pi\u00f9 o meno (\u00b1)\" spesso citato nelle indagini statistiche. La probabilit\u00e0 del livello di confidenza di solito non \u00e8 menzionata, in tal caso, si presume che essa sia un numero standard come il 95%.\nI due numeri sono correlati. Se un sondaggio ha un errore stimato del \u00b15% a un livello di confidenza del 95%, ha anche un errore stimato del \u00b16,6% al livello di confidenza del 99%. \u00b11% di confidenza del 95% \u00e8 sempre pari a 1,32% della confidenza al 99% per una popolazione distribuita normalmente.\nPi\u00f9 piccolo \u00e8 l'errore stimato, pi\u00f9 grande \u00e8 il campione necessario, a un dato livello di confidenza.\nAd esempio, al 95,4% di confidenza:\nLe persone potrebbero dare per scontato, poich\u00e9 il numero che rappresenta la confidenza \u00e8 omesso, che vi sia una certezza del 100% che il vero risultato sia entro l'errore stimato. Questo non \u00e8 matematicamente corretto.\nMolte persone possono non rendersi conto che la casualit\u00e0 del campione \u00e8 molto importante. In pratica, molti sondaggi sono condotti per telefono, il che distorce il campione in diversi modi, tra cui l'esclusione delle persone che non hanno un telefono, la maggiore inclusione delle persone che hanno pi\u00f9 di un telefono, l'inclusione delle persone che sono disposte a partecipare a un sondaggio telefonico e l'esclusione di coloro che rifiutano, non possono rispondere ecc. Un campionamento non casuale rende l'errore stimato inaffidabile.\nD'altra parte, le persone possono considerare che le statistiche siano intrinsecamente inaffidabili perch\u00e9 non \u00e8 possibile chiamare tutti, o perch\u00e9 essi stessi non sono mai stati interrogati. La gente pu\u00f2 pensare che sia impossibile ottenere dei dati sul parere di decine di milioni di persone semplicemente facendo una statistica su poche migliaia. Anche questo \u00e8 impreciso [citazione necessaria ]. Un sondaggio con un campione perfettamente casuale e imparziale e risposte veritiere dispone di un margine matematicamente determinato di errore, che dipende solo dal numero di persone intervistate.\nTuttavia, spesso per un sondaggio viene segnalato solo un margine di errore. "}
{"id": "4838436", "revid": "16784", "url": "https://it.wikipedia.org/wiki?curid=4838436", "title": "Starohnativka", "text": "Starohnativka () \u00e8 un villaggio di 2100 abitanti (nel 2001) dell'Ucraina orientale. Dal punto di vista amministrativo fa parte del distretto di Volnovacha nell'Oblast' di Donec'k.\nStoria.\nIl villaggio venne fondato nel 1782 da georgiani e valacchi, provenienti da Bach\u010dysaraj, Kafi, Karasubazar e altri luoghi della Crimea. Il nuovo insediamento, che originariamente era costituito da soli 24 case, chiamato Hnativka faceva parte del distretto di Mariupol. La comunit\u00e0 georgiana chiam\u00f2 Hyurdzhi l'insediamento che in georgiano significa Georgia.\nIn seguito il villaggio prese il nome attuale di Starohnativka.\nNell'ottobre del 1920 il villaggio venne liberato dall'Armata Rossa.\nStemma.\nLo stemma attuale di Starohnativka, venne adottato nel 1996 e rappresenta 2 lottatori con cintura nera nella parte superiore, mentre nella parte inferiore c'\u00e8 una testa color argento di pecora. Autore \u00e8 O. Kyry\u010dok."}
{"id": "4838440", "revid": "767487", "url": "https://it.wikipedia.org/wiki?curid=4838440", "title": "The Smallest Worm", "text": "The Smallest Worm \u00e8 un cortometraggio muto del 1915 diretto da Frank Wilson.\nTrama.\nUn tizio, succube della suocera, \u00e8 in grado di tenerle testa solo dopo che si \u00e8 arruolato nell'esercito.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 213,36 metri - usc\u00ec nelle sale cinematografiche britanniche nel marzo 1915.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4838443", "revid": "922800", "url": "https://it.wikipedia.org/wiki?curid=4838443", "title": "Giacomo Di Cara", "text": ""}
{"id": "4838444", "revid": "287204", "url": "https://it.wikipedia.org/wiki?curid=4838444", "title": "Tucum", "text": ""}
{"id": "4838456", "revid": "110157", "url": "https://it.wikipedia.org/wiki?curid=4838456", "title": "Cryptologia", "text": "Cryptologia \u00e8 una rivista che tratta di crittografia, pubblicata trimestralmente a partire dal gennaio 1977. Mette a tema tutti gli aspetti della crittografia, con un interesse particolare verso gli aspetti storici dell'argomento. I componenti fondatori della redazione erano Brian J. Winkel, David Kahn, Louis Kruh, Cipher A. Deavours e Greg Mellen. Il direttore \u00e8 oggi Craig Bauer.\nLa rivista \u00e8 stata pubblicata inizialmente dal Rose-Hulman Institute of Technology. Da luglio 1995, si \u00e8 trasferita alla Accademia Militare di West Point.\nA partire dal primo numero del 2006 (Volume 30, Numero 1), \"Cryptologia\" \u00e8 pubblicata da Taylor &amp; Francis.\nUna collezione completa (fino al 2012) della rivista \u00e8 consultabile in Italia presso la Biblioteca della Fondazione Querini Stampalia."}
{"id": "4838458", "revid": "767487", "url": "https://it.wikipedia.org/wiki?curid=4838458", "title": "They're All After Flo", "text": "They're All After Flo \u00e8 un cortometraggio muto del 1915 diretto da Frank Wilson.\nTrama.\nRivali in amore, due tipi si prendono a pugni per conquistarsi la ragazza.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di una bobina - usc\u00ec nelle sale cinematografiche britanniche nel marzo 1915. Nel giugno dello stesso anno venne distribuito anche negli Stati Uniti con il titolo \"They're After Flo\".\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4838468", "revid": "6923", "url": "https://it.wikipedia.org/wiki?curid=4838468", "title": "Honda NSF 250 R", "text": ""}
{"id": "4838469", "revid": "729019", "url": "https://it.wikipedia.org/wiki?curid=4838469", "title": "15 cm K 16", "text": "Il 15\u00a0cm Kanone M. 16, abbreviato in K 16, era un cannone campale pesante tedesco in calibro 149,3\u00a0mm impiegato durante la prima e seconda guerra mondiale.\nStoria.\nCome molti altri paesi, la Germania entr\u00f2 nella Grande Guerra privo di cannoni pesanti a lunga gittata. C'erano pezzi da 150\u00a0mm in servizio, ma questi erano cannoni imbarcati o installati in batterie di difesa costiera. Prima della guerra, la Krupp aveva sviluppato un cannone da 15 centimetri, ma era stato respinto dall'Esercito tedesco, in quanto troppo pesante per avere una buona mobilit\u00e0 sul campo. Presto l'esercito ritorn\u00f2 sulle proprie decisioni e nel 1914 ordin\u00f2 due prototipi in questo calibro alla Krupp ed alla Rheinmetall; l'esercito, pressato dalle necessit\u00e0 della guerra, dopo un breve ciclo di prove ordin\u00f2 entrambi i modelli.\nIl modello \"15 cm Kanone 16\" della Krupp arriv\u00f2 in prima linea all'inizio del 1917. Dopo la guerra, parte dei cannoni furono ceduti come riparazione di guerra. I pezzi rimasti alla Wehrmacht furono impiegati durante la seconda guerra mondiale ed equipaggiarono le opere del Vallo Atlantico. A questi si aggiunsero i pezzi di preda bellica recuperati dopo l'occupazione del Belgio, ridenominati 15\u00a0cm K 429(b).\nNel 1941, un piccolo numero di bocche da fuoco del \"K 16\" furono incavalcate sugli affusti dell'obice pesante 21 cm M\u00f6rser 18, ottenendo il nuovo complesso 15\u00a0cm Kanone M. 16 in M\u00f6rserlafette, abbreviato in 15\u00a0cm K 16 in MrsLaf.\nTecnica.\nIl \"K 16\" era un pezzo di disegno completamente tradizionale. La canna era lunga 44 calibri, dotata di otturatore a cuneo orizzontale. L'affusto con ruote in legno cerchiate d'acciaio e con coda unica munita di vomero, munito di scudatura curva. L'asse dell'affusto era dotato di sospensioni a balestre trasversali.\nL'elevato peso del pezzo impediva di trasportarlo in un unico carico. Il traino era effettuato su due vetture, trasferendo la bocca da fuoco su un apposito carrello a due assi. L'affusto con avantreno e la vettura con la canna venivano trainate solitamente da uno o due trattori d'artiglieria Krupp-Daimler Kraftzugmaschine KD I."}
{"id": "4838470", "revid": "339392", "url": "https://it.wikipedia.org/wiki?curid=4838470", "title": "Honda NSF 250R", "text": ""}
{"id": "4838477", "revid": "767487", "url": "https://it.wikipedia.org/wiki?curid=4838477", "title": "Miss Deceit", "text": "Miss Deceit \u00e8 un cortometraggio muto del 1915 diretto da Frank Wilson.\nTrama.\nUn commesso si arruola e viene a trovarsi in una posizione di grado superiore a quella del suo ex datore di lavoro.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 175 metri - usc\u00ec nelle sale cinematografiche britanniche nel giugno 1915.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4838489", "revid": "767487", "url": "https://it.wikipedia.org/wiki?curid=4838489", "title": "What's Yours Is Mine", "text": "What's Yours Is Mine \u00e8 un cortometraggio muto del 1915 diretto da Frank Wilson.\nTrama.\nUn dilettante prende il prestito l'ombrello e lo trova pieno di uova.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 259,2 metri - usc\u00ec nelle sale cinematografiche britanniche nel maggio 1915.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4838499", "revid": "122259050", "url": "https://it.wikipedia.org/wiki?curid=4838499", "title": "Dejan \u0110ur\u0111evi\u0107", "text": ""}
{"id": "4838502", "revid": "1442080", "url": "https://it.wikipedia.org/wiki?curid=4838502", "title": "Emmanuelle Houdart", "text": "Biografia.\nEmmanuelle Houdart \u00e8 nata nel 1967 in Svizzera. Dopo il diploma alla Scuola d'Arte di Sion e all'Ecole Sup\u00e8rieure d'Arts Visuels di Ginevra, si \u00e8 trasferita a Parigi. Pittrice e illustratrice dal 1996, collabora con diversi giornali e quotidiani (\"Lib\u00e9ration\", \"Le Monde\", \"Sciences et Vie Junior\", \"\u00c7a m'int\u00e9resse\"\u2026 ), e ha all'attivo una decina di libri di cui ha curato testo e immagini. Oltre una ventina, invece, i volumi per ragazzi che ha illustrato.\nPi\u00f9 di recente si \u00e8 inoltre dedicata all'attivit\u00e0 di disegnatrice tessile e di costumi. Le sue illustrazioni sono state trasformate in abiti in occasione della mostra \u201cBarnhominum\u201d che si \u00e8 tenuta al Salon du livre et de la presse jeunesse di Montreuil nel 2011.\nCollegamenti esterni.\nSito ufficiale"}
{"id": "4838509", "revid": "767487", "url": "https://it.wikipedia.org/wiki?curid=4838509", "title": "Something Like a Bag", "text": "Something Like a Bag \u00e8 un cortometraggio muto del 1915 diretto da Frank Wilson.\nTrama.\nAgli occhi di un ladro ubriaco la borsa con la refurtiva continua a diventare grande o a ridursi di dimensione.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 145,8 metri - usc\u00ec nelle sale cinematografiche britanniche nel maggio 1915.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4838510", "revid": "1543377", "url": "https://it.wikipedia.org/wiki?curid=4838510", "title": "Baia di Maria Pron\u010di\u0161\u010deva", "text": "La baia di Maria Pron\u010di\u0161\u010deva (, \"buchta Marii Pron\u010di\u0161\u010devoj\") \u00e8 un'insenatura lungo la costa settentrionale russa, nel territorio di Krasnojarsk, amministrata dal Tajmyrskij rajon. \u00c8 situata nella parte sud-occidentale del mare di Laptev.\nGeografia.\nLa baia si apre nella parte orientale della penisola del Tajmyr (\u0422\u0430\u0439\u043c\u044b\u0440\u0441\u043a\u0438\u0439 \u043f\u043e\u043b\u0443\u043e\u0441\u0442\u0440\u043e\u0432), 75\u00a0km a nord del golfo della Chatanga. Ha una forma stretta e sinuosa e raggiunge una lunghezza di circa 60\u00a0km e una larghezza che varia da 3\u00a0km a 10\u00a0km. Le bocche si aprono in direzione est tra la penisola di Maria Pron\u010di\u0161\u010deva (\u043f\u043e\u043b\u0443\u043e\u0441\u0442\u0440\u043e\u0432 \u041c\u0430\u0440\u0438\u0438 \u041f\u0440\u043e\u043d\u0447\u0438\u0449\u0435\u0432\u043e\u0439) a nord e la \"kosa\" Mor\u017eovaja (\u043a\u043e\u0441\u0430 \u041c\u043e\u0440\u0436\u043e\u0432\u0430\u044f) a sud, poi la baia piega a nord stretta tra la suddetta penisola a est e la penisola Medve\u017eij Nos (\u043f\u043e\u043b\u0443\u043e\u0441\u0442\u0440\u043e\u0432 \u041c\u044d\u0434\u0432\u0435\u0436\u0438\u0439 \u041d\u043e\u0441) a ovest; al termine di quest'ultima piega ancora ad ovest per un breve tratto e poi, girando attorno alla piccola penisola \u010c\u00ebrnyj (\u043f\u043e\u043b\u0443\u043e\u0441\u0442\u0440\u043e\u0432 \u0427\u0451\u0440\u043d\u044b\u0439) punta a nordovest fino alla foce della Severnaja (\u0440\u0435\u043a\u0430 \u0421\u0435\u0432\u0435\u0440\u043d\u0430\u044f). La profondit\u00e0 massima \u00e8 di 22\u00a0m.\nOltre alla Severnaja, nella baia sfociano anche la Pograni\u010dnaja (\u0440\u0435\u043a\u0430 \u041f\u043e\u0433\u0440\u0430\u043d\u0438\u0447\u043d\u0430\u044f), la Zelenaja (\u0440\u0435\u043a\u0430 \u0417\u0435\u043b\u0435\u043d\u0430\u044f) e altri corsi d'acqua minori.\nAlcune insenature pi\u00f9 piccole si trovano all'interno della baia di Maria Pron\u010di\u0161\u010deva: superata la penisola Medve\u017eij Nos, ma in direzione sud, si apre la baia Promyslovaja (\u0431\u0443\u0445\u0442\u0430 \u041f\u0440\u043e\u043c\u044b\u0441\u043b\u043e\u0432\u0430\u044f); a nord della penisola \u010c\u00ebrnyj si apre invece la baia \u010c\u00ebrnaja; mentre alla foce della Zelenaja si apre la laguna Zelenaja (\u043b\u0430\u0433\u0443\u043d\u0430 \u0417\u0435\u043b\u0435\u043d\u0430\u044f).\nNonostante a ovest si trovino i monti Byrranga, le sponde sono basse, paludose, punteggiate di piccoli laghi e coperte da vegetazione tipica della tundra.\nIl golfo di Maria Pron\u010di\u0161\u010deva \u00e8 ghiacciato per gran parte dell'anno.\nLe sue acque e le coste fanno parte della riserva della biosfera artica del Tajmyr.\nSulla costa meridionale della penisola di Maria Pron\u010di\u0161\u010deva c'\u00e8 una stazione meteorologica polare, visitabile durante le escursioni turistiche dal golfo della Chatanga.\nStoria.\nIl golfo fu scoperto da Vasilij Vasil'evi\u010d Pron\u010di\u0161\u010dev nel 1736.\nNel 1740 fu visitato e descritto anche da Chariton Prokof'evi\u010d Laptev.\nLa baia rest\u00f2 a lungo senza nome. Nel 1913 la spedizione di Boris Andreevi\u010d Vil'kickij nomin\u00f2 il capo all'ingresso della baia come \"capo Pron\u010di\u0161\u010deva\" (in russo \"mys Pron\u010di\u0161\u010devoj\") in onore della moglie di Vasilij Pron\u010di\u0161\u010dev, considerata la prima esploratrice polare. Sulle carte resto cos\u00ec l'abbreviazione \"M. Pron\u010di\u0161\u010devoj\" che negli anni '20 venne erroneamente decifrata da alcuni cartografi come Maria Pron\u010di\u0161\u010deva in riferimento alla baia (ovvero \"buchta Marii Pron\u010di\u0161\u010devoj\"). In realt\u00e0, la moglie di Vasilij Pron\u010di\u0161\u010dev si chiamava Tat'jana Fedorovna Pron\u010di\u0161\u010deva, e solo nel 1983 l'errore fu scoperto da uno studente dell'Universit\u00e0 statale di Mosca, ma ancora oggi l'esploratrice \u00e8 meglio conosciuta come Maria Pron\u010di\u0161\u010deva e la baia ha mantenuto questo nome."}
{"id": "4838515", "revid": "767487", "url": "https://it.wikipedia.org/wiki?curid=4838515", "title": "The Incorruptible Crown", "text": "The Incorruptible Crown \u00e8 un cortometraggio muto del 1915 diretto da Frank Wilson.\nTrama.\nUn evaso si nasconde a bordo di una nave che affonda.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio in tre rulli - usc\u00ec nelle sale cinematografiche britanniche nel maggio 1915.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4838523", "revid": "486946", "url": "https://it.wikipedia.org/wiki?curid=4838523", "title": "Storia militare degli Stati Uniti nella seconda guerra mondiale", "text": ""}
{"id": "4838526", "revid": "300067", "url": "https://it.wikipedia.org/wiki?curid=4838526", "title": "Jolene Anderson", "text": "Carriera.\nHa fatto parte del roster di Schio, campione d'Italia il 4 maggio 2014."}
{"id": "4838527", "revid": "599013", "url": "https://it.wikipedia.org/wiki?curid=4838527", "title": "Ernesto Lopera", "text": "Carriera.\nClub.\nLopera ha militato nell'Atl\u00e9tico Nacional dal 1955 al 1965, ottenendo come migliori piazzamenti due secondi posti nelle stagioni 1955 e 1965. La militanza nell'Atl\u00e9tico Nacional fu interrotta nella stagione 1962 quando pass\u00f2 al Santa Fe, societ\u00e0 con cui ottenne il nono posto in campionato.\nNel 1966 si trasferisce negli Stati Uniti d'America per giocare nel Newark Ukrainian Sitch. Nel 1967 passa ai Philadelphia Spartans, societ\u00e0 militante in NPSL I. Con gli \"Spartans\" ottiene il secondo posto della Estern Division, non riuscendo cos\u00ec a classificarsi per la finale del campionato.\nNazionale Olimpica.\nLopera fu selezionato per difendere la porta della nazionale olimpica di calcio della Colombia nel 1959, per il torneo Pre-Olimpico CONMEBOL 1960. Nel primo incontro disputato, esordio ufficiale della selezione, Lopera ed i suoi si imposero sulla selezione brasiliana per 2 a 0, che per\u00f2 nella gara di ritorno si impose per 7-1, estromettendo i colombiani dal torneo."}
{"id": "4838528", "revid": "767487", "url": "https://it.wikipedia.org/wiki?curid=4838528", "title": "Wife the Weaker Vessel", "text": "Wife the Weaker Vessel \u00e8 un cortometraggio muto del 1915 diretto da Frank Wilson.\nTrama.\nLe donne si ribellano ai loro mariti.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 190 metrid - usc\u00ec nelle sale cinematografiche britanniche nell'ottobre 1915.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4838530", "revid": "599013", "url": "https://it.wikipedia.org/wiki?curid=4838530", "title": "Illja Mate", "text": "Ha vinto l'oro olimpico a Mosca 1980, combattendo sotto i colori dell'Unione Sovietica.\nBiografia.\nIllja Mate \u00e8 nato nel 1956 nel villaggio di Starohnativka, in una famiglia di greci e ucraini. Ha cominciato a impegnarsi nella lotta praticando a scuola il Kurash. A Donec'k ha iniziato a praticare la lotta a stile libero. Nel 1974 ha vinto il campionato sovietico juniores, mentre l'anno successivo ha ottenuto il secondo posto nel campionato mondiale juniores, nella categoria fino a 90\u00a0kg.\nMate fa la sua prima apparizione sul campionato nazionale tra gli adulti nel 1976, piazzandosi al quarto posto. Nel 1979 vince i mondiali a San Diego, mentre nel 1980 vince l'oro olimpico nella categoria di peso fino a 100\u00a0kg.\nMate pu\u00f2 vantare nel suo palmar\u00e8s due campionati del mondo (1979, 1982), una Coppa del Mondo (1981), una medaglia di bronzo nel campionato del mondo (1981), una medaglia d'argento della Coppa del Mondo (1978), un campionato europeo (1979), un'Universiade (1981), quattro campionati dell'URSS (1979, 1979, 1980, 1982), e un campionato dei popoli sovietici (1979)."}
{"id": "4838533", "revid": "182193", "url": "https://it.wikipedia.org/wiki?curid=4838533", "title": "SHDTV", "text": ""}
{"id": "4838537", "revid": "767487", "url": "https://it.wikipedia.org/wiki?curid=4838537", "title": "Her Boy (film 1915)", "text": "Her Boy \u00e8 un film muto del 1915 diretto da Frank Wilson.\nTrama.\nUn giocatore dilapida tutti i risparmi della madre, fa andare in fallimento la ricca moglie e muore pentendosi della sua vita.\nProduzione.\nIl film fu prodotto dalla Hepworth.\nDistribuzione.\nDistribuito dalla Thanhouser Film, il film usc\u00ec nelle sale cinematografiche britanniche nel settembre 1915.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4838545", "revid": "767487", "url": "https://it.wikipedia.org/wiki?curid=4838545", "title": "Le dodici pistole del West", "text": "Le dodici pistole del West (\"Plunderers of Painted Flats\") \u00e8 un film del 1959 diretto da Albert C. Gannaway.\n\u00c8 un western statunitense con Corinne Calvet, John Carroll e Skip Homeier.\nProduzione.\nIl film, diretto da Albert C. Gannaway su una sceneggiatura di John Greene e Phil Shuken, fu prodotto dallo stesso Gannaway tramite la Albert C. Gannaway Productions e girato nell'Iverson Ranch a Chatsworth, Los Angeles, California, dal 28 luglio 1958. Il titolo di lavorazione fu \"Gun in the Dust\".\nDistribuzione.\nIl film fu distribuito con il titolo \"Plunderers of Painted Flats\" negli Stati Uniti dal 23 gennaio 1959 dalla Republic Pictures.\nAltre distribuzioni:"}
{"id": "4838546", "revid": "46931", "url": "https://it.wikipedia.org/wiki?curid=4838546", "title": "Plunderers of Painted Flats", "text": ""}
{"id": "4838550", "revid": "767487", "url": "https://it.wikipedia.org/wiki?curid=4838550", "title": "The Miracle of the Hills", "text": "The Miracle of the Hills \u00e8 un film del 1959 diretto da Paul Landres.\n\u00c8 un western statunitense ambientato nel 1882 con Rex Reason, Nan Leslie e Betty Lou Gerson.\nProduzione.\nIl film, diretto da Paul Landres su una sceneggiatura di Charles Hoffman, fu prodotto da Richard E. Lyons per la Associated Producers e girato dal 17 marzo 1959.\nDistribuzione.\nIl film fu distribuito negli Stati Uniti dal 27 luglio 1959 al cinema dalla Twentieth Century Fox.\nAltre distribuzioni:"}
{"id": "4838551", "revid": "599013", "url": "https://it.wikipedia.org/wiki?curid=4838551", "title": "Her Boy", "text": ""}
{"id": "4838553", "revid": "1305772", "url": "https://it.wikipedia.org/wiki?curid=4838553", "title": "Adoaldi", "text": "Adoaldi (Aldoi, Addoldo o Adoldo) era una famiglia patrizia di Venezia. Originaria dell'isola di Andro in Grecia, di cui era proprietaria, si stabil\u00ec a Venezia fin dai primi secoli della fondazione della citt\u00e0, andando a vivere nel Rivo Alto (Rialto). Fra i suoi componenti figurano anche degli antichi tribuni, ma venne ammessa al patriziato solo nel 1310, dopo la Serrata del Maggior Consiglio, e divenne benemerita per le sue attivit\u00e0 politiche e sociali.\nLa nobile famiglia risiedeva in un proprio palazzo, sul Canal Grande.\nAveva contribuito alla costruzione di alcune chiese veneziane:\nSi estinse con Niccol\u00f2 nel 1433."}
{"id": "4838557", "revid": "767487", "url": "https://it.wikipedia.org/wiki?curid=4838557", "title": "Her Boy (film 1913)", "text": "Her Boy \u00e8 un cortometraggio muto del 1913, scritto e diretto da Wilbert Melville.\nProduzione.\nIl film fu prodotto dalla Lubin Manufacturing Company.\nDistribuzione.\nDistribuito dalla General Film Company, il film - un cortometraggio in una bobina - venne distribuito nelle sale USA il 29 dicembre 1913."}
{"id": "4838562", "revid": "767487", "url": "https://it.wikipedia.org/wiki?curid=4838562", "title": "The Sweater (film 1915)", "text": "The Sweater \u00e8 un cortometraggio muto del 1915 diretto da Frank Wilson.\nTrama.\nUna ragazza accetta di sposare un manifatturiero dell'East End in cambio di migliori condizioni di lavoro. Ma poi si ricrede e lo rinnega, scatenando una sommossa.\nProduzione.\nIl film fu prodotto dalla Hepworth.\nDistribuzione.\nDistribuito dalla Globe, il film - un cortometraggio in tre bobine - usc\u00ec nelle sale cinematografiche britanniche nel luglio 1915.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4838565", "revid": "767487", "url": "https://it.wikipedia.org/wiki?curid=4838565", "title": "Tsuneo Tomita", "text": "Biografia.\nTsuneo Tomita, figlio di Tsunejir\u014d Tomita noto come primo allievo di judo di Kan\u014d Jigor\u014d, si laurea in economia all'Universit\u00e0 Meiji. Nel 1937 scrive il suo primo romanzo , il successo arriver\u00e0 nel 1942 con \"Sugata Sanshir\u014d\" . Nel dopoguerra con Omote (\u9762?, ) e Irezumi (\u523a\u9752?) vince il Premio Naoki.\nLa sua opera pi\u00f9 celebre viene trasposta in \"Sugata Sanshir\u014d\" un film del 1943, diretto da Akira Kurosawa. Seguir\u00e0 un sequel nel 1945 \"Zoku Sugata Sanshir\u014d\" e 6 remake tra il 1955 e il 1977.\nMolte altre sue opere forniranno il soggetto a pellicole (come Bara no k\u014dd\u014dkan) o a sceneggiati televisivi di grande popolarit\u00e0."}
{"id": "4838576", "revid": "599013", "url": "https://it.wikipedia.org/wiki?curid=4838576", "title": "The Sweater", "text": ""}
{"id": "4838578", "revid": "767487", "url": "https://it.wikipedia.org/wiki?curid=4838578", "title": "The Second String", "text": "The Second String \u00e8 un cortometraggio muto del 1915 scritto e diretto da Frank Wilson.\nTrama.\nIl fratello di un suicida vince una gara, cos\u00ec da rovinare la donna responsabile del suo gesto.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio in tre bobine - usc\u00ec nelle sale cinematografiche britanniche nel luglio 1915.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4838580", "revid": "120494267", "url": "https://it.wikipedia.org/wiki?curid=4838580", "title": "Episodi di Black Sails (prima stagione)", "text": "La prima stagione della serie televisiva Black Sails, composta da 8 episodi, \u00e8 stata trasmessa dal canale statunitense via cavo Starz dal 25 gennaio al 15 marzo 2014.\nIn Italia, la stagione \u00e8 andata in onda in prima visione sul canale satellitare AXN dal 22 settembre al 27 ottobre 2014. \u00c8 stata trasmessa in chiaro dal 30 novembre 2015 al 18 gennaio 2016 su Rai 4.\nAl termine di questa stagione esce dal cast principale Mark Ryan.\nI..\nTrama.\nUn mercantile \u00e8 sotto attacco dei pirati di Flint e Parrish, il capitano, ordina ai suoi uomini di rispondere al fuoco. Uno di loro per\u00f2, fugge di nascosto nella stiva dove incontra il cuoco di bordo che lo deride per la sua vigliaccheria. Quando il marinaio gli risponde per le rime, al cuoco cade a terra una pagina misteriosa. L'uomo, incuriosito, chiede di che si tratta e il cuoco per tutta risposta sguaina la spada e tenta di ucciderlo.\nNel frattempo Parrish e i suoi perdono la battaglia e si devono arrendere ai pirati che sfondando la porta della stiva, trovano in vita solo il marinaio. Il marinaio si presenta come John Silver e si finge cuoco. Avuta la nave, Flint si consulta con il suo quartiermastro Gates che \u00e8 molto preoccupato: da mesi i profitti dei saccheggi sono scarsi, l'equipaggio \u00e8 sempre pi\u00f9 scontento e Singleton, uno dei pirati, sta organizzando un ammutinamento. Flint per\u00f2, rimane ottimista perch\u00e9 si sta avvicinando al suo vero obiettivo: ottenere la rotta segreta della Urca de Lima, un galeone spagnolo pieno d'oro e poco scortato. Mesi prima, infatti, una spia di Flint aveva scoperto che Parrish aveva tracciato la rotta della Urca sul proprio diario di bordo, dopo averla appresa da un ufficiale spagnolo in fin di vita. Quando Flint apre il diario di bordo si accorge che la pagina della rotta \u00e8 stata strappata. Gates, l'unico della ciurma a conoscere il piano del capitano, esorta Flint a dire tutto all'equipaggio, ma lui si rifiuta, esce dalla cabina e cerca di estrapolare, con discrezione, informazioni a Parrish. L'uomo si rifiuta di rispondere, cos\u00ec Flint lo lascia in balia di Singleton che lo uccide. Singleton chiede poi a Gates di reclutare altri cinque uomini, ma questi gliene concede solo uno: il cuoco.\nAllo sbarco su New Providence, l'isola anarchica dei pirati, la ciurma porta Silver (in possesso della pagina mancante) al bordello di Nassau, la citt\u00e0 dei pirati, dove conosce la prostituta Max. Questa, intuendo il grande valore della pagina, si offre di trovare un acquirente in cambio della met\u00e0 del ricavato e Silver accetta.\nFlint invece, decide di andare ad Harbour Island dove vive Richard Guthrie, gestore del mercato nero di New Providence e su consiglio di Gates porta con s\u00e9 Billy, il nostromo della nave. In presenza di Billy, Flint racconta a Richard della Urca e gli impone di presentargli un contatto di Parrish per avere informazioni sulla rotta. La conversazione si interrompe quando entra nella stanza il capitano Hume della marina inglese. Hume accusa Richard di essere il gestore del mercato nero dei pirati e cerca di arrestarlo, ma Guthrie, anche se ferito da un proiettile, riesce a fuggire a New Providence assieme a Flint e Billy.\nIntanto sull'isola dei pirati, Gates ottiene un prestito da Eleanor, figlia di Richard, usa i soldi ottenuti per corrompere gli uomini fedeli a Singleton e con la sua parlantina convince anche un membro di spicco della ciurma a sostenere Flint. Durante la notte per\u00f2, l'uomo di spicco viene ucciso dal capitano Vane e dai suoi alleati Jack Rackham ed Anne Bonny: il loro piano \u00e8 togliere a Flint il ruolo di capitano in modo da ottenere i suoi uomini. Jack viene poi avvicinato da Max che gli propone di comprare la pagina della rotta. Infuriata per l'accaduto, Eleanor affronta Vane, ma l'uomo la atterra con un pugno, dicendole che anche se un tempo erano amanti non pu\u00f2 rivolgersi a lui in quel modo. Umiliata, la ragazza si rialza e va al bordello dove si apparta con Max: le due sono amanti da tempo al punto che Max si concede solo ad Eleanor.\nIl giorno dopo Singleton indice una votazione per farsi nominare capitano al posto di Flint, ma questo racconta al proprio equipaggio della Urca di Lima, accusando Singleton di essere il ladro della pagina della rotta. Singleton respinge l'accusa, rifiuta il processo e come da usanza a New Providence affronta Flint in un duello con spade all'ultimo sangue. Dopo una dura lotta che finisce a calci e pugni, Flint uccide selvaggiamente Singleton, infila la mano nella tasca dell'avversario ed estrae un foglio che porge a Billy. Billy nota che il foglio \u00e8 bianco, ma mente, dicendo a tutti che si tratta della rotta della Urca de Lima. Dopo queste parole, l'equipaggio emette un boato di trionfo, dando di nuovo piena fiducia al capitano.\nII..\nTrama.\nBilly confida a Gates che in realt\u00e0 Flint non ha la rotta della Urca de Lima, mostrandogli la pagina bianca. Subito dopo il capitano convoca i due nella sua cabina e deduce che l'unico a poter avere la pagina \u00e8 Silver, in quanto unico membro della ciurma di Parrish a non essere stato perquisito. I tre escono rapidamente dalla cabina e inseguono Silver, ma questo astutamente si getta in mare e sale su una scialuppa diretta verso la spiaggia. In spiaggia, Silver depista i suoi inseguitori e dopo averli seminati si reca al bordello dove incontra Max, impegnata a masturbare un cliente, dicendole che \u00e8 stato scoperto e l'unico modo per cavarsela \u00e8 vendere la pagina per poi fuggire entro l'alba verso Port Royal.\nNel frattempo, Vane cerca di guadagnare il perdono di Eleanor, ma inutilmente, mentre Gates smette di cercare Silver e si siede comodamente ad osservare due uomini che discutono del valore di due quadri. Appena Billy lo vede gli chiede spiegazioni, ma Gates, sornione, gli dice che al cuoco conviene scambiare la rotta per beni di valore e facilmente trasportabili come perle o gioielli. Di questi beni per\u00f2, \u00e8 necessario conoscere il valore esatto e l'unico stimatore dell'isola si trova proprio davanti ai loro occhi, quindi per trovare Silver baster\u00e0 seguire lo stimatore. Inoltre, il quartiermastro raccomanda a Billy di non dire alla ciurma dell'innocenza di Singleton per evitare di creare divisioni nell'equipaggio prima di ottenere l'oro della Urca. Intanto Jack si procura delle perle per pagare la rotta, ma viene scoperto dal capitano Vane cos\u00ec Jack gli rivela tutto, convincendolo della bont\u00e0 dell'affare. Flint invece, si reca da Eleanor e le rivela della Urca de Lima. In assenza di Flint, Vane si reca di nuovo da Eleanor chiedendole di perdonarlo, ma anche questa volta la ragazza non vuole sentire ragioni.\nGates e Billy pedinano lo stimatore e raggiungono il bordello dove l'uomo incontra segretamente Jack e Max per valutare le perle. Silver, attraverso un buco nel muro, osserva e origlia dalla stanza accanto. A valutazione finita, lo stimatore riceve dei soldi e lascia soli Jack e Max che decidono di effettuare lo scambio la notte stessa alla Baia dei Relitti. A questo punto irrompe nella stanza il capitano Vane che afferra la prostituta per il collo, accusandola di truffa: Eleanor gli ha detto che Flint ha gi\u00e0 la rotta. Jack si accorge dell'occhio di Silver e lo spinge a scappare, conficcando un coltello nel buco del muro. Quando Vane vede Silver scappare, si convince che la ragazza dice il vero e le lascia il collo, andandosene con Jack. Pi\u00f9 tardi, Max rivela a Eleanor di essere l'intermediaria nello scambio delle perle e chiede alla ragazza di fuggire con lei, ma Eleanor chiama Flint, Gates e Billy obbligando Max a rivelare il luogo dello scambio e, di fatto, lasciandola. Una volta sola, Max scoppia in lacrime.\nDi notte alla Baia dei Relitti, Vane e Jack cercano di effettuare lo scambio, ma Silver astutamente manda loro un intermediario senza la rotta a prendere le perle. Vane, adirato, uccide l'intermediario e ordina a Silver di mostrarsi, ottenendo come risposta un altro intermediario senza la rotta. A questo punto Gates sorprende Silver alle spalle e spara, gettandosi all'inseguimento dell'uomo con Flint e Billy. Anche Jack e Vane inseguono John, ma rinunciano poich\u00e9 il primo cade in acqua, perdendo tutte le perle. Alla sua cattura, Silver dice a Flint di aver memorizzato la rotta e aver gettato la pagina nel fuoco in modo da non essere ucciso: Flint non pu\u00f2 far altro che darlo in custodia ad Eleanor e farlo sorvegliare da Billy.\nConsegnato Silver, Flint torna a casa dove ad aspettarlo c'\u00e8 una donna. Sentendosi al sicuro, l'uomo si siede sul pavimento e tira un sospiro di sollievo.\nIII..\nTrama.\nFlint si sveglia a casa e la donna che \u00e8 con lui gli cambia la fasciatura: i due sembrano in grande confidenza. Poco dopo sopraggiunge Gates con Richard Guthrie che, ferito, viene affidato alle cure della donna. Flint e Gates invece, si recano da Eleanor e i tre assieme a Billy costringono Silver a tracciare la rotta della Urca de Lima su un foglio. Silver per\u00f2, ne traccia solo una parte, dicendo loro che fornir\u00e0 la parte mancante solo se avr\u00e0 una quota del bottino e se potr\u00e0 imbarcarsi con loro. Flint, sorridendo divertito, accetta. Billy per\u00f2, non d'accordo con lui, lascia la stanza in segno di protesta; Gates lo segue e lo ferma, chiedendogli cosa non va, allora Billy gli confida i suoi timori: alcuni membri dell'equipaggio nutrono ancora rancore verso Flint e se sapessero che Silver \u00e8 il vero ladro della pagina della rotta potrebbero organizzare un ammutinamento. Saputo questo, Gates lo spinge a indagare con discrezione, ma minimizza il pericolo e lo rassicura, tornando dal suo capitano. Per catturare la Urca, Flint ha bisogno di una seconda nave e di nuovi cannoni cos\u00ec manda Gates dal capitano Hornigold per chiedergli in prestito la sua nave, la Royal Lion, mentre per i cannoni chiede a Eleanor che glieli promette senza battere ciglio.\nIn casa di Flint, la donna e Richard iniziano a parlare e lei si presenta come la signora Miranda Barlow. All'arrivo del pastore Lambrick, Richard corre a nascondersi mentre lei riceve il pastore in veranda. Questo minaccia velatamente Miranda e le offre protezione dalla marina inglese se offrir\u00e0 informazioni sul suo compagno, ma lei gli augura buona giornata e torna in casa, rifiutando la proposta.\nRimasti soli, Eleanor \u00e8 rimproverata dal signor Scott, il suo assistente, che le ricorda la mancanza dei cannoni e il tentato arresto di suo padre, evento questo che se si venisse a sapere bloccherebbe tutti i commerci dell'isola. Eleanor per\u00f2, gli risponde che a breve comprer\u00e0 i cannoni del capitano Bryson, ma Scott le ricorda che l'uomo non le venderebbe mai i suoi cannoni allora la ragazza si reca da suo padre e le chiede di aiutarlo a persuadere Bryson.\nNel frattempo Gates si reca dal capitano Hornigold, proprietario del forte che protegge Nassau, ottenendo in prestito la sua nave e il suo equipaggio in cambio di una quota del bottino per lui e i suoi uomini, mentre Jack \u00e8 minacciato dagli uomini di Vane che pretendono un risarcimento in tempi brevi per la perdita delle perle. Quando Jack incontra Gates in osteria lo convince a reclutare l'equipaggio di Vane al posto di quello di Hornigold. A questo punto Flint e Vane si alleano, ma si scopre che Vane tiene segregata Max sotto custodia di Jack, la quale rivelerebbe a qualcuno dello scambio con Silver vanificando cos\u00ec l'alleanza appena nata.\nI due capitani, assieme ai loro quartiermastri Gates e Jack, si riuniscono cos\u00ec con Eleanor per organizzare la spedizione all'Urca de Lima e la spartizione del bottino. Quando Jack chiede come garante dell'operazione Richard Guthrie, Eleanor dice loro che il padre non ne \u00e8 al corrente e che sar\u00e0 lei la garante, cosa che fa infuriare i presenti eccetto Vane che a sorpresa difende la ragazza e convince gli altri ad accettarla come garante. Colpita dall'atteggiamento di Vane, Eleanor si reca da lui al termine della riunione e si concede al pirata. Poco dopo i due sentono delle urla e Jack irrompe nella stanza dei due amanti, chiedendo l'aiuto del capitano e imprecando per la presenza di Eleanor. Insospettita, la ragazza esce dalla stanza e scopre che alcuni uomini di Vane stavano stuprando Max. Infuriata per l'accaduto Eleanor destituisce Vane come capitano, dicendo ai suoi uomini che se volevano ancora vendere qualcosa dovevano passare sotto la ciurma del capitano Flint. A questa proposta quasi tutti gli uomini di Vane passano a Flint che, con un gesto d'intesa, nomina Gates capitano della Ranger, la nave di Vane. Questo invece, rimane con un pugno di fedelissimi fra cui Jack, Anne e i due stupratori di Max la quale per\u00f2 sceglie di rimanere con Vane per risarcirlo della perdita delle perle e, allo stesso tempo, far soffrire Eleanor per averla lasciata.\nIntanto Billy porta Silver da Randall (il cuoco pazzo della Walrus) e lo costringe a pelare patate, chiedendo a Randall di sorvegliarlo. Parlando con il cuoco, Silver scopre che questo \u00e8 uno degli uomini che odiano Flint e fingendo di pensarla come lui si fa dire i nomi degli altri potenziali ammutinati. Mentre Billy indaga, Silver va da lui, spifferandogli i nomi dei probabili sovversivi. Stando al parere di Silver che aveva parlato con tutti e tre i potenziali ribelli non c'\u00e8 pericolo, ma Billy non \u00e8 d'accordo e temendo il potenziale ammutinato Morley lo affronta di notte sul ponte della Walrus quando gli altri marinai sono sottocoperta. Durante la discussione, Morley ribadisce il suo odio per Flint che, a suo dire, tratta i membri dell'equipaggio come oggetti da usare per conseguire i suoi scopi personali e, per provarlo, racconta a Billy la storia della signora Barlow.\nIV..\nTrama.\nAncora sorpreso per la promozione a capitano, Gates propone Billy come nuovo quartiermastro della Walrus e tutti accettano la sua idea. Subito dopo Billy avverte che la Walrus ha bisogno del carenaggio in vista dell'inseguimento alla Urca de Lima e indica la spiaggia dove avverr\u00e0 l'operazione. A questo punto interviene De Groot, membro della ciurma, che ritenendo la spiaggia non adatta allo scopo, chiede di rinviare il carenaggio fino a quando avranno trovato un luogo migliore. Ma Flint non \u00e8 d'accordo con lui e pur riconoscendo la validit\u00e0 delle obiezioni di De Groot sostiene che sia indispensabile effettuare l'operazione il prima possibile. Per placare gli animi, Billy mette le due proposte ai voti. Quasi tutti i pirati sono d'accordo con la proposta del capitano Flint eccetto Morley che ribadisce il suo no a gran voce. A votazione conclusa, la ciurma inizia il carenaggio sulla spiaggia designata e chiede a gran voce una tenda per divertirsi con qualche prostituta durante le pause. All'inizio Billy rifiuta pi\u00f9 volte, ma poi rassegnato fa installare la tenda.\nIn spiaggia Morley affronta Billy, accusandolo di codardia per non essersi opposto all'idea di Flint neanche dopo aver saputo la storia della signora Barlow. Ma Billy respinge le sue accuse e lo allontana. In un flashback della sera prima Morley racconta a Billy che anni fa il capitano ordin\u00f2 la caccia alla Maria Alayne, una nave inglese che a suo dire era piena d'oro e gioielli. Dopo un assalto duro e difficile in cui morirono molti uomini, i pirati superstiti trovarono un bottino molto misero sulla nave che non valeva neanche lontanamente gli sforzi fatti. In quel frangente il marinaio racconta di aver origliato da una stanza chiusa un uomo che uccideva una coppia di inglesi, probabilmente i proprietari della nave. Quando l'assassino uscii, Morley scoprii che si trattava di Flint e poco dopo a Nassau lo stesso Morley udii il capitano parlare a Miranda Barlow e dirle due parole: \"Sono morti\". A detta del marinaio c'\u00e8 solo una spiegazione a tutto questo: Flint aveva ucciso la coppia di inglesi solo per vendetta e su ordine della Barlow.\nTornando al presente, Billy lavora duramente per il carenaggio e rimprovera due uomini che avevano legato una cima alla palma sbagliata, ordinando loro di scioglierla e legarla alla palma vicina. I due per\u00f2 non gli obbediscono e vanno in pausa. Silver invece, diventato il nuovo cuoco della ciurma, subisce gli insulti di un membro dell'equipaggio che lo accusa di aver cucinato male il maiale, ma Flint interviene, assaggia il cibo e difende il cuoco. Appena l'accusatore torna al lavoro per\u00f2, il capitano sputa il cibo per terra, rimproverando Silver e insegnandogli a cucinare un maiale al meglio. Poco dopo Silver ricambia il favore, segnalando al capitano che Billy ha parlato con Morley di una certa signora Barlow e questo potrebbe portarlo a una crisi di coscienza e a rivelare tutto ci\u00f2 che sa.\nNel frattempo l'intuizione di Billy si rivela giusta: la palma sbagliata si sradica a causa del peso della nave e rischia di schiacciare tutti gli uomini impegnati a lavorare sulla parte di scafo sollevato. Questi si mettono rapidamente in salvo eccetto Randall che per salvare il suo gatto tarda a scappare e si ritrova con una gamba schiacciata. Flint e Morley accorrono in suo aiuto e provano a tirarlo fuori, ma non riescono a estrarlo. Avendo poco tempo, Billy e gli altri tirano le cime, sollevando di poco la nave mentre Flint taglia la gamba di Randall e con l'aiuto di Morley lo tira fuori. Per evitare che le cime si spezzino da sole ribaltando la nave, Billy ordina di tagliare le corde, ma cos\u00ec facendo schiaccia inavvertitamente Morley, uccidendolo. In seguito Billy si confida con Gates, dicendogli che Morley aveva ragione e che lui ha davvero paura di Flint.\nIntanto Vane \u00e8 a pezzi e si \u00e8 dato all'oppio, avendo, in preda alla droga, la visione di un uomo grosso e barbuto che lo fissa con aria minacciosa, mentre Max con le sue arti amatorie conquista la benevolenza dei fedelissimi di Vane eccetto uno che continua a malmenarla e stuprarla. Le urla di Max scuotono l'animo di Anne che comincia a impietosirsi di lei. Jack invece, cerca un intermediario per vendere le proprie merci a Eleanor, ma non trova nessuno disposto ad assumersi il rischio e subisce le minacce di Noonan, proprietario del bordello di Nassau, che vuole Max indietro.\nDi notte Vane in preda alle visioni vede prima Eleanor che lo esorta a non avere paura e poi di nuovo l'uomo grosso e barbuto. Incuriosito dalla visione, Vane si alza e cerca di raggiungere l'uomo, ma la visione si dissolve e al posto dell'uomo grosso e barbuto trova Noonan che inizia a malmenarlo assieme a due complici. Noonan, dopo aver deriso Vane, ordina ai suoi di ucciderlo. Quando per\u00f2 la pistola dello scagnozzo di Noonan si inceppa, Vane ne approfitta, disarma l'avversario, uccide i due scagnozzi e atterra il proprietario del bordello con un pugno e un calcio. Noonan supplica di risparmiargli la vita, ma Vane lo uccide senza remore, calpestandogli il collo fino a soffocarlo.\nMiranda Barlow invece, intenta a coltivare il suo orto, subisce i dispetti di un bambino che le tira due sassi e scappa via, chiamandola strega. Poco dopo la donna riceve la visita del pastore Lambrick che la trova in compagnia di Richard Guthrie. Richard chiede al pastore se lo riconosce e questo risponde di s\u00ec: \u00e8 l'uomo che ha portato i demoni (pirati) a New Providence. Il signor Guthrie d\u00e0 ragione al pastore, ma promette che presto e per sempre si sbarazzer\u00e0 dei demoni.\nNel frattempo Eleanor riceve Bryson, appena sbarcato a Nassau, e lo accompagna da suo padre per convincerlo a vendere i cannoni della sua nave, l'Andromaca. Tradendo la fiducia del signor Scott, che le aveva chiesto di non costringere Bryson a cedere i cannoni dato che questo aveva amicizie troppo potenti, Eleanor fa appostare uomini armati a tutte le uscite per evitare, in caso di rifiuto, la fuga al capitano dell'Andromaca. Prima dell'incontro con Bryson, Richard Guthrie chiede l'aiuto del signor Scott: se Eleanor avesse quei cannoni e la Urca de Lima, le ripercussioni a livello internazionale sarebbero tremende e lui non sarebbe pi\u00f9 in grado di proteggere la figlia. A trattativa conclusa, Bryson dice a Eleanor che avr\u00e0 i suoi cannoni, ma non mantiene la promessa e fugge indisturbato grazie a Scott che aveva impedito il controllo del carico dell'Andromaca. Quando Flint lo viene a sapere, ordina ai suoi di inseguire Bryson.\nV..\nTrama.\nIn mare aperto, Flint e il suo equipaggio danno la caccia all'Andromaca, la nave di Bryson. Sul ponte della Walrus, Billy e Flint hanno un sincero scambio di opinioni in cui Billy chiede della signora Barlow, giudica le informazioni sulla Urca de Lima poco affidabili e rimprovera il capitano per le azioni troppo avventate quali il carenaggio, costato la vita a Morley, e l'inseguimento a Bryson. A detta di Billy, infatti, non \u00e8 neanche detto che riescano a ritrovare l'Andromaca. Flint, dal canto suo, controbatte, dicendo che la signora Barlow \u00e8 la sua compagna, di aver intuito le possibili rotte dell'Andromaca e conferma i dubbi del ragazzo sulla Urca de Lima, ma giudica dannoso riferirgli alla ciurma, invitando Billy a fare altrettanto.\nLe intuizioni di Flint si rivelano corrette: la Walrus intravede l'Andromaca cos\u00ec Flint ordina di issare i parrocchetti, portando la nave alla massima velocit\u00e0. De Groot per\u00f2, ritenendo troppo pericoloso issarli, non vuole obbedire e chiede l'opinione di Billy al riguardo. Billy, intimorito dallo sguardo di Flint, d\u00e0 ragione al capitano e ordina di issare i parrocchetti: la nave rischia di ribaltarsi e solo l'intervento di Flint che prende il timone permette alla Walrus di mantenere la rotta.\nPoco dopo Billy d\u00e0 una pistola a Dufresne, il giovane contabile, informandolo che hanno bisogno anche di lui per l'assalto. Dufresne protesta, ma Billy notando lo sguardo impaurito del contabile lo tranquillizza, dicendogli che per un qualche strano motivo nessuno della ciurma \u00e8 mai morto al primo assalto. In seguito Billy spiega alla ciurma il piano del capitano per attaccare la nave di Bryson. Stando alla spiegazione, l'Andromaca \u00e8 troppo lontana per essere presa a cannonate e troppo veloce per essere aggirata e intercettata: la loro unica possibilit\u00e0 \u00e8 aspettare che la nave si disponi perpendicolarmente alla Walrus per colpirla coi cannoni e solo allora sfondare il fianco dell'Andromaca con la prua e assaltarla. Ma Logan, non d'accordo con lui, ritiene l'operazione un suicidio e considera la possibilit\u00e0 che Bryson possa desistere dall'attacco prima dell'abbordaggio, ruotare la propria nave e andarsene. Avendo pensato anche a questo, Flint dice a Logan che il signor Beauclerc convincer\u00e0 Bryson a proseguire l'attacco.\nInformati e convinti della bont\u00e0 del piano, gli uomini della Walrus si preparano all'assalto: la previsione di Flint si rivela esatta e Bryson inizia a colpire la Walrus che prosegue imperterrita verso l'Andromaca che non pu\u00f2 spostarsi grazie a Beauclerc che, sulla postazione di vedetta, spara ai timonieri di Bryson permettendo ai compagni di andare all'arrembaggio. Durante l'arrembaggio Dufresne riesce a salire a bordo della nave nemica, viene caricato da un uomo armato di spada e gli spara, ma a causa della sua pessima vista lo manca. Allora il giovane, in un estremo tentativo di difesa, addenta la gola dell'avversario e ne stacca un brandello di carne facendolo morire dissanguato e chiude gli occhi. Al termine della battaglia Billy lo scuote e lo sveglia, dicendogli che hanno vinto. Ma qualcosa non quadra: Bryson non si trova n\u00e9 fra i morti, n\u00e9 fra i feriti e non c'\u00e8 alcuna traccia dei cannoni. Appena Flint manda tre uomini a perlustrare la stiva, infatti, questi vengono uccisi da colpi di arma da fuoco.\nAlla morte degli uomini in avanscoperta, Bryson si reca in una parte della stiva dove si trovano diversi schiavi neri in catene fra cui Scott, tradito dal suo padrone Richard. E costringe uno schiavo a salire sul ponte dell'Andromaca per recapitare un messaggio a Flint. Lo schiavo, in preda al terrore, informa Flint che Bryson si trova nello scafo con venti dei suoi uomini e aspetta solo l'arrivo del suo amico, il capitano Hume della marina inglese che presto verr\u00e0 a soccorrerlo. Al termine del messaggio, lo schiavo si avventa su Flint armato di una bomba, ma Billy gli spara, uccidendolo e impedendo alla bomba di fare troppi danni.\nA Nassau, Richard rovina gli affari di sua figlia quando fa un annuncio alla gente del posto, dicendo loro di essere ricercato dalla marina e che il suo patrimonio \u00e8 in liquidazione, scatenando cos\u00ec una folla in rivolta, fomentata dal capitano Lilywhite, che pretende da Eleanor il saldo dei debiti che ha con loro. La ragazza manda a chiedere l'aiuto di Hornigold e di altri capitani. Una volta riuniti i capitani, Eleanor propone loro di fondare un Consorzio per gestire le attivit\u00e0 illecite di Nassau senza suo padre e tutti accettano eccetto Hornigold che, in cambio della sua adesione, pretende il ritiro del bando al commercio del capitano Vane.\nNel frattempo, Charles Vane assieme a Jack ed Anne Bonny si reca al bordello dove Jack porge una lettera alla maitresse, la signora Mapleton, dicendole che nella lettera Noonan cede il bordello a Vane. La signora Mapleton per\u00f2 non crede a Jack e pretende un aumento per mantenere il suo silenzio. Il quartiermastro accetta. In seguito, Max \u00e8 riaccompagnata al bordello, ma ci\u00f2 scatena le proteste di Hamund, l'uomo che stupra Max, che assieme agli altri fedelissimi di Vane pretende di avere Max a sua disposizione e di partecipare alla rivolta del capitano Lilywhite. Al rifiuto netto di Jack, Hamund ribadisce che ora non prendono pi\u00f9 ordini da lui e chiede l'opinione del capitano Vane. Charles per\u00f2 si reca al piano di sopra senza fornire alcuna risposta cos\u00ec Hamund e i suoi se ne vanno.\nAl piano di sopra, Vane riceve le attenzioni di una prostituta che parla male di Eleanor, ma l'uomo le risponde, dicendo che non si pu\u00f2 odiare Eleanor solo perch\u00e9 nessuno \u00e8 in grado di tenerle testa. Quando la prostituta chiede a Vane se lui sia in grado di tenerle testa, lui le risponde che \u00e8 giunto il momento di scoprirlo. Poco dopo l'uomo si reca in spiaggia, sale su una piccola imbarcazione e prende il largo, rifiutando di dire a Jack dove sta andando.\nVI..\nTrama.\nSulla Walrus, Billy legge una lettera della signora Barlow in cui questa chiede di graziare Flint per gli omicidi da lui commessi a bordo della Marie Alayne. E rivela la sua scoperta a Gates che gli chiede di mantenere la notizia segreta. \nSul ponte dell'Andromaca, gli schiavi segnalano la loro presenza a Flint che si allea con loro per espugnare la stiva. Costretto su due fronti (quello interno degli schiavi e quello esterno dei pirati), infatti, Bryson non pu\u00f2 impedire che i pirati sfondino la porta della stiva e massacrino i suoi uomini. Ferito alla testa e ormai solo, Bryson striscia verso un congegno, ma una schiava si avventa su di lui e lo finisce. Avuta la nave, Flint organizza il trasferimento dei cannoni sulla Walrus e fa imbarcare gli schiavi con lui. Ma al sollevamento del primo cannone e sfruttando le poche luci a disposizione, il capitano Hume inizia a bombardare il ponte dell'Andromaca coi suoi cannoni. Gli scossoni dei cannoni fanno attivare il congegno nella stiva che si rivela essere collegato a una carica esplosiva. La carica fa colare a picco l'Andromaca e rischia di far affondare anche la Walrus. Flint allora \u00e8 costretto a ordinare la fuga. Nella confusione, Billy si accorge che il cannone dell'Andromaca precedentemente legato a una cima, si trova ora in mare e fa da zavorra, rallentando la fuga. E decide di esporsi al fuoco nemico pur di tagliare quella cima. Flint, con la scusa di aiutarlo, si avvicina a lui e gli intima di dirgli se conosce il contenuto della lettera della signora Barlow. Alla risposta affermativa di Billy, lo sguardo di Flint diventa minaccioso. Poco dopo Flint sale sul ponte da solo e dice a tutti che Billy \u00e8 caduto in mare: resta il dubbio se lo abbia effettivamente spinto lui o no. \nA Nassau, Bonnie decide di prendere posizione contro Hamund che maltratta Max. Per questo la ragazza si reca con riluttanza da Eleanor, chiedendo il suo aiuto per uccidere Hamund. Ma Eleanor \u00e8 disposta ad aiutarla solo a condizione che muoiano anche gli uomini di Hamund, azione necessaria per evitare vendette sgradite. Bonnie accetta la condizione. Con la complicit\u00e0 di Silver, Hamund e i suoi vengono attirati in un'imboscata alla Baia dei Relitti e uccisi. A strage avvenuta, Jack si arrabbia con Bonnie per l'azione sconsiderata e per non averlo consultato. A detta di Jack, infatti, se il capitano Vane dovesse tornare e scoprire tutto le ripercussioni sarebbero tremende. Nel frattempo, Vane raggiunge la destinazione del viaggio intrapreso da solo.\nVII..\nTrama.\nDopo la scomparsa di Billy, Flint d\u00e0 spiegazioni a Gates a proposito della lettera della signora Barlow. Silver viene accusato da Randall di essere il vero ladro della pagina della rotta e si trova in difficolt\u00e0 quando viene messo alle strette da Dufresne, il nuovo quartiermastro. Quando Randall scopre di non potersi pi\u00f9 imbarcare per via della gamba, Silver gli propone, in cambio del ritiro dell'accusa, di diventare il suo badante in modo che possa imbarcarsi ancora. Randall accetta e ritira l'accusa. Nel frattempo, Eleanor riceve un dispiacere quando il signor Scott rifiuta di avere a che fare con lei e con Flint, diventando un membro della ciurma di Hornigold. Jack non ottiene guadagni dal bordello, ma grazie a Max scopre che le prostitute, compresa la signora Mapleton, gli mentono sulle tariffe applicate ai clienti. Bisognoso di una nuova ciurma, Vane fa un patto con l'uomo del suo passato per prendere in prestito i suoi uomini, ma finisce per dover combattere all'ultimo sangue.\nVIII..\nTrama.\nLa caccia all'Urca de Lima inizia quando Silver fornisce a Flint la parte mancante della rotta, portando la ciurma al cospetto della nave spagnola. Insoddisfatta della sua paga al bordello, la signora Mapleton cerca di ricattare Jack: se lei non avr\u00e0 un aumento di stipendio allora dir\u00e0 a tutti cosa \u00e8 davvero successo al signor Noonan. Nel frattempo Vane si prepara a tornare a New Providence con il suo nuovo equipaggio. La situazione di Eleanor cambia quando un piccolo gruppo di uomini prende il controllo del forte di Hornigold e inizia ad affondare navi di approvvigionamento nella baia. Durante la gestione dell'ammutinamento della Walrus, Gates richiama l'attacco della Ranger, mettendo il suo destino nelle mani di Flint."}
{"id": "4838581", "revid": "300067", "url": "https://it.wikipedia.org/wiki?curid=4838581", "title": "Aneika Henry", "text": "Carriera.\nA febbraio 2015 viene ingaggiata dalla Umana Reyer Venezia"}
{"id": "4838584", "revid": "767487", "url": "https://it.wikipedia.org/wiki?curid=4838584", "title": "The Recalling of John Grey", "text": "The Recalling of John Grey \u00e8 un cortometraggio muto del 1915 diretto da Frank Wilson.\nTrama.\nUn combattivo curato lascia la moglie, una signora della buona societ\u00e0, per salvare la moglie di un ex galeotto omicida.\nProduzione.\nIl film fu prodotto dalla Hepworth.\nDistribuzione.\nDistribuito dalla Moss, il film - un cortometraggio in due bobine - usc\u00ec nelle sale cinematografiche britanniche nel novembre 1915.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4838585", "revid": "110157", "url": "https://it.wikipedia.org/wiki?curid=4838585", "title": "Chiesa di Sant'Antonio Abate (Busto Arsizio)", "text": "La chiesa di Sant'Antonio Abate \u00e8 un edificio di culto di Busto Arsizio, sussidiario di san Giovanni Battista, situato sul lato orientale del campanile che condivide con il santuario di Santa Maria di Piazza.\nStoria e descrizione.\nLa posa della prima pietra avvenne nel 1363 per volere di Cristoforo de Medicis e venne intitolata a Sant'Antonio abate, santo al quale gli abitanti del borgo di Busto Arsizio erano devoti, in quanto protettore contro gli incendi.\nFu sede della scuola di predicazione di san'Antonio e, a partire dal 1572, vi si insediarono i confratelli del santissimo Sacramento, i quali, per volere del loro sovraintendente Pietro Antonio Crespi Castoldi, ampliarono e modificarono l'edificio seguendo le direttive del cardinale Carlo Borromeo: la ricchezza dell'interno (metafora dell'anima) si contrappone con la povert\u00e0 dell'esterno (metafora del corpo). La resero pi\u00f9 alta e ben illuminata da finestre rettangolari; la dotarono di sagrestia e di una scala esterna per poter accedere alla balconata interna, addossata alla controfacciata e sorretta da due colonne.\nDall'inizio del XVI secolo sopra all'altare si trova una tela raffigurante la Madonna, sant'Antonio e un altro santo vescovo, opera di Pietro Gnocchi. In precedenza lo spazio sopra all'altare era occupato da un'altra opera, la \"Deposizione\", conservata oggi nella sagrestia.\nTra il 1669 e il 1672 si effettu\u00f2 un nuovo intervento di ampliamento dell'edificio accostando la facciata al campanile di Santa Maria. Si rifecero la balconata ed il soffitto a botte, unghiata in corrispondenza delle finestre. Il primo restauro della chiesa, voluto dal prevosto di san Giovanni, don Giuseppe Tettamanti.\nNel 1889 il portico antistante l'ingresso della chiesa fu rimosso per liberare l'adiacente campanile e la facciata fu rinnovata da Carlo Maciachini, che la divise con quattro lesene e pose sopra il portale un timpano; apr\u00ec una bifora affiancata da nicchie e un occhio nel frontone. La decorazione della facciata fu rimossa nel 1939, riducendola a nudo intonaco; nel 1975 venne eliminata la balconata interna e sopra la porta della facciata fu posta la statua di sant'Antonio.\nOggi all'interno della chiesa, che ospita spesso mostre d'arte, si trovano diverse tele in gran parte settecentesche e un organetto acquistato nel 1727, ancora funzionante in seguito ad un restauro.\nL'edificio viene attualmente utilizzato anche per accogliere l'annuale mercatino dei Barlafusi, organizzato dal Centro di Aiuto alla Vita cittadino con il fine di aiutare economicamente le future madri che non desiderino abortire."}
{"id": "4838586", "revid": "767487", "url": "https://it.wikipedia.org/wiki?curid=4838586", "title": "The Nightbirds of London", "text": "The Nightbirds of London \u00e8 un film muto del 1915 diretto da Frank Wilson.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film usc\u00ec nelle sale cinematografiche britanniche nel novembre 1915.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4838587", "revid": "767487", "url": "https://it.wikipedia.org/wiki?curid=4838587", "title": "Cento di questi anni", "text": "Cento di questi anni \u00e8 un film istituzionale diretto dal regista Corrado Farina.\nLa premessa.\nIl centenario del Cinema viene celebrato nel mondo tra il 1994 e il 1995, impegnando tutte le principali Nazioni europee. Per quanto riguarda l'Italia, il Presidente della Repubblica Oscar Luigi Scalfaro concede cento onorificenze a cento protagonisti del mondo del cinema italiano non gi\u00e0 insigniti in precedenza, nel corso di una cerimonia al Teatro dell'Opera di Roma in cui viene proiettato un documentario su Anna Magnani prodotto dal Dipartimento Informazione e Editoria della Presidenza del Consiglio. Lo stesso Dipartimento, diretto all'epoca da Stefano Rolando, produce anche un secondo documentario, dedicato alla storia del Cinema Italiano e interpretato da Vittorio Gassman, che viene presentato al Festival di Venezia alla stampa internazionale.\nI retroscena.\nSulla genesi del video fa testo quanto scrive Stefano Rolando nella sua autobiografia, riportando uno scambio preliminare di mail fra lui e Corrado Farina, sceneggiatore e regista designato alla realizzazione; un piccolo epistolario \u201cche d\u00e0 la misura di una modalit\u00e0 lavorativa ma che entra anche nella passione di entrambi per il cinema e per ci\u00f2 che il cinema aveva rappresentato nell'identit\u00e0 italiana\u201d .\n[Nella sostanza, Farina gli invia tre proposte: la prima si basa su testimonianze di personaggi del cinema italiano di oggi che raccontano il cinema italiano di ieri; la seconda su un montaggio di sequenze di Cabiria di Giovanni Pastrone con le didascalie originali sostituite da didascalie che parlano delle iniziative istituzionali sul centenario (come se fossero dialoghi fra i personaggi del film); la terza su un montaggio grazie al quale Gassman racconta la storia del cinema italiano a una platea composta da attori del cinema di tutti i tempi e di tutti i Paesi.\nRolando risponde:] \u201cSe la seconda l'hai indicata per poi farmi venire i sensi di colpa perch\u00e9 siamo costretti a fare scelte meno impegnative, allora ti dico: sei tu il regista, scegli (...). Ma io ti devo anche dire che ci deve essere compatibilit\u00e0 con la firma istituzionale di questa cosa (...) A spanne quindi indicherei la prima\u201d.\n[Farina risponde a sua volta:] \u201cStefano, il regista sono io ma tu conosci i tuoi polli. La prima mi sembra la pi\u00f9 ovvia; la seconda \u00e8 carina ma limita molto l'utilizzo della voce di Gassman; la terza consente di fare un gioco di montaggio inedito e molto divertente. Io sceglierei la terza\u201d.\n[Rolando taglia la testa al toro: ]\u201cPerfetta mediazione! Manderei una nota ai soggetti interessati al \u201ccentenario\u201d dicendo che \u00e8 partita la lavorazione ecc. ecc., e fornirei qualche spunto sull'impianto di contenuto...\u201d\n[Ed ecco lo \u201cspunto\u201d fornito da Farina:] \u201cNiente effetti speciali. Baster\u00e0 ricorrere a un montaggio che tenga conto di tutte le leggi codificate a suo tempo da Eisenstein &amp; Co, ricorrendo a una serie di brevissimi \u201cpiani d'ascolto\u201d estrapolati da film in cui qualcuno, seduto in platea, sta assistendo a uno spettacolo. Non importa se nel film originale si trattava di uno spettacolo cinematografico, teatrale o musicale: quello che importa \u00e8 che il montaggio renda plausibile la presenza dei vari attori all'interno di un'unica sala, che idealmente diventa quella in cui VG sta parlando. Credo che sia un modo assolutamente inedito di utilizzare il cosiddetto \u201cmateriale di repertorio\u201d (...) e che possa venirne fuori una cosa molto divertente\u201d.\nIl film.\nL'incipit.\nDavanti a un grande edificio tra il finto egiziano e il finto barocco i riflettori spazzano il cielo e la folla aspetta di vedere i pi\u00f9 grandi attori del mondo che l\u00ec stanno convenendo per ascoltare Vittorio Gassman. Scendono dalle macchine fra gli altri, bersagliati dai flash dei fotografi, Orson Welles, Gene Kelly, Arnold Schwarzenegger, Donald O' Connor, Kevin Costner, Whitney Houston. Clark Gable saluta a distanza Greta Scacchi. Tra la folla si riconosce Jerry Lewis. Entrano nel foyer Charlotte Rampling, Greta Garbo, Robert De Niro, Laurence Olivier, Marilyn Monroe, Robert Taylor, Arletty e Jean Louis Barrault. Fra gli invitati ci sono Cher, Stan Laurel, Oliver Hardy, James Finlayson, Tim Robbins, Malcolm Mc Dowell, Eric Campbell, Charlie Chaplin e G\u00e9rard Depardieu. Prendono posto in platea, nei palchi e nel loggione Mel Ferrer, Janet Leigh, Groucho Marx, Margaret Dumont, Glenn Close, Uma Thurman, Richard Gere, Julia Roberts, Cybill Shepherd, Pierre Brasseur, Nastassia Kinski e Moira Shearer. C'\u00e8 perfino, accolto con deferenza da tutti, Jeffrey Jones nei panni dell'Imperatore d'Austria. In ritardo arrivano Cary Grant e Ingrid Bergman, suscitando la riprovazione di Adolphe Menjou. Al guardaroba e dietro le quinte sorvegliano i preparativi Sean Connery, Emil Jannings e Catherine Deneuve. \nSul palco si accende un occhio di bue, una musica annuncia l'inizio dello spettacolo e il brusio della sala si riduce fino a scomparire. Da una tenda di velluto rosso esce sul palco Vittorio Gassman, accolto da un applauso scrosciante.\n- Grazie e buonasera a tutti! \u2013 esordisce Gassman - Che bella vista... che bella vista questo teatro strapieno, platea, palchi, anche il loggione, \u201cle paradis\u201d per dirla alla francese... C'\u00e8 un'aria di festa. Tra l'altro, un pubblico non solo quantitativamente ma anche qualitativamente eccezionale, tra cui riconosco alcune facce ben note, con cui ho lavorato, che ho conosciuto, altre che non ho avuto il piacere di conoscere ma che come voi ho ammirato da spettatore... Una grande festa... per chi? Lo sappiamo tutti: per il centenario del Cinema...\nLa parte centrale.\nDopo aver elencato le istituzioni che partecipano all'evento (suscitando educati sbadigli nell'Imperatore) Gassman incomincia a ripercorrere i momenti salienti della storia del cinema italiano. Alle sue spalle, su un grande schermo, scorrono le immagini dei film di cui parla, da Cabiria a La cena delle beffe, da Roma citt\u00e0 aperta a I soliti ignoti, da L'ultimo imperatore a Nuovo Cinema Paradiso. Fra il pubblico che interagisce, manifestando a seconda dei casi ilarit\u00e0 o commozione, si riconoscono Franco Fabrizi, Franco Interlenghi, Riccardo Fellini, Leopoldo Trieste, Alberto Sordi, Humphrey Bogart, Robert Stack, Maurice Chevalier, Spencer Tracy, Woody Allen, Ginger Rogers, Bob Hoskins, Mia Farrow, Rudolf Nureyev, Dirk Bogarde, William Golden, Gloria Swanson, Geena Davis, William Hurt, Michelle Pfeiffer, Michael Jackson, Debbie Reynolds, Tom Hulce, Alida Valli e perfino Betty Boop e Roger Rabbit. In cabina di proiezione, Massimo Troisi ha sostituito Erich von Stroheim.\nLa conclusione.\nIl racconto di Gassman si conclude con l'ironica \u201clettera di un mitomane a Cinecitt\u00e0\u201d, scritta da Ennio Flaiano. Alla fine di questa, l'Imperatore d'Austria si alza in piedi applaudendo e tutti gli spettatori ne seguono l'esempio, in una trionfale \u201cstanding ovation\u201d. Dal loggione piovono su platea e palcoscenico manifestini e mazzolini di fiori tricolori. Gassman si inchina, ringrazia, e quando riconosce all'interno di un palco Alida Valli prende uno dei mazzolini di fiori e glielo lancia. La Valli lo prende al volo, con un sorriso di commiato amichevole.\nI titoli di coda si aprono con l'elenco degli attori: molto probabilmente nessun film, nella storia del Cinema, ha mai avuto un cast cos\u00ec \u201cde luxe\u201d.\nA parte le inquadrature in cui compare Gassman, realizzate all'interno del Teatro Argentina di Roma, tutto il video \u00e8 composto da singole inquadrature o da sequenze di film.\nLe reazioni.\nPresentato al Festival di Venezia la mattina del 7 settembre 1994 alla presenza di Vittorio Gassman e del sottosegretario alla Presidenza del Consiglio Gianni Letta, il video suscita unanimi consensi, che sui quotidiani del giorno successivo vengono per\u00f2 surclassati dalla polemica suscitata in sala da uno spettatore, il quale accusa il sottosegretario di avere volontariamente escluso dal video i film di Pier Paolo Pasolini per ragioni politiche. Letta spiega di non avere non solo influito ma neppure minimamente partecipato alla realizzazione del video, come confermano Stefano Rolando e Corrado Farina, che si impegnano a inserirci (come avverr\u00e0 a breve termine) una sequenza di Il vangelo secondo Matteo. Ma questo non impedisce che il giorno dopo i giornali si sbizzarriscano in titoli come \u201cIl cinema in festa si dimentica di Pasolini\u201d (Corriere della Sera), \u201cUna festa alla quale non \u00e8 invitato Pasolini\u201d (Il Messaggero) o \u201dDimenticati Pasolini, Ferreri, Amelio\u201d (La Stampa)."}
{"id": "4838588", "revid": "767487", "url": "https://it.wikipedia.org/wiki?curid=4838588", "title": "The Durango Kid", "text": "The Durango Kid \u00e8 un film del 1940 diretto da Lambert Hillyer.\n\u00c8 un western statunitense con Charles Starrett, Luana Walters e Kenneth MacDonald. \u00c8 la prima produzione della serie di film western della Columbia incentrati sul personaggio di Durango Kid.\nProduzione.\nIl film, diretto da Lambert Hillyer su una sceneggiatura di Paul Franklin, fu prodotto da Jack Fier per la Columbia Pictures e girato nell'Agoura Ranch ad Agoura, California, dal 9 al 17 maggio 1940.\nDistribuzione.\nIl film fu distribuito negli Stati Uniti dal 15 agosto 1940 al cinema dalla Columbia Pictures.\nAltre distribuzioni:\nPromozione.\nLa tagline \u00e8: \"Both barrels blazin'! all hands singin'!\"."}
{"id": "4838594", "revid": "767487", "url": "https://it.wikipedia.org/wiki?curid=4838594", "title": "As the Sun Went Down (film 1915)", "text": "As the Sun Went Down \u00e8 un cortometraggio muto del 1915 diretto da Frank Wilson.\nTrama.\nUna ragazza sceglie di sposare un uomo ricco, respingendo quello povero. Finiranno tutti naufraghi su un'isola.\nProduzione.\nIl film fu prodotto dalla Hepworth.\nDistribuzione.\nDistribuito dalla United Kingdom Photoplays, il film - un cortometraggio in tre bobine - usc\u00ec nelle sale cinematografiche britanniche nel novembre 1915.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4838595", "revid": "767487", "url": "https://it.wikipedia.org/wiki?curid=4838595", "title": "The Return of the Durango Kid", "text": "The Return of the Durango Kid \u00e8 un film del 1945 diretto da Derwin Abrahams.\n\u00c8 un western statunitense ambientato nel 1875 con Charles Starrett, Tex Harding e Jean Stevens.\nFa parte della serie di film western della Columbia incentrati sul personaggio di Durango Kid.\nProduzione.\nIl film, diretto da Derwin Abrahams su una sceneggiatura di J. Benton Cheney, fu prodotto da Colbert Clark per la Columbia Pictures e girato nel Columbia/Warner Bros. Ranch a Burbank, California, dal 5 al 15 giugno 1944.\nDistribuzione.\nIl film fu distribuito negli Stati Uniti dal 19 aprile 1945 al cinema dalla Columbia Pictures.\nAltre distribuzioni:\nPromozione.\nLa tagline \u00e8: \"GALLOP TO GLORY WITH A GREAT NEW HERO...ROBIN HOOD OF THE RANGE!\"."}
{"id": "4838599", "revid": "111825373", "url": "https://it.wikipedia.org/wiki?curid=4838599", "title": "Albi di Lazarus Ledd", "text": "Quello che segue \u00e8 l'elenco degli albi di \"Lazarus Ledd\" ordinati per data di pubblicazione.\nNegli anni il formato degli albi \u00e8 rimasto costante (passando tuttavia dalla mensilit\u00e0 alla bimestralit\u00e0 nel marzo 2005)."}
{"id": "4838600", "revid": "767487", "url": "https://it.wikipedia.org/wiki?curid=4838600", "title": "Both Barrels Blazing", "text": "Both Barrels Blazing \u00e8 un film del 1945 diretto da Derwin Abrahams.\n\u00c8 un western statunitense con Charles Starrett, Tex Harding e Dub Taylor.\nFa parte della serie di film western della Columbia incentrati sul personaggio di Durango Kid.\nProduzione.\nIl film, diretto da Derwin Abrahams su una sceneggiatura di William Lively, fu prodotto da Colbert Clark per la Columbia Pictures e girato nel ranch di Corriganville a Simi Valley, California, dal 22 al 30 giugno 1944. Il titolo di lavorazione fu \"Texas Rifles\".\nDistribuzione.\nIl film fu distribuito negli Stati Uniti dal 17 maggio 1945 al cinema dalla Columbia Pictures.\nAltre distribuzioni:\nPromozione.\nLe tagline sono:"}
{"id": "4838601", "revid": "767487", "url": "https://it.wikipedia.org/wiki?curid=4838601", "title": "Nicol\u00e1s L\u00f3pez Macri", "text": "Carriera.\nDal 2011 al 2013 gioca nella seconda serie argentina con l'Instituto, quindi passa in prestito per una stagione e mezza alla squadra cilena del Santiago Wanderers, con cui gioca 28 partite in massima serie."}
{"id": "4838602", "revid": "599013", "url": "https://it.wikipedia.org/wiki?curid=4838602", "title": "As the Sun Went Down", "text": ""}
{"id": "4838603", "revid": "585241", "url": "https://it.wikipedia.org/wiki?curid=4838603", "title": "Volgare pugliese", "text": ""}
{"id": "4838604", "revid": "123410691", "url": "https://it.wikipedia.org/wiki?curid=4838604", "title": "Fatalit\u00e0/N\u00e9 con te, n\u00e9 senza te", "text": "Fatalit\u00e0/N\u00e9 con te, n\u00e9 senza te ventitreesimo 45 giri della cantante pop italiana Raffaella Carr\u00e0, pubblicato nel 1983 dall'etichetta discografica Hispavox e distribuito dalla CGD Messaggerie Musicali s.p.a. Milano.\nSingolo che ha ottenuto un buon successo commerciale, arrivando alla quindicesima posizione nella classifica dei dischi pi\u00f9 venduti nel 1983.\nFotografia in copertina di Rino Petrosino.\n\"Fatalit\u00e0\".\nEra la sigla iniziale dello storico programma televisivo \"Pronto, Raffaella?\", ideato da Raffaella per la fascia di mezzogiorno del palinsesto di Rai 1.Il video \u00e8 disponibile sul DVD nel cofanetto \"Raffica Carr\u00e0\" del 2007.\nDel brano, inserito nell'album omonimo uscito nello stesso anno, esiste anche una versione in spagnolo dal titolo \"Porque el amor\" (testo: Ignacio Ballesteros, Miguel Blasco), pubblicata come lato b del singolo \"Africa\" destinato ai mercati stranieri. Apparir\u00e0 in Italia solo nel 2007 nel primo CD della raccolta \"Raffica Carr\u00e0\" (2007).\n\"N\u00e9 con te, n\u00e9 senza te\".\nCanzone sul lato b del disco, mai inserita in un album.\nTracce.\nEdizioni musicali Hispavox e Anteprima."}
{"id": "4838605", "revid": "767487", "url": "https://it.wikipedia.org/wiki?curid=4838605", "title": "The White Hope (film 1915)", "text": "The White Hope \u00e8 un film muto del 1915 diretto da Frank Wilson.\nTrama.\nLa sorella di un conte torna da un pugile giusto in tempo per aiutarlo a vincere.\nProduzione.\nIl film fu prodotto dalla Hepworth.\nDistribuzione.\nDistribuito dalla Moss, il film usc\u00ec nelle sale cinematografiche britanniche nel novembre 1915.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4838606", "revid": "63849896", "url": "https://it.wikipedia.org/wiki?curid=4838606", "title": "Dialetti \u00e0usoni", "text": ""}
{"id": "4838607", "revid": "63849904", "url": "https://it.wikipedia.org/wiki?curid=4838607", "title": "Dialetti ausoni", "text": ""}
{"id": "4838610", "revid": "767487", "url": "https://it.wikipedia.org/wiki?curid=4838610", "title": "Behind the Curtain (film 1915)", "text": "Behind the Curtain (o \"The Curtain's Secret\") \u00e8 un cortometraggio muto del 1915 diretto da Frank Wilson.\nTrama.\nPer impadronirsi dell'eredit\u00e0, un aristocratico cerca di uccidere il cugino ricorrendo a una tradizione di famiglia, un sipario che si racconta sia maledetto.\nProduzione.\nIl film fu prodotto dalla Hepworth.\nDistribuzione.\nDistribuito dalla Renters, il film - un cortometraggio in tre bobine - usc\u00ec nelle sale cinematografiche britanniche nel maggio 1915.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4838615", "revid": "767487", "url": "https://it.wikipedia.org/wiki?curid=4838615", "title": "I Do Like a Joke", "text": "I Do Like a Joke \u00e8 un cortometraggio muto del 1916 diretto da Frank Wilson.\nTrama.\nL'idiota del villaggio si diverte a fare scherzi.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 190,5 metri - usc\u00ec nelle sale cinematografiche britanniche nel febbraio 1916.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4838617", "revid": "767487", "url": "https://it.wikipedia.org/wiki?curid=4838617", "title": "A Deal with the Devil", "text": "A Deal with the Devil \u00e8 un cortometraggio muto del 1916 diretto da Frank Wilson.\nTrama.\nUn vecchio farmacista vende l'anima al diavolo per avere la giovinezza e conquista la ragazza di un poliziotto.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di una bobina - usc\u00ec nelle sale cinematografiche britanniche nel febbraio 1916.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4838619", "revid": "1543377", "url": "https://it.wikipedia.org/wiki?curid=4838619", "title": "Will Forte", "text": "\u00c8 soprattutto noto per la sua partecipazione al cast del \"Saturday Night Live\" (2002-2010) e del relativo film spin-off \"MacGruber\", della serie televisiva \"30 Rock\" e del film \"Nebraska\".\nBiografia.\nNato nella Contea di Alameda, in California, figlio di Patricia C. (nata Stivers), un'artista, e Orville Willis Forte III, broker finanziario, \u00e8 cresciuto in Moraga prima di spostarsi a Lafayette e diplomarsi all'Acalanes High School. Ha frequentato l'UCLA, dove faceva parte della confraternita \"Lambda Chi Alpha\" e si \u00e8 laureato in storia. I suoi genitori hanno divorziato quando era appena ventenne. Inizialmente intenzionato a proseguire gli studi per diventare un broker come il padre, ha lavorato in una societ\u00e0 di brokeraggio per un solo anno prima di decidere di perseguire la carriera da attore. Ha lavorato come insegnante di matematica (uno dei suoi studenti, Liam, era il figlio adottivo dell'attrice Faye Dunaway) e in una casa editrice di musica. Forte \u00e8 sostenitore della fondazione Wampler per la quale ha registrato un messaggio promozionale con Will Ferrell. Forte era un amico d'infanzia del fondatore Steven Wampler e in precedenza il portavoce nazionale di SciEyes, un'associazione non-profit creata per sostenere la ricerca, la formazione e la divulgazione dell'impiego delle cellule staminali, riconoscendo e sostenendo il suo potenziale per lo sviluppo di nuove terapie per il trattamento di cecit\u00e0 e malattie debilitanti dell'occhio. Forte \u00e8 stato uno dei finanziatori principali per l'istituzione di una borsa di ricerca per gli studenti di medicina al terzo anno, presso la Duke Medical Center. Fa parte del Consiglio di Amministrazione della politica nazionale sui senzatetto. Soffre di disturbo ossessivo-compulsivo.\nCarriera.\nLa carriera dello spettacolo di Forte \u00e8 cominciata nel 1997, quando \u00e8 stato assunto come sceneggiatore per il \"David Letterman Show\" a New York. L'anno successivo si \u00e8 spostato a Los Angeles dove ha fatto parte del \"comedy club\" The Groundlings, e ha lavorato come sceneggiatore su vari progetti, tra cui \"Una famiglia del terzo tipo\" nel 2000 e successivamente in \"That '70s Show\".\n\u00c8 stato consulente per la serie animata \"God, the Devil and Bob\" e produttore del \"That '70s Show\" per la stagione 2001-2002. Forte ha dato la sua voce a Abe Lincoln nella serie animata \"Clone High\", acclamata dalla critica ma di breve durata. Ha prestato la sua voce, come personaggio occasionale, anche in \"Drawn Together\", \"Aqua Unit Patrol Squad 1\", \"Piovono polpette\" e nel sequel \"Piovono polpette 2\". Forte ha partecipato allo spettacolo \"These Are Jokes\", dell'amico Demetri Martin, nella traccia \"Personal Information Waltz\". \u00c8 comparso nella serie \"Flight of the Conchords\" di HBO. Dopo il suo debutto ne \"Il giro del mondo in 80 giorni\", ha recitato nei film \"Beerfest\" e \"The Slammin' Salmon\" della Broken Lizard. Forte aveva stretto un accordo, dieci anni prima, per scrivere la sceneggiatura di un lungometraggio, basato sui personaggi presenti nell'episodio pilota scritto per la casa di produzione Carsey-Werner. Per scindere il suo contratto con Carsey-Werner e il produttore esecutivo Tom Werner, ha accettato di sceneggiare il film \"I fratelli Solomon\", nel quale ha recitato con Will Arnett, Kristen Wiig, Chi McBride, Malin \u00c5kerman e Lee Majors. Il film \u00e8 stato diretto dal comico Bob Odenkirk in 32 giorni di riprese e con un budget di dieci milioni di dollari. Nel 2008 ha avuto una piccola parte in \"Baby Mama\" con Tina Fey e Amy Poehler. Nel 2009 \u00e8 apparso nel film \"Brief Interviews with Hideous Men\", diretto da John Krasinski e adattato dall'omonima raccolta di racconti. Ha recitato in un episodio della serie \"How I Met Your Mother\" della CBS, come collega di Barney. Forte \u00e8 stato spesso invitato in programmi televisivi quali \"Tim and Eric Awesome Show, Great Job!\" e \"Tim and Eric Nite Live!\" su Adult Swim, partecipando anche a \"The Young Person's Guide to History\". Dal 1997 al 2007 ha contribuito come consulente e sceneggiatore di alcune parti dell'MTV Movie Awards e dell'MTV Video Awards. Ha prestato la voce a Martin Serious in \"\" e ha condotto un programma radiofonico con lo stesso pseudonimo. Ha scritto il racconto \"Beware of Math Tutors Who Ride Motorcycles\" per il libro \"Things I've Learned from Women Who've Dumped Me\". Nel 2009 \u00e8 diventato un membro fisso del cast di doppiatori della serie animata \"Sit Down, Shut Up\". Ha dato la voce a Stuart Proszakian in \"Allen Gregory\", e al preside Wally, personaggio ricorrente della serie animata \"The Cleveland Show\". Il 19 aprile 2010 \u00e8 stato invitato al programma televisivo \"WWE Raw\" con Kristen Wiig e Ryan Phillippe nel ruolo di MacGruber, per promuovere il film basato sul suo personaggio. Per la stesura di quest'ultimo, Forte si \u00e8 basato sulla versione che ne ha dato nel \"SNL\", assieme all'amico John Solomon e al regista Jorma Taccone. Le riprese sono state effettuate nel 2010, durante la loro pausa da \"SNL\", in 28 giorni di riprese in Nuovo Messico e con un budget di dieci milioni di dollari.\n\"Saturday Night Live\".\nNel 2002, dopo un provino, \u00e8 stato assunto come sceneggiatore del \"Saturday Night Live\". Nella stagione successiva \u00e8 entrato a far parte del cast artistico. Forte ha interpretato il ruolo dell'allora presidente George W. Bush dopo la partenza di Will Ferrell, recitando con Chris Parnell per una stagione intera e con Darrell Hammond per met\u00e0 stagione. Forte ha partecipato al \"Weekend Update\" ed \u00e8 stato uno degli sceneggiatori del cortometraggio della serie \"SNL Digital Short\" dal titolo \"Lettuce\". Il 26 agosto 2010 Forte ha lasciato il \"SNL\", dopo otto anni di contratto, per concentrarsi su altri progetti. Il 2 aprile 2011 e il 12 maggio 2012 ha fatto una comparsa come guest star interpretando il suo personaggio Greg Stink. Il film \u00e8 uscito nelle sale statunitensi nel maggio del 2010.\nIl maggior successo.\nDopo aver lasciato il \"Saturday Night Live\", Forte ha ripreso il suo ruolo di Randy in \"How I Met Your Mother\" ed \u00e8 apparso nell'episodio \"La capsula del tempo\" di \"Parks and Recreation\". Il 10 novembre 2010 Forte ha fatto una serie di apparizioni interpretando una versione parodistica del fondatore di TBS, Ted Turner, nella terza puntata del talk show \"Conan\" della TBS stessa. Ha prestato la propria voce a personaggi di diverse serie animate, tra cui \"The Life &amp; Times of Tim\", \"American Dad!\", \"Allen Gregory\", \"The Cleveland Show\" e \"Gravity Falls\". Ha inoltre recitato in 11 episodi della sitcom \"30 Rock\". Nel 2011 ha partecipato alla serie \"The League\", trasmessa su FX, ed \u00e8 apparso in tre episodi della serie \"Up All Night\".\n\u00c8 stato il personaggio principale del film \"A Good Old Fashioned Orgy\", collaborando con Jason Sudeikis del \"SNL\". Ha avuto un cameo nei film \"Tim and Eric's Billion Dollar Movie\", \"Rock of Ages\", \"Indovina perch\u00e9 ti odio\" e \"Vicini del terzo tipo\" nel 2012. Nell'estate del 2012, ha recitato in \"Run &amp; Jump\", un film drammatico di Steph Green, girato in Irlanda, e nel 2013 ha recitato con Bruce Dern in \"Nebraska\", film di Alexander Payne. \u00c8 apparso assieme a Andy Samberg in \"Un weekend da bamboccioni 2\" e ha recitato in \"Life of Crime\" nel ruolo di Marshall Taylor, nell'adattamento del romanzo \"Scambio a sorpresa\", di Elmore Leonard.\nNel 2013 Forte \u00e8 apparso anche nel video musicale dei Mumford &amp; Sons, \"Hopeless Wanderer\". Nel 2014 ha ideato la serie televisiva \"The Last Man on Earth\", una commedia post-apocalittica, trasmessa su Fox dal 2015.\nRiconoscimenti.\nEmmy Awards\nThe Comedy Awards\nCritics' Choice Awards\nIndependent Spirit Awards\nNational Board of Review\nSatellite Awards\nDoppiatori italiani.\nCome doppiatore \u00e8 sostituito da:"}
{"id": "4838622", "revid": "767487", "url": "https://it.wikipedia.org/wiki?curid=4838622", "title": "The Man at the Wheel", "text": "The Man at the Wheel \u00e8 un cortometraggio muto del 1916 diretto da Frank Wilson.\nTrama.\nUna ragazza si finge un autista per poter conquistare un uomo fidanzato.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio in una bobina - usc\u00ec nelle sale cinematografiche britanniche nel febbraio 1916.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4838624", "revid": "767487", "url": "https://it.wikipedia.org/wiki?curid=4838624", "title": "Miggles' Maid", "text": "Miggles' Maid \u00e8 un cortometraggio muto del 1916 diretto da Frank Wilson.\nTrama.\nUn uomo di societ\u00e0 diventa molto popolare quando assume una bella cameriera.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 198 metri - usc\u00ec nelle sale cinematografiche britanniche nel marzo 1916.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4838625", "revid": "767487", "url": "https://it.wikipedia.org/wiki?curid=4838625", "title": "'Orace's Ordeal", "text": "'Orace's Ordeal \u00e8 un cortometraggio muto del 1916 diretto da Frank Wilson.\nTrama.\nUn attore paga la padrona di casa indebitandosi con il marito.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio in un rullo - usc\u00ec nelle sale cinematografiche britanniche nel marzo 1916.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4838630", "revid": "795477", "url": "https://it.wikipedia.org/wiki?curid=4838630", "title": "Orville Forte", "text": ""}
{"id": "4838635", "revid": "767487", "url": "https://it.wikipedia.org/wiki?curid=4838635", "title": "Rustlers of the Badlands", "text": "Rustlers of the Badlands \u00e8 un film del 1945 diretto da Derwin Abrahams.\n\u00c8 un western statunitense con Charles Starrett, Tex Harding e Dub Taylor.\nFa parte della serie di film western della Columbia incentrati sul personaggio di Durango Kid.\nProduzione.\nIl film, diretto da Derwin Abrahams su una sceneggiatura di J. Benton Cheney e un soggetto di Richard Hill Wilkinson, fu prodotto da Colbert Clark per la Columbia Pictures e girato dal 12 al 21 luglio 1944. Il titolo di lavorazione fu \"Renegade Roundup\".\nDistribuzione.\nIl film fu distribuito negli Stati Uniti dal 16 agosto 1945 al cinema dalla Columbia Pictures.\nAltre distribuzioni:\nPromozione.\nLa tagline \u00e8: \"The Durango Kid Roars To New Glory!\"."}
{"id": "4838636", "revid": "767487", "url": "https://it.wikipedia.org/wiki?curid=4838636", "title": "A Bunch of Violets (film 1916)", "text": "A Bunch of Violets \u00e8 un film muto del 1916 diretto da Frank Wilson.\nTrama.\nUn banchiere perde le elezioni, poi la moglie quando questa scopre che lui \u00e8 bigamo, la sua banca fallisce e la sua segretaria lo deruba. L'unica cosa che gli resta \u00e8 l'amore della figlia.\nProduzione.\nIl film fu prodotto dalla Hepworth.\nDistribuzione.\nDistribuito dalla Ward, il film usc\u00ec nelle sale cinematografiche britanniche nell'aprile 1916.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4838638", "revid": "767487", "url": "https://it.wikipedia.org/wiki?curid=4838638", "title": "Outlaws of the Rockies", "text": "Outlaws of the Rockies \u00e8 un film del 1945 diretto da Ray Nazarro.\n\u00c8 un western statunitense con Charles Starrett, Tex Harding, Dub Taylor e Carole Mathews.\nFa parte della serie di film western della Columbia incentrati sul personaggio di Durango Kid.\nProduzione.\nIl film, diretto da Ray Nazarro su una sceneggiatura di J. Benton Cheney, fu prodotto da Colbert Clark per la Columbia Pictures e girato nell'Iverson Ranch a Chatsworth, Los Angeles, California, dall'11 al 21 aprile 1945.\nDistribuzione.\nIl film fu distribuito negli Stati Uniti dal 18 September 1945 al cinema dalla Columbia Pictures.\nAltre distribuzioni:\nPromozione.\nLe tagline sono:"}
{"id": "4838641", "revid": "235890", "url": "https://it.wikipedia.org/wiki?curid=4838641", "title": "Disuguaglianza di Bunyakovskii", "text": ""}
{"id": "4838642", "revid": "767487", "url": "https://it.wikipedia.org/wiki?curid=4838642", "title": "Blazing the Western Trail", "text": "Blazing the Western Trail \u00e8 un film del 1945 diretto da Vernon Keays.\n\u00c8 un western statunitense con Charles Starrett, Tex Harding e Dub Taylor.\nFa parte della serie di film western della Columbia incentrati sul personaggio di Durango Kid.\nProduzione.\nIl film, diretto da Vernon Keays su una sceneggiatura di J. Benton Cheney, fu prodotto da Colbert Clark per la Columbia Pictures e girato nel ranch di Corriganville a Simi Valley, California, a Providencia Ranch, Hollywood Hills, Los Angeles, California, dal 21 agosto al 1\u00ba settembre 1944. Il titolo di lavorazione fu \"Raiders of Quanto Basin\".\nDistribuzione.\nIl film fu distribuito negli Stati Uniti dal 18 settembre 1945 al cinema dalla Columbia Pictures.\nAltre distribuzioni:\nPromozione.\nLe tagline sono:"}
{"id": "4838648", "revid": "235890", "url": "https://it.wikipedia.org/wiki?curid=4838648", "title": "Disuguaglianza di Bunyakovsky", "text": ""}
{"id": "4838649", "revid": "235890", "url": "https://it.wikipedia.org/wiki?curid=4838649", "title": "Minore principale di testa", "text": ""}
{"id": "4838650", "revid": "599013", "url": "https://it.wikipedia.org/wiki?curid=4838650", "title": "A Bunch of Violets", "text": ""}
{"id": "4838655", "revid": "76963", "url": "https://it.wikipedia.org/wiki?curid=4838655", "title": "Daniel Cloud Campos", "text": "Biografia.\nCloud cominci\u00f2 a ballare come b-boy quando aveva 11 anni. Impar\u00f2 a ballare la breakdance da suo fratello Kevin \"Deft-1\" Campos, anche lui b-boy. Visse per i primi anni di a San Diego e in seguito, a 12 anni si trasfer\u00ec in Florida. Durante la sua permanenza in Florida girava con l\"'High Voltage extreme acrobatics dance team\" e divent\u00f2 un membro della \"Skill Methodz b-boy crew\", la quale fu fondata nel 1995 a Tampa con il nome di \"B-Boy Connection\". Daniel descrisse quale fosse il significato del suo nome da b-boy in un'intervista del 2011 con KoreanRoc.com:\nCarriera da ballerino.\nDopo essersi trasferito a Los Angeles per seguire la sua carriera da ballerino, ebbe l'esperienza di fare due tour con Madonna; prima nel 2004 nel suo Re-Invention Tour e ancora nel 2006 nel suo Confessions Tour. Cloud si esib\u00ec anche nello spettacolo teatrale \"Groovaloos\". Nel 2009, vinse il primo premio con la sua crew \"Skill Methodz\" agli UK B-Boy Championships. Pi\u00f9 tardi, lo stesso anno, gareggi\u00f2 al Red Bull BC One e apparve nel video musicale di Shakira \"Did It Again\" come ballerino maschile principale. Nel 2010, apparve nella serie online \"The LXD\" nel ruolo di \"The Illister\" e interpret\u00f2 l'antagonista, \"Kid Darkness\", nel film \"Step Up 3D\". Nel 2011, lavor\u00f2 come uno tra i dieci coreografi per il .\nNell'ottobre 2012, il blog inglese \"The Next Hype\" pubblic\u00f2 un articolo riguardante la presenza di \"Cloud\" in due spot pubblicitari delle aziende rivali Apple e Microsoft. Nel 2012, Cloud comparve come primo ballerino in uno spot pubblicitario di Microsoft Surface diretto da Jon M. Chu che divent\u00f2 virale su YouTube. Tre anni prima era apparso in uno spot dell'iPod nano che pubblicizzava la commercializzazione del modello V generazione, noto per l'aggiunta di una video camera. Nonostante \"The Next Hype\" abbia affermato che usare [Cloud] come promotore per il nuovo prodotto dopo che la Apple lo aveva usato tre anni prima fosse una mosse sciatta da parte della Microsoft\", queste istanze non furono le uniche opportunit\u00e0 in cui Cloud lavor\u00f2 con entrambe le aziende. Egli comparve in numerosi spot di iPod e annunci stampa risalenti al 2004, e nel 2013 fu ballerino principale in un altro spot pubblicitario di Microsoft diretto da Jon Chu in cui veniva pubblicizzato il modello Surface Pro.\nCarriera cinematografica.\nCloud cominci\u00f2 a sviluppare un interesse nella produzione di film quando aveva diciassette anni. Produsse il suo primo cortometraggio (dal titolo \"The Paperboy\") in un vialetto degli Universal Studios. In seguito caric\u00f2 il cortometraggio su YouTube e dopo aver generato reazioni positive decise di continuare a produrre film. Il suo cortometraggio \"Heaven Awaits\" vinse il Grande Premio alla Filmerica Challenge del 2005. Nel 2011, raccolse con successo $ 50 000 in donazioni individuali attraverso Kickstarter per metterli come fondo in un musical chiamato \"Today's the Day\".\nNel 2013, Cloud diresse il video musicale per \"Now\", il primo singolo estratto dal quarto omonimo album di Paramore. Egli co-diresse e co-coreograf\u00f2 anche il video musicale di \"Cold Front\", della cantante Laura Welsh, con sua moglie Tamara Levinson-Campos. Tamara \u00e8 anche la ballerina principale nel video. Dopo essere stato caricato sul canale Vimeo di Cloud, il sito web scelse \"Cold Front\" come \"Staff Pick\".\nNel settembre del 2013, Cloud diresse i video musicali \"This is Gospel\" di Panic! at the Disco, sempre per dei Panic! at the Disco diresse anche Emperor's New Chlotes ,fatto fine 2015 e \"Stay The Night\" di Zedd con Hayley Williams. \"This is Gospel\" fu anche coreografato da Levinson-Campos."}
{"id": "4838657", "revid": "256896", "url": "https://it.wikipedia.org/wiki?curid=4838657", "title": "Tomba dei giganti &quot;Su cuaddu 'e Nixias&quot;", "text": ""}
{"id": "4838660", "revid": "767487", "url": "https://it.wikipedia.org/wiki?curid=4838660", "title": "Who's Your Friend?", "text": "Who's Your Friend? \u00e8 un cortometraggio muto del 1916 diretto da Frank Wilson.\nTrama.\nUn tizio, rovinato dal gioco, presenta l'ufficiale giudiziario come se fosse un vecchio amico di scuola.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio in una bobina - usc\u00ec nelle sale cinematografiche britanniche nel marzo 1916.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4838669", "revid": "120804275", "url": "https://it.wikipedia.org/wiki?curid=4838669", "title": "The Musketeers", "text": "The Musketeers \u00e8 una serie televisiva britannica trasmessa da BBC One dal 19 gennaio 2014 al 1\u00ba agosto 2016. Creata da Adrian Hodges, \u00e8 basata sul celebre romanzo di Alexandre Dumas \"I tre moschettieri\". \nIn Italia, le prime due stagioni della serie sono state trasmesse in streaming on demand sul servizio Mediaset Infinity dal 1\u00ba dicembre 2014 all'11 maggio 2015, mentre la terza stagione \u00e8 stata interamente pubblicata su Netflix il 1\u00ba ottobre 2016 e in chiaro sono andate in onda soltanto le prime due stagioni su Italia 1.\nTrama.\nParigi, 1630. D'Artagnan, Athos, Aramis e Porthos sono dei valorosi spadaccini che lottano per ci\u00f2 che \u00e8 giusto, indipendentemente dal rischio personale. Non \u00e8 tutto rose e fiori per i moschettieri al servizio di Luigi XIII in quanto prima il Cardinale Richelieu e poi il suo fidato Conte di Rochefort hanno piani ben precisi per screditarli.\nProduzione.\nLa BBC aveva sviluppato l'idea di una nuova serie basata sui \"Tre moschettieri\" nel 2007, concependola come uno show serale da trasmettere il sabato al posto della serie \"Doctor Who\", dopo il finale di stagione di quest'ultima. La messa in produzione della serie fu ufficialmente annunciata nel 2012, con Adrian Hodges in qualit\u00e0 di responsabile del progetto.\nDurante le riprese della prima stagione, a Praga, Peter Capaldi ha appreso che gli era stato affidato il ruolo del dodicesimo Dottore in \"Doctor Who\". Tale notizia ha preoccupato il produttore esecutivo della serie Jessica Pope che ha commentato che avrebbero dovuto \"ricalibrare\" i piani per la possibile seconda stagione per far fronte all'assenza di Capaldi.\nInizialmente la produzione avrebbe voluto trasmettere \"The Musketeers\" nel 2013, ma la serie \u00e8 stata successivamente posticipata al 2014. Dopo tre episodi trasmessi, il 9 febbraio 2014 BBC One ha rinnovato la serie per una seconda stagione. Il 2 febbraio 2015 la serie \u00e8 stata rinnovata per una terza e ultima stagione; il 19 maggio seguente Maimie McCoy ha rivelato che avrebbe preso parte solo agli ultimi episodi della stagione, a causa della sua gravidanza. Ad aprile 2016, BBC ha annunciato la chiusura della serie con la terza stagione, andata in onda nel Regno Unito dal 28 maggio al 6 agosto dello stesso anno."}
{"id": "4838672", "revid": "767487", "url": "https://it.wikipedia.org/wiki?curid=4838672", "title": "Exploits of Tubby", "text": "Exploits of Tubby \u00e8 un cortometraggio muto del 1916 diretto da Frank Wilson.\nProduzione.\nIl film fu prodotto dalla Hepworth.\nDistribuzione.\nIl film - un cortometraggio - usc\u00ec nelle sale cinematografiche britanniche nel 1916.\nSi conoscono pochi dati del film che si pensa sia stato distrutto insieme a gran parte dei film della compagnia nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pensava in questo modo di poter almeno recuperare il nitrato d'argento della pellicola."}
{"id": "4838673", "revid": "256896", "url": "https://it.wikipedia.org/wiki?curid=4838673", "title": "Marganai", "text": ""}
{"id": "4838675", "revid": "767487", "url": "https://it.wikipedia.org/wiki?curid=4838675", "title": "The House of Fortescue", "text": "The House of Fortescue \u00e8 un film muto del 1916 diretto da Frank Wilson.\nTrama.\nUn milionario australiano sposa una ragazza per salvare la fabbrica di suo padre.\nProduzione.\nIl film fu prodotto dalla Hepworth.\nDistribuzione.\nDistribuito dalla Harma Photoplays, il film usc\u00ec nelle sale cinematografiche britanniche nel novembre 1916.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4838681", "revid": "767487", "url": "https://it.wikipedia.org/wiki?curid=4838681", "title": "Tubby's Rest Cure", "text": "Tubby's Rest Cure \u00e8 un cortometraggio muto del 1916 diretto da Frank Wilson.\nProduzione.\nIl film fu prodotto dalla Hepworth.\nDistribuzione.\nDistribuito dalla Thanhouser Film, il film - un cortometraggio di 267 metri - usc\u00ec nelle sale cinematografiche britanniche nel settembre 1916.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4838683", "revid": "287204", "url": "https://it.wikipedia.org/wiki?curid=4838683", "title": "Episodi di The Musketeers (prima stagione)", "text": "La prima stagione della serie televisiva The Musketeers \u00e8 stata trasmessa in prima visione assoluta nel Regno Unito da canale BBC One dal 19 gennaio al 30 marzo 2014.\nIn Italia la stagione \u00e8 stata resa interamente disponibile sul servizio di streaming on demand Mediaset Infinity il 1\u00ba dicembre 2014, mentre \u00e8 stata trasmessa in chiaro da Italia 1 dal 19 dicembre 2014 al 9 gennaio 2015.\nAmici e nemici.\nTrama.\nRegno di Francia, 1630. Il giovane Charles d'Artagnan ed il padre Alexandre sono una famiglia di contadini della Guascogna in viaggio verso Parigi per presentare al Re Luigi XIII una petizione per l'abbassamento delle imposte nella propria regione. Durante il viaggio sostano presso una locanda alle porte della capitale e qui vengono aggrediti da un gruppo che afferma di essere il reggimento dei Moschettieri del Re: ne nasce una colluttazione nella quale il padre di Charles d'Artagnan viene ucciso dal moschettiere che dichiara di chiamarsi Athos.\nD'Artagnan si recher\u00e0 a Parigi per scopo di vendetta e qui prima conosce in modo pi\u00f9 o meno intimo sia Milady de Winter, sia Constance Bonacieux, e poi arriver\u00e0 a confrontarsi con Athos e con i suoi compari moschettieri Porthos ed Aramis, i quali si dimostreranno ignari dell'accaduto anche quando il loro capitano Tr\u00e9ville si presenter\u00e0 per annunciare la condanna a morte nei confronti di Athos per omicidio e depredaggio: a questo punto d'Artagnan ed i rimanenti due moschettieri uniranno le forze per scoprire la verit\u00e0 sul fattaccio e poter scagionare Athos, partendo dalla notizia della scomparsa di un contingente di moschettieri che avevano il compito di consegnare delle importanti lettere all'Impero spagnolo; tale missione non era ben vista da parte del potente Cardinale Richelieu come non poteva apprezzare in alcun modo la presenza a corte dei moschettieri, sentimento condiviso dalle sue fidate guardie rosse e dalla sua spia Milady de Winter, la quale prova una profonda avversione nei confronti di Athos.\nGioco di prestigio.\nTrama.\nI moschettieri inscenano un duello illegale allo scopo di far arrestare d'Artagnan per poterlo usare come infiltrato nella prigione dove \u00e8 detenuto Vadim: quest'ultimo \u00e8 un ex servo di Lavoie, uomo molto vicino al Re, ed \u00e8 accusato del furto della collana della Regina Anna (evento anacronistico rispetto all'affare della collana), ma allo stesso tempo si vocifera che la sua banda sia venuta in possesso di un gran quantitativo di polvere da sparo e che l'intento sia quello di uccidere i monarchi per causare una rivoluzione.\nVadim \u00e8 maestro dell'inganno e riuscir\u00e0 ad occultare i suoi veri scopi fino all'ultimo, e d'Artagnan dovr\u00e0 riuscire a non farsi scoprire, aggirando un avversario molto astuto che \u00e8 obbiettivo anche del Cardinale Richelieu e di Milady de Winter.\nNel corso dell'episodio si intrecciano ulteriormente alcuni legami: d'Artagnan avr\u00e0 ancora a che fare sia con Constance Bonacieux, sia con Milady de Winter, mentre Aramis e la Regina Anna d'Asburgo sembrano avviati verso un rapporto d'amicizia pi\u00f9 informale.\nUno strano personaggio.\nTrama.\nI moschettieri e d'Artagnan vengono mandati a Le Havre con l'incarico di prelevare e scortare verso Parigi \u00c9mile Bonnaire, un esploratore attivo nel Nuovo Mondo e reo di aver violato un accordo tra Francia e Spagna sul libero commercio: la missione si rivela non semplice in quanto i protagonisti dovranno prestare attenzione sia a chi vuole salvare Bonnaire da una probabile esecuzione (la moglie Maria), sia a chi lo vuole morto anzitempo, in quest'ultimo caso gli uomini del mercante raggirato Paul Meunier e alcune spie inviate dalla Spagna.\nNel viaggio di ritorno i moschettieri si scontrano con gli uomini di Meunier e Porthos ne esce gravemente ferito, al che Athos suo malgrado prende la decisione di mettere a disposizione per le cure la propria maestosa abitazione nella quale visse fino a cinque anni prima come \"Comte de la F\u00e8re\": qui il leader dei moschettieri ha numerosi flash del suo passato come marito di Anne, moglie che poi si rivel\u00f2 un'assassina senza scrupoli e che uccise Thomas, fratello di Athos, salvo poi venire giustiziata dal marito stesso che si serv\u00ec dell'aiuto dell'amico R\u00e9mi per l'esecuzione.\nDopo un vano tentativo di fuga di Bonnaire nel quale perdono la vita la moglie Maria ed una spia spagnola, Porthos scopre che \u00c9mile altro non \u00e8 che un negriero e, toccato per il passato della defunta madre africana, si scaglia contro il mercante.\nAthos si trattiene pi\u00f9 a lungo nella sua magione e, dopo aver scoperto il cadavere di R\u00e9mi, si trova di fronte l'ex moglie che credeva di aver ucciso, ora nota come Milady de Winter, intenta ad incendiare la casa: quest'ultima avr\u00e0 la possibilit\u00e0 di uccidere Athos ma esiter\u00e0 al momento opportuno.\nIl buon soldato.\nTrama.\nIl Re Luigi XIII organizza una parata per accogliere a corte il cognato Vittorio Amedeo I Duca di Savoia allo scopo di far firmare un trattato di stretta alleanza tra Francia e Ducato di Savoia, anticipando in questo la Spagna: durante la cerimonia un misterioso attentatore cerca di uccidere il Duca ma il tentativo fallisce.\nIl killer si scopre essere Marsac, un moschettiere disertore e amico per la pelle di Aramis: i due furono gli unici sopravvissuti di un contingente di moschettieri che cinque anni prima vennero massacrati a sorpresa durante un'esercitazione al confine con il Ducato di Savoia, e Marsac afferma di poter provare che i responsabili furono il Duca ed il Capitano Tr\u00e9ville.\nMa il Duca di Savoia non \u00e8 a Parigi solamente per il trattato: \u00e8 difatti intenzionato a scoprire se lo scomparso cancelliere Cluzet \u00e8 detenuto nelle prigioni della capitale in quanto spia della Spagna e personaggio d'impiccio per i piani del Cardinale Richelieu.\nA casa.\nTrama.\nDopo una notte passata a festeggiare il proprio compleanno Porthos si risveglia in strada a fianco del cadavere di un ragazzo, ed immediatamente le guardie rosse del Cardinale lo arrestano per omicidio.\nMentre il moschettiere viene condotto alla forca un gruppo di banditi lo rapisce e lo porta alla corte dei miracoli, ovvero un ghetto popolato da ladri, mendicanti e prostitute nel quale Porthos crebbe in giovane et\u00e0 e dove ancora aveva numerosi amici, tra questi il leader Charon e Flea, ex ragazza di Porthos ed ora legata al capo del quartiere.\nD'Artagnan, Athos ed Aramis dovranno trovare il modo sia di ricongiungersi con il compagno sotto sequestro, sia di scagionarlo dalla condanna per omicidio, e vista la difficolt\u00e0 nell'infiltrarsi nella pericolosa corte dei miracoli, la quale \u00e8 anche nel mirino del Re e del Cardinale che hanno intenzione di raderla al suolo, cercheranno di risolvere il caso partendo dalla vittima dell'assassinio ovvero Jean de Mauvoisin, un giovane rampollo di una casata di nobili il cui padre \u00c9mile \u00e8 coinvolto in una guerra fredda tra cattolici ed ugonotti.\nGli esuli.\nTrama.\nD'Artagnan ed i moschettieri del Re ricevono l'incarico da parte del Cardinale Richelieu di portare a Parigi una certa Agn\u00e8s e soprattutto il suo figlio Henri, ma vengono anticipati da dei rapitori che sequestrano il piccolo.\nNel frattempo nella capitale fa la sua comparsa Maria de' Medici, madre di Luigi XIII che afferma di essere in pericolo e chiede asilo: il figlio \u00e8 inizialmente riluttante in quanto fu lui stesso ad esiliare Maria quando quest'ultima tent\u00f2 senza successo di spodestare Luigi dal trono con un colpo di stato, ma in seguito ad un presunto attentato ai danni proprio della madre il Re decise di accoglierla a corte.\nLa sete di potere non ha per\u00f2 abbandonato Maria de' Medici che, servendosi dei suoi uomini guidati dal tenente Vincent, cercher\u00e0 in tutti i modi di mettere le mani sul piccolo Henri prima che lo faccia il Cardinale, in quanto il bambino ha un'importanza enorme per le sorti della Francia.\nUna donna ribelle.\nTrama.\nDurante il passaggio della carrozza della Regina in citt\u00e0 una ragazza cerca di consegnare una petizione scritta alla benvoluta monarca, ma viene accidentalmente investita dal veicolo e perde la vita sul posto; la petizione riguardava la possibilit\u00e0 per le giovani donne parigine di ricevere un'istruzione che comprendesse anche le materie scientifiche, cosa non contemplata nel modello sociale del tempo.\nGli indizi sulla defunta portano alla ricca Contessa Ninon de Larroque, una nobile pasionaria, emancipata e femminista, socialmente impegnata nell'educare le ragazze della capitale in una cultura a 360 gradi.\nNel frattempo il Cardinale Richelieu riceve in visita dal poco amato Stato Pontificio il Padre Luca Sestini, un amico di vecchia data che intende discutere dell'alleanza della Francia con la Svezia protestante e della possibilit\u00e0 per il Cardinale di prendere il ruolo di pontefice nel caso in cui il Papa Urbano VIII venisse a mancare; inoltre Padre Luca consiglia al primo ministro di dare un segnale forte punendo per eresia la Contessa de Larroque, idea gi\u00e0 pianificata dal Cardinale che \u00e8 fortemente interessato alle ricchezze della nobile che potrebbe ottenere con la morte di quest'ultima, e per questo incarica Milady de Winter di infiltrarsi e far ricadere la colpa di stregoneria sulla Contessa.\nNinon de Larroque finisce in tribunale dove viene giudicata colpevole e meritevole di morte per rogo, ma durante la sentenza Athos riconosce Milady de Winter ed inveisce contro quest'ultima, mentre il Cardinale Richelieu accusa un malore da avvelenamento: i moschettieri dovranno scoprire chi \u00e8 il vero attentatore per poter congiuntamente scagionare la Contessa.\nDurante l'episodio d'Artagnan e Constance si dichiareranno vicendevolmente.\nLa sfida.\nTrama.\nD'Artagnan ed i Moschettieri del Re hanno il compito di scortare Martin Labarge, un pericoloso criminale guascone abilissimo in ogni forma di combattimento e responsabile, tra le tante, di aver distrutto la fattoria di d'Artagnan, ma durante il percorso le Guardie Rosse del Cardinale si prendono di forza l'impegno di condurre Labarge al posto dei moschettieri: il galeotto approfitta di un momento di distrazione e avvia un combattimento nel quale uccide il capitano delle guardie rosse Trudeau, scatenando un faccia a faccia tra i due reggimenti.\nPreso atto della tensione il Re decide di scommettere la somma di 2.000 livre con il Cardinale in una sfida di sola spada tra il campione dei moschettieri ed il campione delle guardie rosse.\nNel reggimento dei moschettieri viene resa nota una quota di partecipazione per il torneo eliminatorio che avrebbe determinato il campione, e anche d'Artagnan prende la decisione di partecipare per la probabile opportunit\u00e0 di poter essere promosso Moschettiere del Re; i moschettieri si danno da fare nel recuperare il denaro sufficiente con Aramis e Porthos impegnati a sedurre vedove benestanti, mentre d'Artagnan trova un pericoloso sponsor.\nMa la vera sorpresa saranno i campioni scelti al termine.\nIl re prende la regina.\nTrama.\nIl Re Luigi XIII accoglie a corte il Conte Mellendorf di Amburgo assieme alla figlia Charlotte, e dopo una felice giornata di svago un delirante sfogo dell'ubriaco monarca sul problema di infertilit\u00e0 della consorte sembra dare spunto alla perversa mente del Cardinale Richelieu.\nNel frattempo la Regina Anna nuota nelle acque di un lago termale che si dice possa guarire dai suoi problemi di fertilit\u00e0, quando lei ed i moschettieri l\u00ec presenti vengono attaccati dagli uomini di Gallagher, un ex soldato irlandese cattolico esiliato dal proprio paese e diventato poi mercenario: Athos ed Aramis si rifugiano assieme alla Regina all'interno di un convento di suore, mentre Porthos ed il neo-moschettiere d'Artagnan andranno a chiamare rinforzi e cercheranno di fare luce su chi \u00e8 il mandante dell'attentato.\nL'episodio \u00e8 caratterizzato anche dalla relazione clandestina tra Aramis e la Regina.\nI moschettieri non muoiono facilmente.\nTrama.\nIl faccia a faccia finale tra i Moschettieri del Re ed il Cardinale Richelieu: i primi cercheranno di smascherare il primo ministro portando le prove del suo coinvolgimento nel tentato omicidio della Regina, mentre Richelieu dar\u00e0 un ultimatum a Milady de Winter che si vedr\u00e0 costretta ad eliminare Athos e compagni cercando di metterli uno contro l'altro, nonch\u00e9 rapendo Constance Bonacieux e coinvolgendo il criminale Sarazin ed i suoi killer."}
{"id": "4838684", "revid": "900941", "url": "https://it.wikipedia.org/wiki?curid=4838684", "title": "Atlantis condominum", "text": ""}
{"id": "4838685", "revid": "767487", "url": "https://it.wikipedia.org/wiki?curid=4838685", "title": "The Grand Babylon Hotel", "text": "The Grand Babylon Hotel \u00e8 un film muto del 1916 prodotto e diretto da Frank Wilson.\nTrama.\nLa figlia di un milionario americano salva un principe ruritano dai suoi rapitori.\nProduzione.\nIl film fu prodotto dalla Hepworth.\nDistribuzione.\nDistribuito dalla Shaftesbury, il film usc\u00ec nelle sale cinematografiche britanniche nell'agosto 1916.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4838689", "revid": "124808", "url": "https://it.wikipedia.org/wiki?curid=4838689", "title": "Episodi di The Wrong Mans", "text": "La serie televisiva The Wrong Mans \u00e8 stata trasmessa sul canale BBC Two dal 24 settembre 2013.\nAd una prima stagione composta da sei episodi \u00e8 seguita la produzione di due episodi trasmessi nel dicembre del 2014.\nIn Italia la serie \u00e8 ancora inedita."}
{"id": "4838720", "revid": "949861", "url": "https://it.wikipedia.org/wiki?curid=4838720", "title": "Andrea Meldola", "text": ""}
{"id": "4838724", "revid": "767487", "url": "https://it.wikipedia.org/wiki?curid=4838724", "title": "Associazione Calcio Reggiana 1975-1976", "text": "Questa voce raccoglie le informazioni riguardanti l'Associazione Calcio Reggiana nelle competizioni ufficiali della stagione 1975-1976.\nLa stagione.\nLa Reggiana riparte con Carmelo Di Bella alla sua guida. Arrivano il centrocampista Domenico Volpati dalla Solbiatese (sar\u00e0 poi al Verona nell'anno della conquista dello scudetto), ed il centravanti Corrado Serato dal Pescara, dopo l'inizio del campionato viene ceduto il portiere Maurizio Memo e al suo posto viene preso Renato Piccoli gi\u00e0 al Modena. Al centro della difesa si segnala il giovane Giorgio Carrera (sar\u00e0 al Vicenza con Paolo Rossi). Con 6 reti Fulvio Francesconi risulta il miglior marcatore di stagione. Salgono in Serie A il Genoa, il Catanzaro ed il Foggia, con i granata retrocedono in Serie C il Brindisi ed il Piacenza.\nLa Reggiana a settembre \u00e8 eliminata in Coppa Italia (vince il 3\u00ba girone di qualificazione il Napoli del neo acquisto Beppe Savoldi, che nel seguito del torneo vincer\u00e0 la Coppa Italia), ma inizia bene il campionato cadetto con due vittorie di fila a Brindisi (1-2) e al Mirabello con la Ternana (2-0), successi seguiti dai pari esterni di Avellino e di Piacenza, ma finisce qui, poi dopo la sconfitta di misura col Genoa (3-2) e la netta vittoria (3-0) sulla Sambenedettese, arriva una costante flessione, anzi una caduta a peso morto verso il basso. A poco serve, ai primi di aprile, la sostituzione del tecnico Carmelo Di Bella con Bruno Giorgi. Quando mancano ancora tante partite alla fine del campionato, la Reggiana \u00e8 di fatto gi\u00e0 retrocessa in serie C."}
{"id": "4838726", "revid": "599013", "url": "https://it.wikipedia.org/wiki?curid=4838726", "title": "Jerry M\u00e5nsson", "text": "Carriera.\nGli inizi.\nM\u00e5nsson gioc\u00f2 per il Brommapojkarna dal 1991 al 1996, totalizzando 125 presenze e 47 reti nella Division 1, terzo livello del campionato svedese.\nL'approdo in Norvegia.\nNel 1997, M\u00e5nsson fu ingaggiato dai norvegesi del Viking. Esord\u00ec nell'Eliteserien il 13 aprile 1997, quando fu schierato titolare nel pareggio per 2-2 contro il Sogndal. Segn\u00f2 le prime reti nella massima divisione locale in data 1\u00ba giugno, nella vittoria per 4-2 sul Bod\u00f8/Glimt, quando fu autore di una doppietta. Il 6 luglio sigl\u00f2 una tripletta nel successo per 4-0 sullo Skeid.\nNel 1998, venne ingaggiato dal Moss. Debutt\u00f2 in squadra il 13 aprile 1998, impiegato come titolare nella vittoria per 0-1 in casa del Brann. Il 9 luglio arriv\u00f2 la prima rete, nella sconfitta per 5-1 contro lo Haugesund. Rimase in squadra fino al termine del campionato 2000.\nIl ritorno in Svezia.\nNel 2001, M\u00e5nsson torn\u00f2 in Svezia per vestire la casacca del Caf\u00e9 Opera. Seguirono esperienze con le maglie di Assyriska e Brommapojkarna \u2013 intervallate da un ritorno al Caf\u00e9 Opera. Gioc\u00f2 poi nelle divisioni inferiori locali, per Topkapi, \u00c4ngby e R\u00e5sunda, prima di ritirarsi.\nStatistiche.\nPresenze e reti nei club.\n\"Statistiche aggiornate al 23 gennaio 2014.\""}
{"id": "4838731", "revid": "2166030", "url": "https://it.wikipedia.org/wiki?curid=4838731", "title": "Said Halim Pasci\u00e0", "text": "Biografia.\nNato a Il Cairo, in Egitto, il 18 gennaio 1865, Said Halim Pasci\u00e0 fu uno dei firmatari dell'alleanza turco-tedesca che determin\u00f2 l'entrata dell'Impero ottomano nella prima guerra mondiale al fianco degli Imperi centrali. Rassegn\u00f2 le proprie dimissioni dopo aver dato l'assenso a ospitare nei porti ottomani le navi tedesche \"Goeben\" e \"Breslau\" inseguite dalle navi Alleate, ma il sultano Mehmet V le respinse e Said Halim Pasci\u00e0 rest\u00f2 in carica fino al 1917, quando cess\u00f2 la vita politica a causa dei continui scontri con i Giovani Turchi, allora a capo del governo ottomano.\nVisto il suo coinvolgimento nell'alleanza con la Germania, la corte marziale turca del 1919-1920 lo accus\u00f2 di tradimento e il 29 maggio 1919 lo condann\u00f2 all'esilio in una prigione di Malta, da dove venne per\u00f2 liberato nel 1921 una volta assolto dalle precedenti accuse. Trasferitosi in Sicilia, fece inutilmente domanda per ritornare a Istanbul. Ritenuto dalla Federazione Rivoluzionaria Armena uno dei responsabili del genocidio armeno, venne assassinato a Roma dall'agente Arshavir Shirakian nell'ambito dell'operazione Nemesis. Alcune fonti tuttavia negano il suo coinvolgimento nel genocidio."}
{"id": "4838740", "revid": "599013", "url": "https://it.wikipedia.org/wiki?curid=4838740", "title": "Corrado Serato", "text": "Carriera.\nCresciuto nello Schio, successivamente passa all'Audace San Michele.\nGioca il suo primo campionato in Serie C con il Venezia, venendo ceduto nel 1973 al Pescara, e nella sua seconda stagione in Abruzzo esordisce in Serie B. Nel 1975-1976 \u00e8 alla Reggiana, dove resta fino al novembre del 1977, quando si trasferisce al Taranto.\nIn carriera ha totalizzato complessivamente 67 presenze con 16 reti in Serie B."}
{"id": "4838743", "revid": "121713850", "url": "https://it.wikipedia.org/wiki?curid=4838743", "title": "Vol. 3 - Il cammino di Santiago in taxi", "text": "Vol. 3 - Il cammino di Santiago in taxi \u00e8 il terzo album discografico in studio del cantautore italiano Brunori Sas, uscito nel febbraio 2014.\nIl disco.\nLe registrazioni del disco sono cominciate nell'ottobre 2013. Il 16 dicembre 2013 vengono comunicati la data di pubblicazione ed il titolo del disco.\nL'album \u00e8 stato registrato in un convento di Belmonte Calabro con il produttore giapponese Taketo Gohara.\nIl 7 gennaio 2014 \u00e8 stato pubblicato il video del primo singolo \"Kurt Cobain\", dedicato appunto a Kurt Cobain, cantante dei Nirvana.. La regia del videoclip \u00e8 di Giacomo Triglia. L'album, pubblicato il 4 febbraio 2014, debutta alla quinta posizione di vendite FIMI, alla seconda posizione su iTunes e al primo posto su Spotify come album pi\u00f9 ascoltato nel mese di febbraio.\nNell'ottobre 2014 l'album viene inserito nella rosa dei finalisti per la Targa Tenco come \"album dell'anno\".\nPromozione.\nA partire da marzo 2014 l'artista intraprende \"Il cammino di Santiago in Tour\" che registra il tutto esaurito in quasi tutte le tappe, tra cui l'Alcatraz di Milano e l'Atlantico di Roma."}
{"id": "4838755", "revid": "767487", "url": "https://it.wikipedia.org/wiki?curid=4838755", "title": "Enrico Peretti", "text": "Carriera.\nAi XV Giochi olimpici invernali di Calgary Enrico Peretti vinse, assieme a Orazio Fagone, Hugo Herrnhof e suo fratello Roberto Peretti, la della medaglia d'argento nella staffetta 5000m dello short track, allora sport dimostrativo. \nFu anche campione del Mondo con la squadra italiana nella staffetta 5000m a St.Louis nel 1988 e vicecampione del mondo a Montr\u00e9al nel 1987, sempre nella staffetta 5000m.\nNote.\nreferenzces www.isu.org"}
{"id": "4838770", "revid": "39884", "url": "https://it.wikipedia.org/wiki?curid=4838770", "title": "Roberto Peretti", "text": "Carriera.\nAi Giochi olimpici invernali di Roberto Peretti vinse, assieme a Orazio Fagone, Hugo Herrnhof e suo fratello Enrico Peretti, la medaglia d'argento nella staffetta 5000m dello short track, allora sport dimostrativo. \nFu campione del Mondo con la squadra italiana nella staffetta 5000m a St.Louis nel 1988 e vicecampione del mondo a Montr\u00e9al nel 1987 e a Pechino nel 1993, sempre nella staffetta 5000m.\nInoltre, a Budapest nel 1993 vinse anche il titolo mondiale nella specialit\u00e0 a squadre.\nNote.\nreferenzces www.isu.org"}
{"id": "4838773", "revid": "767487", "url": "https://it.wikipedia.org/wiki?curid=4838773", "title": "La gente che sta bene", "text": "La gente che sta bene \u00e8 un film italiano del 2014 diretto da Francesco Patierno.\nIl soggetto del film \u00e8 liberamente tratto dal romanzo omonimo di Federico Baccomo, che collabora come sceneggiatore.\nTrama.\nUmberto Durloni \u00e8 un avvocato milanese cinico e senza scrupoli nel licenziare i collaboratori del proprio studio legale finch\u00e9 non sar\u00e0 lui stesso a essere invitato a lasciare lo studio associato. I suoi due figli gli danno problemi e la moglie gli comunica di essere nuovamente incinta.\nA una festa conosce il principe del foro Patrizio Azzesi, l'avvocato italiano pi\u00f9 famoso e temuto, il quale gli chiede di collaborare col proprio studio. Nel frattempo Umberto si invaghisce di Morgana, la giovane e bella terza moglie di Azzesi, una donna psicologicamente fragile e in crisi di identit\u00e0.\n\u00c8 solo l'inizio di un crescendo di eventi sempre pi\u00f9 ingestibili e drammatici: Umberto tenta di convincere la moglie ad abortire. Le prospetta un fine settimana a Courmayeur con l'intento di farle dimenticare il difficile passo. Carla per\u00f2 reagisce con freddezza e distacco lasciandolo e portando con s\u00e9 i bambini nella casa a Madonna di Campiglio. Azzesi, mostrando il suo volto da squalo, gli comunica che ha scelto un altro per il suo studio. L'avvocato, sconfortato, confuso e ormai disoccupato, utilizza la prenotazione per Courmayeur conducendovi Morgana.\nFrattanto i colleghi del vecchio studio legale dove lavorava vengono arrestati. Umberto lo apprende da una telefonata che Azzesi gli fa all'improvviso proprio mentre \u00e8 con Morgana: l'arresto cambia le cose e rimette in pista Umberto, che inventa quindi una scusa per interrompere la vacanza che l'infelice donna aveva tanto desiderato e immaginato. Ma Morgana intuisce che Umberto si \u00e8 inventato un pretesto e la situazione precipita quando sulla via del ritorno da Courmayeur Umberto le regala un portafortuna con le iniziali sue e di sua moglie. Morgana, profondamente delusa, provoca un incidente, nel quale muore. L'avvocato, terrorizzato dalla situazione e dalle conseguenze, riesce a uscire dall'auto e a ritornare fortunosamente a casa, malconcio. Convocato da Azzesi, si rende conto di quanto costui sia spregevole, avendo accolto con sollievo la morte della moglie, che scongiura il mantenimento che avrebbe dovuto elargirle per l'imminente separazione.\nDisgustato, Durloni rinuncia all'incarico, nonostante le minacce di Azzesi di non farlo pi\u00f9 lavorare neanche in altri studi legali. Al rientro a casa scopre che i carabinieri lo hanno convocato: immaginando si tratti dell'incidente, si reca in caserma dove apprende, durante un esilarante dialogo con un maresciallo burlone, che si tratta solo di un banale furto di identit\u00e0. Si reca subito dopo dalla moglie che gli confessa di non aver interrotto la gravidanza. I due si riconciliano.\nGli eventi, alla fine, gli daranno modo di ravvedersi pagando un prezzo: la moglie \u00e8 tornata al lavoro, mentre Umberto si \u00e8 ritagliato un ruolo di \"mammo\" e va al parco con tanto di passeggino.\nIncassi.\nAl box office in Italia ha incassato 1,5 milioni di euro.\nCuriosit\u00e0.\nAll'inizio del film compare Maria Latella che nel suo programma \"L'intervista\" \u00e8 alle prese con il personaggio interpretato da Claudio Bisio."}
{"id": "4838786", "revid": "1926649", "url": "https://it.wikipedia.org/wiki?curid=4838786", "title": "Unione Sportiva Avellino 1975-1976", "text": "Questa pagina raccoglie le informazioni riguardanti l'Unione Sportiva Avellino nelle competizioni ufficiali della stagione 1975-1976."}
{"id": "4838792", "revid": "729019", "url": "https://it.wikipedia.org/wiki?curid=4838792", "title": "Stazione di Hatsudai", "text": "La \u00e8 una stazione ferroviaria di Tokyo che si trova a Shibuya, passante per la nuova linea Keio.\nStruttura.\nLa stazione dispone di un marciapiede a isola con due binari passanti sotterranei."}
{"id": "4838793", "revid": "729019", "url": "https://it.wikipedia.org/wiki?curid=4838793", "title": "Stazione di Hatagaya", "text": "La \u00e8 una stazione ferroviaria di Tokyo che si trova a Shibuya, passante per la nuova linea Keio.\nStruttura.\nLa stazione dispone di due marciapiedi laterali con due binari passanti al centro. Dispone di scale mobili e ascensori."}
{"id": "4838798", "revid": "44876", "url": "https://it.wikipedia.org/wiki?curid=4838798", "title": "Brindisi Sport 1975-1976", "text": "Questa pagina raccoglie le informazioni riguardanti il Brindisi Sport nelle competizioni ufficiali della stagione 1975-1976."}
{"id": "4838799", "revid": "63852794", "url": "https://it.wikipedia.org/wiki?curid=4838799", "title": "Borgo Filadelfia", "text": ""}
{"id": "4838800", "revid": "338238", "url": "https://it.wikipedia.org/wiki?curid=4838800", "title": "Nicola Akele", "text": "Biografia.\nAkele \u00e8 nato in Italia da una famiglia originaria di Kinshasa.\nCarriera.\nAkele ha iniziato a giocare nel 2006 nel Montebelluna; gi\u00e0 nel 2010 grazie ad un progetto Reyer ( che consiste a prendere i talenti di squadre giovanili Veneziane) si trasferisce alla Reyer Venezia Mestre, venendo inoltre convocato nelle rappresentative giovanili dell'Italia. Nella stagione 2013-2014 entra a far parte stabilmente nel roster della prima squadra. Esordisce in Serie A il 20 ottobre, contro la Sutor Montegranaro.\nDopo qualche problema avuto con la Reyer Venezia, Akele nel novembre del 2014 vola in America per andare a giocare nella High School Img Academy. Nel 2015 Nicola accetta l'offerta di andare a Rhode Island per giocare il campionato NCAA. Dopo oltre tre anni di College, nel luglio del 2018 fa ritorno in Italia, firmando per i Roseto Sharks in Serie A2.\nNel giugno 2019 firma un contratto triennale con la Vanoli Cremona. Il 26 giugno del 2020 passa al Treviso Basket.\nNazionale.\nCon l' ha disputato gli Europei 2013 di categoria, chiusi al 10\u00ba posto. Il 10 luglio 2018 viene convocato nella Nazionale sperimentale allenata da Romeo Sacchetti in vista di un raduno (dal 23 luglio al 1\u00ba agosto) e di un torneo amichevole (dal 3 al 7 agosto)."}
{"id": "4838805", "revid": "767487", "url": "https://it.wikipedia.org/wiki?curid=4838805", "title": "Contrin", "text": "Il contrin \u00e8 un formaggio di latte vaccino intero tipico di Livinallongo del Col di Lana (alto Cordevole, provincia di Belluno). Prende il nome da una delle frazioni del comune dove viene praticato l'allevamento estensivo dei bovini.\nCome gli altri due formaggi della zona, il renaz e il fodom, \u00e8 prodotto esclusivamente dalla Latteria cooperativa di Livinallongo dal 1983. Viene comunque realizzato mediante metodiche tradizionali ed \u00e8 stato per questo riconosciuto come P.A.T.\nDescrizione.\nLe forme di contrin sono cilindriche, con scalzo di 20\u00a0cm, diametro di 20\u00a0cm e peso di 4\u00a0kg.\nIl formaggio \u00e8 a pasta semimorbida molle, di colore variabile a seconda del periodo di produzione (bianco d'inverno e paglierino d'estate). La crosta \u00e8 ruvida e bianca con venature grigie.\nHa profumo decisamente latteo, leggermente acido, e gusto fragrante e saporito."}
{"id": "4838806", "revid": "1543377", "url": "https://it.wikipedia.org/wiki?curid=4838806", "title": "Piemonte Volley 2013-2014", "text": "Questa voce raccoglie le informazioni riguardanti il Piemonte Volley nelle competizioni ufficiali della stagione 2013-2014.\nStagione.\nLa stagione 2013-13 \u00e8 per il Piemonte Volley, sponsorizzata dalla Bre Banca e dal Gruppo Lannutti, la venticinquesima consecutiva in Serie A1; vengono confermati, come allenatore, Roberto Piazza, e tra i giocatori, Oleg Antonov, Daniele De Pandis, Emanuel Koh\u00fat e Andrea Marchisio. Lasciano la squadra il capitano Wout Wijsmans, Nikola Grbi\u0107, Luigi Mastrangelo, dopo un lungo contenzioso che l'aveva portato fuori rosa gi\u00e0 nella stagione precedente, Earvin N'Gapeth, Dore Della Lunga e Cvetan Sokolov, questi ultimi due ritornati alla Trentino Volley per fine prestito, mentre tra gli arrivi spiccano quelli di Jeroen Rauwerdink, Gabriele Maruotti, Alberto Casadei, Antonin Rouzier, Manuel Coscione, Giorgio De Togni e Javier Gonz\u00e1lez, nominato anche nuovo capitano.\nNelle prime sei giornate di campionato il Piemonte Volley riesce a conquistare una sola vittoria, nella terza giornata, per 3-0, contro la Top Volley: fanno seguito due successi consecutivi, una sconfitta contro l'Associazione Sportiva Volley Lube, una nuova vittoria contro il Callipo Sport e, a chiudere il girone di andata, lo stop contro la Pallavolo Modena, portando il club di Cuneo all'ottavo posto in classifica, l'ultimo utile per qualificarsi alla Coppa Italia. Il girone di ritorno regala invece qualche soddisfazione in pi\u00f9: infatti, nonostante si apra con una sconfitta, fanno seguito quattro successi consecutivi; segue quindi un periodo di alternanza di risultati e al termine della \"regular season\" la squadra \u00e8 al sesto posto in classifica. Nei quarti di finale dei \"play-off\" scudetto la sfida \u00e8 contro la Sir Safety Umbria Volley, la quale vince entrambe le sfide necessarie per passare al turno successivo, eliminando i piemontesi; tuttavia questi accedono ai \"play-off\" Challenge Cup: vincono le gare di andata e ritorno sia dei quarti di finale, contro la formazione di Vibo Valentia, sia le semifinali, contro la Pallavolo Citt\u00e0 di Castello, ma devono soccombere al \"tie-break\", in finale, al Gruppo Sportivo Porto Robur Costa.\nL'ottavo posto al termine del girone di andata della Serie A1 2013-14, consente al Piemonte Volley di disputare la Coppa Italia: l'avventura nella competizione tuttavia dura solo per i quarti di finale, venendo sconfitta con un netto 3-0 dalla squadra di Macerata.\nIl quarto posto in \"regular season\" ed il raggiungimento delle semifinali nei \"play-off\" scudetto nell'annata 2012-13, qualifica il club alla Coppa CEV; i sedicesimi di finale vengo superati grazie alla doppia vittoria sui francesi del Nantes Rez\u00e9 M\u00e9tropole Volley, mentre negli ottavi di finale il confronto \u00e8 contro il TV B\u00fchl Volleyball: dopo la vittoria in trasferta per 3-2, il Piemonte Volley perde con lo stesso risultato in casa e viene eliminato dalla competizione dopo aver perso anche il \"Golden set\".\nOrganigramma societario.\nArea direttiva\nArea organizzativa\nArea tecnica\nArea comunicazione\nArea sanitaria"}
{"id": "4838808", "revid": "830579", "url": "https://it.wikipedia.org/wiki?curid=4838808", "title": "Albi di Dylan Dog (2014)", "text": "Albi del fumetto Dylan Dog pubblicati nel 2014\n...e lascia un bel cadavere.\nL'impresario Maurice Forster, rappresentante di alcune star dello spettacolo, ingaggia Dylan Dog affinch\u00e9 scopra la causa delle sempre pi\u00f9 frequenti crisi depressive che stanno colpendo i suoi rappresentati. L'uomo \u00e8 infatti convinto che dietro tutto questo si nasconda uno strano e misterioso personaggio.\nLa magnifica creatura.\nMentre Dylan Dog si aggira per le strade di una innevata Londra, a bordo del suo Maggiolino, gli si para davanti una bellissima ragazza completamente nuda. Dylan dovr\u00e0 cos\u00ec scoprire da dove proviene la donna sbucata dal nulla e cosa si cela dietro il suo oscuro passato.\nLa morte non basta.\nQuando alcune persone ritenute morte, tra cui Gloria, una ex di Dylan Dog, tornano dall'Oltretomba cominciando ad uccidere, l'ispettore Bloch chiede l'aiuto di Dylan per risolvere il mistero. I Ritornati, questo il nome dato loro, tornano in vita solo per poco tempo, uccidere e poi sparire misteriosamente. \nDestinato alla terra.\nMentre Dylan Dog si ritrova rinchiuso in una prigione, legato ad un letto e in preda alle allucinazioni, all'Ispettore Bloch, in una Scotland Yard ammutolita, viene comunicato il ritrovamento del cadavere dello stesso Dylan. Giunto all'obitorio l'ispettore scopre che quello che giace sul tavolo non \u00e8 il suo amico, ma un uomo con addosso i documenti dell'Indagatore dell'Incubo.\nI raminghi dell'autunno.\nGroucho ha deciso di abbandore Dylan per unirsi all'Horror Circus, un circo itinerante i cui mostruosi interpreti inscenano spettacoli da brivido, e sono ormai passati due anni dal suo addio. Il circo ad ogni autunno si ferma a Londra e Dylan, convinto che il suo amico sia stato plagiato dalle persone che ne fanno parte, \u00e8 deciso a scoprire la verit\u00e0, visto che il suo ex assistente non vuole neppure pi\u00f9 vederlo.\nLa paga dell'Inferno.\nDylan Dog viene assunto dal direttore dell'Inferno di Golconda per indagare su qualcuno che sta uccidendo le anime dei serial killer l\u00ec presenti. Dylan si ritrova cos\u00ec ad oscillare tra la vita e la morte conducendo quindi le indagini tra Terra e Inferno, per poter riottenere la sua normale vita. \nIl calvario.\nIl figlio di Dylan Dog, Johnny, si ammala gravemente e improvvisamente, nessun dottore \u00e8 per\u00f2 in grado di capire quale sia la sua malattia. La sua vicenda sembra collegata a quella di Thomas Shore, un ragazzo scomparso misteriosamente nel nulla. Dylan cercher\u00e0 cos\u00ec di scoprire il mistero, portando il lettore alla scoperta del perch\u00e9 l'indagatore abbia un figlio di cui mai si \u00e8 accennato in precedenza.\nBrucia strega... Brucia!\nDylan Dog si reca a Greenhaven, un sobborgo a pochi chilometri da Londra, in cui accadano strani avvenimenti. Un uomo viene ucciso da due coccodrilli all'interno di una camera d'albergo allagata, mentre il pub del paese viene infestato da serpenti velenosi. Dylan, aiutato dal parroco del luogo, cerca cos\u00ec di venire a capo del mistero, sulle tracce di una vecchia strega che abita ai margini del paese.\nSpazio profondo.\nL'albo \u00e8 ambientato nell'anno 2427 a bordo di un'astronave madre che ha il compito di recuperare un'altra astronave alla deriva e rimasta apparentemente senza equipaggio a causa di un'invasione di fantasmi spaziali. Il recupero viene affidato ad un team composto da una versione sintetica di Dylan Dog, affiancato da altri quattro esseri sintetici basati sempre sul carattere dell'indagatore, ma con alcune modifiche.\nMai pi\u00f9, ispettore Bloch.\nAnche per l'ispettore Bloch arriva il tempo della tanto agognata pensione. Mentre Dylan Dog aiuta il suo amico a sopportare il cambio di vita, arriva la richiesta di una cliente, Nora, di indagare su se stessa. La ragazza infatti \u00e8 stata uccisa senza per\u00f2 morire.\nAnarchia nel Regno Unito.\nDylan Dog fa conoscenza, suo malgrado, con l'ispettore Carpenter, andato a sostituire l'ispettore Bloch dopo il suo pensionamento. Dylan viene cos\u00ec incolpato di svariati crimini, gli viene ritirato il vecchio tesserino di poliziotto e viene portato in una cella di Scotland Yard. Tutto questo mentre per le strade di Londra esplode una guerra civile che il nuovo ispettore \u00e8 chiamato a sedare.\nBenvenuti a Wickedford.\nDylan Dog si reca nella cittadina di Wickedford, un tranquillo paesino fuori Londra dove l'ex ispettore Bloch ha deciso di vivere dopo il pensionamento. Nonostante la tranquillit\u00e0 del posto, i due si ritroveranno ad aiutare la polizia locale ad indagare sul rapimento di tre ragazzini. Il principale sospettato sembra essere Adrian, un ragazzo affetto da una rara sindrome che ha reso il suo viso completamente deforme."}
{"id": "4838823", "revid": "1543377", "url": "https://it.wikipedia.org/wiki?curid=4838823", "title": "Manlio Gelsomini", "text": "Biografia.\nVelocista della \"A.S. Roma\", fu chiamato negli anni venti nella nazionale italiana di atletica leggera. Gioc\u00f2 sul finire del 1931 nella squadra di Rugby con il ruolo di ala, della S.S.Lazio Rugby con ottime prestazioni grazie anche alla sua velocit\u00e0. .\nGiovanissimo ader\u00ec al Partito Nazionale Fascista e fu capitano del 79\u00ba Battaglione \"Camicie Nere\" della Milizia Volontaria Sicurezza Nazionale.\nLaureatosi in medicina e chirurgia, fu medico al Policlinico Umberto I di Roma. Fu anche membro della Massoneria.\nDurante la seconda guerra mondiale fu capitano medico di complemento e si trovava a Roma l'8 settembre 1943. Sottrattosi ai tedeschi, entr\u00f2 nel Fronte militare clandestino della Resistenza romana e si rifugi\u00f2 sulle montagne del viterbese organizzandovi, con il nome di battaglia \"Ruggiero Fiamma\", nuclei di resistenza con il Raggruppamento bande \"Monte Stella\".\nA causa di un delatore fu arrestato dai tedeschi e poi ucciso nell'eccidio delle Fosse Ardeatine il 24 marzo 1944."}
{"id": "4838824", "revid": "767487", "url": "https://it.wikipedia.org/wiki?curid=4838824", "title": "Calcio Catania 1975-1976", "text": "Questa pagina raccoglie le informazioni riguardanti il Calcio Catania nelle competizioni ufficiali della stagione 1975-1976.\nStagione.\nNella stagione 1975-1976 si ritorna a disputare il campionato cadetto con una citt\u00e0 ancora ebbra di gioia per la promozione ottenuta, si riparte con Egizio Rubino in panchina, Valeriano Prestanti ritorna alla Fiorentina, arrivano la mezz'ala Damiano Morra e l'interno Franco Panizza. si inizia bene la Coppa Italia con tre buoni risultati, si blocca il Cagliari di Gigi Riva, si batte il Novara e si pareggia a Verona, prima di subire un pesante (1-4) col Torino di Gigi Radice. In campionato si \u00e8 sempre nelle zone medio basse della classifica, il 14 marzo dopo la sconfitta di Bergamo arriva l'esonero di Egizio Rubino, vittima sacrificale delle pressioni della piazza etnea. Al suo posto Guido Mazzetti che traghetter\u00e0 il Catania nel porto di una tranquilla salvezza con 35 punti. \u00c8 il sipario di una stagione segnata dalla disillusione, non quella che i tifosi si sarebbero aspettati dopo la vittoria di Torre del Greco, ed il ritorno in Serie B. Discreta la difesa con 30 goal subiti ma solo 27 le reti segnate in campionato su 38 partite, il miglior realizzatore Claudio Ciceri con 11 centri."}
{"id": "4838827", "revid": "287204", "url": "https://it.wikipedia.org/wiki?curid=4838827", "title": "Campionati mondiali juniores di slittino 1998", "text": "I Campionati mondiali juniores di slittino 1998 si sono disputati ad Sigulda, in Lettonia, dal 19 al 24 gennaio 1998. La pista lettone ospita la manifestazione iridata di categoria per la seconda volta dopo l'edizione del 1993."}
{"id": "4838834", "revid": "101143802", "url": "https://it.wikipedia.org/wiki?curid=4838834", "title": "Regioni forensi dell'arcidiocesi di Milano", "text": "Antica suddivisione del territorio forense dell'arcidiocesi di Milano.\nStoria.\nTra il 1580 circa e il 1971, mentre il territorio cittadino di Milano era suddiviso in Porte, il territorio foraneo dell'Arcidiocesi di Milano era suddiviso in 6 regioni forensi che raggruppavano i Vicariati foranei o le Pievi.\nFurono istituite da San Carlo Borromeo e trasformate e ridefinite in zone pastorali dall'Arcivescovo Giovanni Colombo.\nSuddivisione del territorio.\nRegione forense I.\nInizialmente la regione forense I si estendeva sul territorio delle pievi di:\nIn seguito comprese i vicariati foranei di:\nRegione forense II.\nInizialmente la regione forense II si estendeva sul territorio delle pievi di:\nIn seguito comprese i vicariati foranei di:\nRegione forense III.\nInizialmente la regione forense III si estendeva sul territorio delle pievi di:\nIn seguito comprese i vicariati foranei di:\nRegione forense IV.\nInizialmente la regione forense IV si estendeva sul territorio delle pievi di:\nIn seguito comprese i vicariati foranei di:\nRegione forense V.\nInizialmente la regione forense V si estendeva sul territorio delle pievi di:\nIn seguito comprese i vicariati foranei di:\nRegione forense VI.\nInizialmente la regione forense VI si estendeva sul territorio delle pievi di:\nIn seguito comprese i vicariati foranei di:"}
{"id": "4838835", "revid": "1793900", "url": "https://it.wikipedia.org/wiki?curid=4838835", "title": "Jana Brejchov\u00e1", "text": "Complessivamente, tra cinema e televisione, \u00e8 apparsa in oltre un'ottantina di differenti produzioni, lavorando con registi quali Milo\u0161 Forman, Ji\u0159\u00ed Weiss, Ji\u0159\u00ed Krej\u010d\u00edk, Karel Zeman, ecc.\n\u00c8 la sorella dell'attrice Hana Brejchov\u00e1 ed \u00e8 la vedova dell'attore Ji\u0159\u00ed Zahajsk\u00fd, nonch\u00e9 ex-moglie degli attori Ulrich Thein, Vlastimil Brodsk\u00fd e del regista Milo\u0161 Forman, ex-compagna dell'attore Jarom\u00edr Hanzl\u00edk e madre dell'attrice Tereza Brodsk\u00e1."}
{"id": "4838837", "revid": "1573940", "url": "https://it.wikipedia.org/wiki?curid=4838837", "title": "Certhioidea", "text": "Certhioidea \u00e8 una superfamiglia di uccelli passeriformi dell'infraordine Passerida. \nTassonomia.\nIl raggruppamento \u00e8 stato definito nel 2004 da Cracraft et al. come un clade comprendente alcune famiglie in precedenza inquadrate nella superfamiglia Sylvioidea \"sensu\" Sibley e Ahlquist.\nLa superfamiglia comprende le seguenti famiglie:"}
{"id": "4838842", "revid": "287204", "url": "https://it.wikipedia.org/wiki?curid=4838842", "title": "Campionati mondiali juniores di slittino 1997", "text": "I Campionati mondiali juniores di slittino 1997 si sono disputati ad Oberhof, in Germania, dal 17 al 23 febbraio 1997. La pista della Turingia ospita la manifestazione iridata di categoria per la prima volta."}
{"id": "4838843", "revid": "1457847", "url": "https://it.wikipedia.org/wiki?curid=4838843", "title": "Michail Barulin", "text": "\u00c8 considerato uno dei creatori del due mosse moderno. Fu redattore della sezione problemistica delle riviste \"64\" (1935-1941) e \"Schachmaty v SSSR\" (1938-1942). Insieme a Guljaev e Isaev scrisse il libro \"300 schachmatnych zadatch\" (300 Problemi di scacchi, Mosca, 1933).\nNel 1943 si sparse la voce che fosse stato arrestato e inviato in un gulag, ma nonostante fosse stato incriminato venne poi riabilitato e rilasciato.\nSono legati al suo nome due temi dei sistemi antiduale: nel \u00ab Barulin I \u00bb il duale \u00e8 evitato per inchiodature indiretta di pezzi bianchi provocati dalle difese; nel \u00ab Barulin II \u00bb si ha un'autoinchiodatura a turno di due pezzi neri, con possibilit\u00e0 virtuale di due matti, uno dei quali \u00e8 inattuabile per la schiodatura di un pezzo nero inchiodato. Il problema presentato a sinistra \u00e8 un esempio di questo secondo tema."}
{"id": "4838846", "revid": "916580", "url": "https://it.wikipedia.org/wiki?curid=4838846", "title": "Chromodoris geminus", "text": ""}
{"id": "4838847", "revid": "599013", "url": "https://it.wikipedia.org/wiki?curid=4838847", "title": "Hermann Foertsch", "text": "Nel 1940 venne pubblicato in Italia un suo scritto, dal titolo L'arte della guerra di oggi e di domani (il titolo originale dell'opera era \"Kriegskunst heute und morgen Zeitgeschiste\"), edito da Zanichelli.\n\u00c8 stato decorato della Croce di Cavaliere della Croce di Ferro, come riconoscimento dell'estremo coraggio in battaglia e di una leadership militare di successo. Si arrese alle forze americane, alla fine della guerra, al comando del generale Jacob Devers. Fu poi processato nel 1947, ma venne assolto."}
{"id": "4838857", "revid": "122873689", "url": "https://it.wikipedia.org/wiki?curid=4838857", "title": "Do\u017ed'", "text": "Do\u017ed' (, \"Pioggia\", conosciuta anche come Do\u017ed' - (The) Optimistic Channel) \u00e8 un canale televisivo indipendente russo, posseduto da Natal'ja Sindeeva. Do\u017ed' si concentra sulle notizie, esperimenti, concerti live, discussioni, cultura, politica, rapporti economici e documentari. Il motto del canale \u00e8 \"parla di cose importanti con coloro che sono importanti per noi\". La maggior parte degli spettacoli di Do\u017ed' sono trasmessi dal vivo.\nIl 26 gennaio 2014, Do\u017ed' lanci\u00f2 un sondaggio sul suo sito e nel programma di discussione \"Dilettanti\" chiedendo agli spettatori se Leningrado si sarebbe dovuta arrendere all'invasione dell'armata nazista per poter salvare centinaia di migliaia di vite (i presentatori citarono Viktor Astaf'ev e compararono l'evento alla cattura della citt\u00e0 di Mosca disabitata del 1812). Dopo 30 minuti, Do\u017ed' rimosse il sondaggio chiedendo scusa per la formulazione sbagliata. Nei giorni successivi Do\u017ed fu criticata da politici, dagli attivisti, dai membri della Duma e da Valentina Matvienko per un sondaggio online sull'assedio di Leningrado della seconda guerra mondiale. Dmitrij Peskov, segretario di stampa di Vladimir Putin, critic\u00f2 il canale e disse che hanno violato \"pi\u00f9 di una legge\". Jurij Pripa\u010dkin, Presidente dell'Associazione delle Televisioni Terrestri Russe (AKTR), disse che egli voleva \"avere le funzioni di censuratore\".\nIl 30 gennaio 2014 l'emittente chiude, a causa della chiusura del sito internet da parte del gestore Akado sia a causa della sospensione all'uso dei ricetrasmettitori.\nProteste russe del 2011.\nDo\u017ed' fu uno dei primi canali in Russia a seguire e a rapportare con servizi le proteste in Russia del 2011 contro le accuse di brogli durante le elezioni russe. \nIl 9 dicembre 2011, a Do\u017ed' \u00e8 stato chiesto di recuperare le copie dei suoi servizi sulle proteste per controllare se sono state rispettate le leggi sui media russi. Il Presidente Dmitrij Medvedev smise di seguire Do\u017ed' su Twitter. Secondo un rapporto di RIA Novosti, fu il primo mass media che Medvedev scelse di seguire sul social network.\nDisponibilit\u00e0.\nIl sito di Do\u017ed' offre la possibilit\u00e0 di visionare il programma in streaming e vedere programmi archiviati.\nGli spettatori in Russia possono ricevere il canale come parte del pacchetto base di NTV Plus, del pacchetto gratuito di Kontinent TV, di Beeline TV, o del pacchetto Optimum di Tricolor TV.\nDa marzo 2013 il canale \u00e8 disponibile in Israele come parte del pacchetto base di Yes Israel.\nIl canale \u00e8 disponibile anche in Ucraina (l'unico canale russo in paese), Giorgia, Israele, Moldavia, Lettonia, Lituania, Estonia.\nSul satellite Horizons-2, Do\u017ed \u00e8 disponibile in HD:"}
{"id": "4838858", "revid": "19933", "url": "https://it.wikipedia.org/wiki?curid=4838858", "title": "Battaglia di Ebelsberg", "text": ""}
{"id": "4838859", "revid": "287204", "url": "https://it.wikipedia.org/wiki?curid=4838859", "title": "Campionati mondiali juniores di slittino 1996", "text": "I Campionati mondiali juniores di slittino 1996 si sono disputati a Calgary, in Canada, dal 17 al 23 febbraio 1996. La pista dell'Alberta, che fu sede della XXV olimpiade invernale, ospita la manifestazione iridata di categoria per la prima volta."}
{"id": "4838862", "revid": "116158893", "url": "https://it.wikipedia.org/wiki?curid=4838862", "title": "Venanzio", "text": ""}
{"id": "4838864", "revid": "1123126", "url": "https://it.wikipedia.org/wiki?curid=4838864", "title": "Porte cittadine della citt\u00e0 di Milano", "text": "Antica suddivisione ecclesiastica del territorio della citt\u00e0 di Milano.\nStoria.\nTra il 1580 circa e il 1971 il territorio cittadino di Milano era suddiviso in Porte.\nFurono istituite da san Carlo Borromeo e abolite dall'arcivescovo Giovanni Colombo, che istitu\u00ec anche nella citt\u00e0 di Milano dei vicariati urbani, divenuti successivamente decanati.\nL'arcivescovo Carlo Maria Martini ne decret\u00f2 in qualche modo la ricostituzione, istituendo con il sinodo 47\u00b0 del 1995 cinque Prefetture cittadine che raggruppano i vari decanati cittadini.\nSuddivisione del territorio.\nLe parrocchie cittadine risultano attribuite alle varie Porte con alcune variazioni a seconda degli elenchi consultati.\nNel 1787 ci furono alcune variazioni nel compartimento territoriale delle parrocchie basate sulla ripartizione delle Porte censuarie.\nLe parrocchie appartenenti al comune dei Corpi Santi di Milano, dopo la sua aggregazione a Milano, sono indicate a volte come parrocchie suburbane o, tra il 1877 e il 1930, come parrocchie di \u201cCircondario esterno\u201d.\nIn seguito alle aggregazioni comunali del 1923, nel 1930 le parrocchie di quei comuni furono staccate dai vicariati foresi di Bruzzano, Trenno, Segrate, Cesano Boscone, San Donato e unite alle Porte cittadine ed indicate come \u201cParrocchie dei comuni aggregati\u201d. Come tali sono state denominate fino al 1971.\nLe nuove parrocchie sorte nella citt\u00e0 di Milano fino al 1971 venivano attribuite alla Porta pertinente per localizzazione e se l'ubicazione fosse stata riconducibile al territorio di un comune ora unito a Milano venivano indicate come \u201cParrocchie dei comuni aggregati\u201d.\nPorta Comasina.\nFino al XIX secolo, risultano attribuite alla Porta Comasina le parrocchie del comune di Milano di:\ne le parrocchie di appartenenti un tempo al comune dei Corpi Santi di Milano di:\nPorta Nuova.\nFino al XIX secolo, risultano attribuite alla Porta Nuova le parrocchie di:\nPorta Vercellina.\nFino al XIX secolo risultano attribuite alla Porta Vercellina le parrocchie del comune di Milano di:\ne le parrocchie appartenenti un tempo al comune dei Corpi Santi di Milano di:\nPorta Orientale.\nFino al XIX secolo, risultano attribuite alla Porta Orientale le parrocchie del comune di Milano di:\ne le parrocchie appartenenti un tempo al comune dei Corpi Santi di Milano di:\nPorta Romana.\nFino al XIX secolo, risultano attribuite alla Porta Romana le parrocchie del comune di Milano di:\ne la parrocchia appartenente un tempo al comune dei Corpi Santi di Milano di:\nPorta Ticinese.\nFino al XIX secolo, risultano attribuite alla Porta Ticinese le parrocchie del comune di Milano di:\ne le parrocchie appartenenti un tempo al comune dei Corpi Santi di Milano di:"}
{"id": "4838865", "revid": "767487", "url": "https://it.wikipedia.org/wiki?curid=4838865", "title": "Partners (film 1916 Wilson)", "text": "Partners \u00e8 un cortometraggio muto del 1916 diretto da Frank Wilson.\nTrama.\nUn minatore viene accusato di aver pugnalato il suo ex socio, che aveva messo incinta una ragazza.\nProduzione.\nIl film fu prodotto dalla Hepworth.\nDistribuzione.\nDistribuito dalla Ward's Films, il film - un cortometraggio in due bobine - usc\u00ec nelle sale cinematografiche britanniche nel giugno 1916.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4838866", "revid": "767487", "url": "https://it.wikipedia.org/wiki?curid=4838866", "title": "Gino Sassetti", "text": "Carriera.\nNella stagione 1929-1930 segna 9 gol in 18 presenze con la maglia del Messina (che lo aveva prelevato dal Livorno) nel campionato di Prima Divisione, la terza serie dell'epoca, mentre nella stagione seguente gioca, sempre nella medesima categoria, con la maglia del Dopolavoro Portuale Livorno. Nella stagione 1931-1932 ha giocato nel Livorno, squadra della sua citt\u00e0 natale, con cui ha messo a segno 3 gol in 8 presenze nel campionato di Serie B. A fine stagione \u00e8 stato ceduto al Messina, con cui nella stagione 1932-1933 ha messo a segno 6 reti in 29 presenze nel campionato di Serie B 1932-1933; \u00e8 rimasto nella societ\u00e0 siciliana anche per la stagione 1933-1934, nella quale ha realizzato 5 gol nelle 11 partite giocate nella serie cadetta. L'anno seguente ha vestito la maglia del Pontedera, nel campionato di Prima Divisione; con la squadra granata segna un gol in 6 partite. Nella stagione 1938-1939 ha fatto parte della rosa del Siena, senza mai scendere in campo in partite ufficiali nel campionato di Serie B.\nIn carriera ha giocato complessivamente 48 partite in Serie B, nelle quali ha segnato 14 gol."}
{"id": "4838867", "revid": "47767", "url": "https://it.wikipedia.org/wiki?curid=4838867", "title": "Venanzo", "text": ""}
{"id": "4838869", "revid": "686936", "url": "https://it.wikipedia.org/wiki?curid=4838869", "title": "Nolan Cromwell", "text": "Ha giocato nel ruolo di safety per tutta la carriera con i Los Angeles Rams della National Football League (NFL). Al college gioc\u00f2 a football alla Kansas University.\nCarriera da giocatore.\nCromwell fu scelto fai Los Angeles Rams nel corso corso del secondo giro (32\u00ba assoluto) del Draft NFL 1977, disputando con essi tutti gli 11 anni di carriera. Gioc\u00f2 come nickelback nel 1977 e nel 1978 negli special team. Nel 1979 si impose come safety titolare della squadra.\nDopo aver messo a segno un massimo in carriera di 8 intercetti nel 1980 fu premiato come difensore dell'anno della NFC dalla United Press International e dal Kansas Committee of 101, mentre \"Football Digest\" lo premi\u00f2 come defensive back dell'anno per quattro anni consecutivi dal 1980 al 1983. Fu inoltre convocato per quattro Pro Bowl consecutivi nel periodo 1980\u20131983. Cromwell fu parte di una difesa dei Rams che gioc\u00f2 bene tra la fine degli anni settanta e l'inizio degli anni ottanta, raggiungendo i playoff in cinque stagioni su sei.\nAl momento del ritiro, Cromwell era il leader di tutti i tempi per yard ritornate da intercetto, 671, e fu inserito nella formazione ideale della NFL degli anni 1980 dai giurati della Pro Football Hall of Fame.\nPalmar\u00e8s.\nGiocatore\nAllenatore"}
{"id": "4838870", "revid": "110157", "url": "https://it.wikipedia.org/wiki?curid=4838870", "title": "Coppa Italia di Serie A2 2006-2007 (pallavolo femminile)", "text": "La Coppa Italia di Serie A2 di pallavolo femminile 2006-2007 si \u00e8 svolta dal 1\u00ba ottobre 2006 al 21 aprile 2007: al torneo hanno partecipato 16 squadre di club italiane e la vittoria finale \u00e8 andata per la prima volta al .\nRegolamento.\nLe squadre hanno disputato una prima fase a gironi, al termine della quale la prima classificata di ogni girone ha acceduto ai quarti di finale, dopo aver giocato anche una seconda fase tra le prime classificate; oltre alle quattro squadre gi\u00e0 qualificate, si sono aggiunte le quattro migliori classificate al termine del girone di andata della Serie A2 2006-07 non qualificate al turno precedente ed hanno disputato quarti di finale, giocati con gare di andata e ritorno, semifinali e finale."}
{"id": "4838871", "revid": "767487", "url": "https://it.wikipedia.org/wiki?curid=4838871", "title": "James Edward Quibell", "text": "Biografia.\nRicevette una prima educazione all\u2019\"Adams Grammar School\", prestigioso istituto fondato nel XVI secolo nella stessa Newport, e complet\u00f2 gli studi alla Christ Church di Oxford, dove conobbe e successivamente assistette il professor Flinders Petrie. \nNel 1893 Quibell lavor\u00f2 con Petrie a Coptos, importante sito di ritrovamenti concernenti la Prima Dinastia, e l'anno successivo a Naqada e Ballas, dove fu rinvenuta una consistente quantit\u00e0 di materiale predinastico che permise di gettare una nuova luce sulla storia dell\u2019Egitto pi\u00f9 antico. In particolare, Quibell ebbe il merito di rendersi conto per primo che i ritrovamenti appartenevano proprio al periodo succitato.\nSuccessivamente, l'egittologo condusse scavi in numerosi siti, forte della solida formazione ricevuta ad Oxford e soprattutto della collaborazione con Petrie; tra essi si ricordano Tebe, dove lavor\u00f2 al Ramesseo, in cui scopr\u00ec alcuni importanti papiri del Medio Regno e altro materiale iscritto, come sigilli di recipienti e contenitori; a El Kab, dove scav\u00f2 tombe della III e IV dinastia , e in particolare Hierakonpolis, l'antica Nekhen: qui, affiancato dai colleghi F. W. Green e G. Somers Clarke, scopr\u00ec nel 1898 nel cosiddetto \u201cDeposito Principale\u201d del tempio di Horus la famosa tavoletta di Narmer, assieme ad altri importanti oggetti protodinastici, tra cui le teste delle mazze del re Scorpione e dello stesso re Narmer, e alcune statuette arcaiche di re Khasekhem, unitamente ad una porta di granito recante inciso il nome di quest'ultimo nella sua forma modificata, allorch\u00e9 questo sovrano della II dinastia volle mostrarsi anche nel nome come fautore dell'unit\u00e0 dell'Alto e del Basso Egitto: Khasekhemui. Oltre a questi ritrovamenti, si aggiungono figurine d'avorio e rilievi protodinastici, statue di rame di Pepi I e Merenra ed un grande falcone bronzeo.\nPoco dopo, Quibell divenne membro della commissione per la redazione di un Catalogo Generale del museo del Cairo, ruolo che svolse con particolare scrupolosit\u00e0.\nNel 1899 entr\u00f2 a far parte dello staff del Servizio delle Antichit\u00e0 e divenne Ispettore Capo delle Antichit\u00e0 nel Delta e nel Medio Egitto per i successivi cinque anni, e di Luxor nell'anno 1904-1905, dove scopr\u00ec la tomba di Yuia e Tuiu.\nIl 1905 fu un anno fondamentale: Quibell divenne infatti Ispettore Capo del sito di Saqqara, dove scav\u00f2 presso il monastero di San Geremia, costruito con blocchi sottratti alle vicine tombe del Nuovo Regno, alcune mastabe arcaiche e presso la piramide di Teti. In ben nove anni di scavi rinvenne una grande quantit\u00e0 di materiale importante, specie funerario \u2013 tra cui quello proveniente dalla tomba di Hesira \u2013 molto del quale \u00e8 stato collocato al museo del Cairo, e reso pubblico mediante gli \"Excavations at Saqqara\".\nDurante gli scavi a Saqqara, Quibell fu costantemente coadiuvato e assistito dalla moglie, Annie A. Quibell, che cur\u00f2 i disegni contenuti nelle pubblicazioni del marito, e da altri collaboratori nonch\u00e9 amici personali.\nNel 1913 lasci\u00f2 lo scavo; fino al 1923 fu impegnato come direttore del museo Egizio del Cairo, che fece ampliare e ristrutturare.\nNel 1923 fu nominato Segretario Generale del Servizio delle Antichit\u00e0, carica dalla quale si ritir\u00f2 due anni dopo, per continuare ad assistere il collega C. M. Firth, che gli era succeduto nella direzione dello scavo di Saqqara.\nTra il 1931 \u2013 anno della morte di Firth \u2013 e il 1935 ottenne la direzione dei lavori alla celebre piramide a gradoni di Djoser, grazie soprattutto alla grande amicizia che lo legava a P. Lacau, testimoniata da numerosi carteggi; molta parte dei lavori fu dedicata al restauro dei reperti rinvenuti. Durante questo periodo, inoltre, l'egittologo istru\u00ec M. W. B. Emery, che sarebbe stato il suo successore nella direzione dello scavo.\nQuibell continu\u00f2 e approfond\u00ec il lavoro di Petrie, arricchendolo di varie pubblicazioni, in particolare concernenti il sito di Saqqara, e si interess\u00f2 in modo speciale di materia copta.\nMor\u00ec nel 1935 ad Hertford. In molte testimonianze viene descritto come un uomo amabile, modesto e generoso, capace di accattivare l'amicizia e la sincera partecipazione di tutti i suoi collaboratori e perfino quella dei numerosi operai, reclutati come d'uso tra i locali."}
{"id": "4838872", "revid": "101175", "url": "https://it.wikipedia.org/wiki?curid=4838872", "title": "Italjet F 125", "text": "La Italjet F 125 \u00e8 una motocicletta da competizione che ha corso nel motomondiale dal 2000 al 2002 e prodotto e sviluppato dalla Italjet.\nLa moto venne utilizzata dall'omonimo team Italjet Racing, composto dal capo tecnico Jorge Moeller, dal responsabile tecnico Tiziano Altabella e il direttore sportivo Gabriele Debbia.\nDescrizione.\nNella stagione 2000 la Italjet fece il suo ingresso nel motomondiale, presentandosi nella classe 125 con una moto dotata di motore a 2 tempi con misure di alesaggio e corsa di 54x54,5 mm, con immissione di tipo lamellare e alimentato da un carburatore Keihin da 39 mm, capace di sviluppare 50 CV. Montava un freno anteriore monodisco da 300 mm e posteriore monodisco da 200 mm, con forcelle WP da 42mm, il telai \u00e8 un bitrave n alluminio verniciato di nero, cos\u00ec come per il forcellone sempre in alluminio.&lt;br&gt;\nNella prima stagione fu pilotata da Jaroslav Hule\u0161 e Leon Haslam, sostituiti l'anno successivo da Stefano Perugini e Gianluigi Scalvini.&lt;br&gt;\nAl secondo anno di partecipazione (2001) il progetto venne aggiornato e prende il nome di \"Italjet GP/03\", \u00e8 caratterizzato da un nuovo motore termico, una nuova accensione elettronica e l'adozione della frizione a secco, soluzioni che hanno permesso di aumentare la potenza di 1,5 cv, la carenatura venne rastremata, ma sempre con linee morbide, mentre la presa d'aria dell'airbox viene confinata alla base sinistra del cupolino, mentre il codino viene leggermente ridimensionato, la livrea rimane sempre blu.\nNel 2002 non ci furono grandi cambiamenti, se non per il fatto che il telaio e il forcellone non sono pi\u00f9 colorati e vennero utilizzate pi\u00f9 versioni per il forcellone, per quest'anno la moto venne guidata da Stefano Perugini, G\u00e1bor Talm\u00e1csi (solo per le prime gare della stagione), Leon Camier (solo poche gare) e Christian Pistoni (solo per la seconda met\u00e0 di stagione)."}
{"id": "4838873", "revid": "287204", "url": "https://it.wikipedia.org/wiki?curid=4838873", "title": "Campionati mondiali juniores di slittino 1995", "text": "I Campionati mondiali juniores di slittino 1995 si sono disputati a Lake Placid, negli Stati Uniti, l'11 e il 12 febbraio 1995. Il tracciato situato nello Stato di New York, che fu sede delle III e delle XIII olimpiadi invernali, ospita la manifestazione iridata di categoria per la prima volta."}
{"id": "4838877", "revid": "767487", "url": "https://it.wikipedia.org/wiki?curid=4838877", "title": "The White Boys", "text": "The White Boys \u00e8 un film muto del 1916 diretto da Frank Wilson.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film usc\u00ec nelle sale cinematografiche britanniche nel maggio 1916.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4838878", "revid": "1573940", "url": "https://it.wikipedia.org/wiki?curid=4838878", "title": "Halichoeres notospilus", "text": "Halichoeres notospilus () \u00e8 un pesce di acqua salata appartenente alla famiglia Labridae.\nDistribuzione e habitat.\nProviene dalle barriere coralline dell'est dell'oceano Pacifico, in particolare da Per\u00f9, Gal\u00e1pagos, California e Messico. \u00c8 una specie costiera, a volte presente negli estuari dei fiumi, che predilige le zone ricche di vegetazione acquatica, soprattutto di alghe brune e i fondali rocciosi delle barriere. Nuota intorno a 15 m di profondit\u00e0, ma talvolta si pu\u00f2 vedere nelle pozze delle scogliere, in particolare gli esemplari giovanili.\nDescrizione.\nPresenta un corpo allungato, leggermente compresso lateralmente e con la testa dal profilo appuntito. La lunghezza massima registrata \u00e8 di 25,4 cm, anche se di solito non supera i 15.\nLa colorazione, a differenza di molte specie del genere \"Halichoeres\", non \u00e8 affatto sgargiante, neanche nei maschi adulti, che sono grigi-verdastri con il dorso macchiato di nero e giallo pallido. Il ventre \u00e8 grigio chiaro, e lungo il corpo, soprattutto sulla pinna caudale, che ha il margine dritto, sono presenti delle piccole macchie verdi brillanti. Alla base delle pinne pettorali \u00e8 presente una macchia gialla.\nBiologia.\nAlimentazione.\nSi nutre soprattutto di invertebrati acquatici come echinodermi, in particolare ricci di mare, ofiure, crostacei e molluschi.\nRiproduzione.\n\u00c8 oviparo e la fecondazione \u00e8 esterna; non ci sono cure nei confronti delle uova.\nConservazione.\n\u00c8 una specie comune, diffusa anche in alcune aree marine protette, e per questo viene classificata come \"a rischio minimo\" (LC) dalla lista rossa IUCN."}
{"id": "4838880", "revid": "1912367", "url": "https://it.wikipedia.org/wiki?curid=4838880", "title": "Days (The Kinks)", "text": "Days \u00e8 un brano musicale del gruppo rock britannico The Kinks, composto dal leader della band Ray Davies e pubblicato su singolo (B-side \"She's Got Everything\") nel 1968. Il brano apparve inoltre nella prima versione dell'album \"The Kinks Are the Village Green Preservation Society\" (pubblicata solo in Europa e Nuova Zelanda). Sulla copertina del 45 giri originale (Pye 7N 17573), il titolo della canzone \u00e8 erroneamente trascritto Day's.\nIl brano.\nMusicalmente, si tratta di una ballata in uptempo. Le liriche del testo sono agrodolci nello stile tipico di Davies. La canzone tratta di una persona cara al protagonista (probabilmente un'amante) che se ne \u00e8 andata oppure \u00e8 morta. Il narratore della storia la ringrazia per i giorni felici passati insieme, e la perdona per averlo abbandonato. Il testo riflette sul lascito del rapporto, mostrando un certo malinconico rimpianto, e promette: \"\u00abThough you're gone, you're with me every single day, believe me\u00bb\" (\"Sebbene te ne sia andata, sei con me ogni singolo giorno, credimi\").\nIn successive interviste, Davies asser\u00ec di come la canzone venne da lui composta in un periodo difficile dal punto di vista emotivo, in quanto uno dei membri fondatori della band, Pete Quaife, aveva comunicato di voler lasciare il gruppo. Inoltre aggiunse di non aver immaginato all'epoca, scrivendo la canzone, che sarebbe diventata cos\u00ec importante per il pubblico: \u00abLa canzone \u00e8 cresciuta d'intensit\u00e0 nel corso degli anni\u00bb, disse. \u00abNon riflettei molto sulla canzone quando la scrissi. Alcuni brani escono fuori cos\u00ec. Tu non ci pensi, ma ha acquisito un sacco di significati nascosti nel tempo. Certamente adesso il pezzo non \u00e8 pi\u00f9 solo mio. Appartiene a tutti\u00bb.\nIl brano si rivel\u00f2 un singolo importante per Davies e i Kinks, risollevando le sorti commerciali del gruppo ormai in declino da tempo. La canzone non era stata originariamente intesa come da pubblicarsi su 45 giri, ma a causa del fallimento commerciale del precedente singolo \"Wonderboy\" (che aveva raggiunto solo la posizione numero 36 in Gran Bretagna), \"Days\" venne fatta uscire come singolo in abbinamento con una vecchia traccia inedita, \"She's Got Everything\" (registrata nel febbraio 1966 nel corso della stessa sessione che aveva prodotto \"Dedicated Follower of Fashion\"). Il singolo raggiunse la dodicesima posizione nel Regno Unito, ma fall\u00ec l'entrata in classifica negli Stati Uniti."}
{"id": "4838882", "revid": "729019", "url": "https://it.wikipedia.org/wiki?curid=4838882", "title": "Battaglia di Cabo Ortegal", "text": "La battaglia di Cabo Ortegal fu l'atto finale della campagna di Trafalgar, e fu combattuta tra uno squadrone della Royal Navy e quello che restava della flotta francese distrutta poco prima nella battaglia di Trafalgar. Si svolse il 4 novembre 1805 al largo di Cabo Ortegal, in Spagna nordoccidentale e vide il capitano Richard Strachan sconfiggere e catturare uno squadrone francese guidato dal retroammiraglio Pierre Dumanoir le Pelley.\nDumanoir aveva comandato l'avanguardia a Trafalgar, ed era riuscito a fuggire subendo relativamente pochi danni. Inizialmente cerc\u00f2 di proseguire la missione della flotta ed entrare nel mar Mediterraneo, ma spaventato dalla presenza di potenti flotte britanniche cambi\u00f2 idea e si diresse a nord nel tentativo di aggirare la Spagna e raggiungere i porti francesi nell'Atlantico. Durante il viaggio incroci\u00f2 due fregate britanniche che respinse, per poi trovarne un'altra e dedicarsi al suo inseguimento. Questa fregata condusse Dumanoir nel raggio d'azione dello squadrone britannico capitanato da Strachan, il quale stava pattugliando l'area alla ricerca di un altro squadrone francese. Strachan inizi\u00f2 subito l'inseguimento, mentre Dumanoir fugg\u00ec. Lo squadrone di Strachan ebbe bisogno di tempo per riordinarsi, ma fu capace di utilizzare le fregate per rallentare i francesi, in attesa che le navi pi\u00f9 grandi fossero pronte allo scontro.\nSeguirono molte ore di combattimento furioso, prima che Strachan riuscisse a sconfiggere il nemico e raddoppiare la potenza della sua flotta impadronendosi delle navi francesi. Le quattro navi furono ricondotte in Gran Bretagna come bottino di guerra, ed assegnate alla Royal Navy. Strachan ed i suoi uomini furono festeggiati da una folla che vedeva in questo successo il coronamento della vittoria di Horatio Nelson a Trafalgar.\nPreludio.\nFuga di Dumanoir.\nQuattro vascelli francesi si trovavano alla testa della flotta fuggita dalla battaglia di Trafalgar e comandata dal retroammiraglio Pierre Dumanoir le Pelley, e navigavano verso sud. L'iniziale intenzione di Pelley era quella di rispettare l'ordine di Villeneuve e fare rotta per Tolone. Il giorno dopo la battaglia cambi\u00f2 idea, ricordando che un potente squadrone britannico comandato dal retroammiraglio Thomas Louis stava pattugliando lo stretto di Gibilterra. Con una tempesta in azione al largo della costa spagnola, Pelley navig\u00f2 verso ovest per doppiare Cabo de S\u00e3o Vicente, prima di dirigersi a nordovest e poi ad est attraverso il golfo di Biscaglia, con l'intenzione di raggiungere il porto francese di Rochefort. Il suo squadrone aveva una forza ancora consistente, avendo subito poche perdite a Trafalgar. Scappando da Trafalgar la nave ammiraglia di Dumanoir, la \"Formidable\", aveva gettato a mare 12 cannoni per poter alleggerire il carico ed accelerare. Dumanoir doppi\u00f2 Cabo de S\u00e3o Vicente il 29 ottobre e si diresse verso \u00cele-d'Aix, entrando nel golfo di Biscaglia il 2 novembre.\nBaker avvista i francesi.\nNella baia erano gi\u00e0 presenti numerose navi e squadroni britannici, alla ricerca di navi francesi. Zacharie Allemand, comandante dello squadrone Rochefort, era salpato dal porto nel luglio 1805 e stava navigando nell'Atlantico assalendo navi britanniche. Una delle navi britanniche in esplorazione era la HMS \"Phoenix\" con 36 cannoni, comandata dal capitano Thomas Baker. Baker aveva l'ordine di pattugliare ad ovest delle isole Scilly, ma alla fine di ottobre ricevette da numerose navi mercantili la notizia dell'avvistamento dello squadrone di Allemand nel golfo di Biscaglia. Baker lasci\u00f2 subito la sua postazione e si diresse a sud, giungendo alla latitudine di Cabo Fisterra il 2 novembre, proprio quando Dumanoir stava entrando nel golfo. Baker vide quattro vascelli fare rotta nord-nordovest alle 11:00, e subito gli diede la caccia. Le navi, che Baker credeva far parte dello squadrone Rochefort ma che erano in realt\u00e0 quelle di Dumanoir, apparvero a mezzogiorno ed iniziarono ad inseguire la \"Phoenix\" che fugg\u00ec a sud. Baker sperava di attirare i francesi nel raggio di azione dello squadrone britannico del capitano Richard Strachan che sapeva essere in zona.\nBaker rimase davanti agli inseguitori francesi, ed alle 15:00 vide quattro navi dirette a sud. Gli uomini di Dumanoir le avevano gi\u00e0 viste e si stavano dirigendo ad est, mentre Baker, non pi\u00f9 inseguito, tenne sotto osservazione i francesi. Avendo accertato forza e posizione dei francesi, Baker riprese la navigazione a sudest, facendo sparare i cannoni e segnalandosi alle quattro navi che aveva visto e credeva essere britanniche. Dumanoir si era gi\u00e0 scontrato con i britannici, avendo dato la caccia a due fregate, la da 38 cannoni del capitano John Maitland e la da 36 cannoni del capitano Adam Drummond. La \"Boadicea\" e la \"Dryad\" videro la \"Phoenix\" e si diressero a sud alle 20:45, segnalandosi a Baker. Baker era sospettoso riguardo a queste nuove navi, trovandosi tra loro ed i francesi, e prosegu\u00ec la navigazione a sud. Fu chiaro alla \"Boadicea\" ed alla \"Dryad\" che una grossa forza si stava raggruppando, dato che la \"Phoenix\" si stava avvicinando a quattro vascelli, e tre altre navi erano segnalate nelle vicinanze. Alla fine si portarono a tre chilometri dalla nave pi\u00f9 ad ovest, la HMS \"Caesar\" da 80 cannoni, senza per\u00f2 ricevere risposta ai segnali, ed allontanandosi alle 22:30 dopo aver perso di vista francesi e britannici, non partecipando quindi alla battaglia.\nStrachan inizia l'inseguimento.\nAlle 23:00 Baker aveva raggiunto le navi, e passando sotto la poppa della \"Caesar\" ricevette la conferma che si trattava dello squadrone di Strachan come inizialmente ipotizzato. Baker inform\u00f2 Strachan di aver avvistato parte dello squadrone di base a Rochefort sottovento, e Strachan decise subito di cercare lo scontro. Lo squadrone di Strachan era sparpagliato, e dopo aver salpato per intercettare i francesi invi\u00f2 Baker a fare il giro delle navi ordinandogli di sostenerlo. Lo squadrone di Strachan era composto dalla \"Caesar\", la \"Hero\", la \"Courageux\", la \"Namur\" e la , e dalle fregate \"Santa Margarita\" e \"Aeolus\". Strachan inizi\u00f2 l'inseguimento utilizzando solo la \"Caesar\", la \"Hero\", la \"Courageux\" e la \"Aeolus\", ed insegu\u00ec i francesi giungendo da nordovest prima di perderli a causa del brutto tempo verso l'1:30. Ammainarono le vele in attesa del resto dello squadrone; all'alba del 3 novembre giunse la \"Santa Margarita\". La caccia inizi\u00f2 presto, ed alle 7.30 fu avvistato Cabo Ortegal, 36 miglia a sudest. Le navi francesi furono riavvistate ale 9:00, ed alle 11:00 le prime navi britanniche videro a poppa la \"Namur\" e la \"Phoenix\", ed accelerarono per raggiungerle. Con loro c'era un'altra fregata, la HMS \"R\u00e9volutionnaire\" del capitano Henry Hotham che si era imbattuta per caso nell'inseguimento. La caccia prosegu\u00ec per tutto il giorno e la notte, finch\u00e9 le pi\u00f9 veloci \"Santa Margarita\" e \"Phoenix\" precedevano di molto la forza britannica. La \"Bellona\" non riusc\u00ec a riunirsi allo squadrone, e non partecip\u00f2 alla battaglia.\nScontro.\nLa battaglia inizi\u00f2 alle 5:45 del 4 novembre, quando la \"Santa Margarita\" si avvicin\u00f2 alla poppa dell'ultima nave francese, la \"Scipion\", ed apr\u00ec il fuoco subito seguita dalla \"Phoenix\" alle 9:30. A questo punto i francesi stavano navigando grosso modo affiancate, con la \"Phoenix\" e la \"Santa Margarita\" alle calcagna della \"Scipion\". Strachan era circa sei miglia dietro ai francesi con la \"Caesar\", la \"Hero\" e la \"Courageux\", accompagnato dalla \"Aeolus\", mentre la \"Namur\" e la \"R\u00e9volutionnaire\" si trovavano a poppa. I britannici continuarono ad inseguire i francesi, mentre la \"Scipion\" si scambiava il fuoco con le fregate che la inseguivano. Alle 11:45 con un'azione ormai inevitabile Dumanoir ordin\u00f2 alle sue navi di disporsi in linea, mentre Strachan disponeva le sue navi avvicinandosi da sopravento alla dritta delle navi francesi.\nA mezzogiorno tutte le fregate britanniche erano in azione, pressando la \"Scipion\" a babordo, mentre la \"Namur\" si era quasi unita alle altre navi in linea che stavano bombardando la dritta della nave francese pi\u00f9 arretrata. Dumanoir aveva ordinato alle proprie navi di virare in successione alle 11:30, in modo che la sua nave principale, la \"Duguay-Trouin\", si trovasse a sostenere il centro. La \"Duguay-Trouin\" si mosse per obbedire al segnale alle 12:15, e la linea francese inizi\u00f2 a girare attorno ai vascelli britannici, oltrepassandoli. Dumanoir aveva pianificato questa manovra per le 8:00 del mattino, ma l'ordine era stato ritirato prima dell'esecuzione. Le due linee si sfiorarono, e Dumanoir scopr\u00ec che Strachan aveva raddoppiato la propria linea con le fregate su un lato e i vascelli sull'altro. Le sue navi subirono gravi danni quando le due linee britanniche e quella francese si avvicinarono, e Dumanoir cerc\u00f2 di isolare la \"Namur\" prima che potesse unirsi alle linea britannica. I danni subiti dalle sue navi le rendevano lente e non governabili, e Strachan fu abile ad ordinare alle sue navi di virare su s\u00e9 stesse, in modo da tenersi vicine ai francesi mentre la \"Namur\" si univa alle altre navi. Sotto il pesante fuoco delle fregate sulla dritta, e con i vascelli a babordo, le navi francesi furono danneggiate ed alle 15:10 la \"Scipion\" e la \"Formidable\" erano obbligate ad ammainare le bandiere. Capendo il loro destino, la \"Mont Blanc\" e la \"Duguay-Trouin\" cercarono di fuggire ma furono intercettate dalla \"Hero\" e dalla \"Caesar\" e catturate alle 15:35.\nConseguenze.\nIl trionfo di Strachan complet\u00f2 la disfatta dei francesi che Horatio Nelson aveva iniziato a Trafalgar. Con le quattro navi catturate a Cabo Ortegal, restavano solo cinque navi della flotta che aveva combattuto con Nelson, e tutte furono bloccate a Cadice. Le quattro navi catturate furono condotte in Gran Bretagna ed assegnate alla Royal Navy, mentre gli equipaggi furono imprigionati. Una delle navi, la ex \"Duguay-Trouin\", rimase al servizio inglese per i successivi 144 anni con il nome di . Gli equipaggi britannici che combatterono a Cabo Ortegal furono inseriti tra quelli ricompensati per la vittoria a Trafalgar. Il capitano Richard Strachan fu promosso retroammiraglio, mentre tutti i tenenti divennero comandanti. Oltre a questo a Strachan fu assegnato l'Ordine del Bagno, ed i suoi capitani ricevettero medaglie d'oro.\nDumanoir fu meno fortunato dell'avversario. Assieme agli altri ufficiali francesi fu alloggiato a Tiverton, dove godettero di alcune libert\u00e0 e dove gli fu chiesto solo di restare all'interno dell'area delimitata dalle barriere di ingresso delle strade a pedaggio dopo le 20:00 in estate e dopo le 16:00 in inverno. Mentre si trovava qui scrisse a \"The Times\" per protestare contro i commenti poco lusinghieri riguardanti la sua condotta a Trafalgar. Fu liberato nel 1809 e fece ritorno in Francia, dove dovette affrontare due processi, uno per la condotta a Trafalgar e l'altro per la sconfitta di Cabo Ortegal. Nel primo fu accusato di aver disobbedito agli ordini di Villeneuve, non sostenendo l'ammiraglio fuggendo invece di combattere. Dopo l'esame di varie prove, Dumanoir fu assolto da ogni accusa. Nel secondo processo Dumanoir fu accusato di aver rinunciato allo scontro con Strachan quando era ancora disorganizzato la mattina del 4 novembre, preferendo la fuga. La corte decise che era stato troppo indeciso. Il verdetto fu approvato dal ministro della marina, Denis Decr\u00e8s, nel gennaio del 1810 ma lo stesso Decr\u00e8s esit\u00f2 ad ordinare una corte marziale. Napoleone voleva trasformare Dumanoir in un esempio, ma Decr\u00e8s cerc\u00f2 di difenderlo, e quando istitu\u00ec la corte marziale su insistenza di Napoleone Bonaparte i suoi ordini furono vaghi, ed infine Dumanoir e gli altri capitani furono assolti."}
{"id": "4838885", "revid": "1226", "url": "https://it.wikipedia.org/wiki?curid=4838885", "title": "Silvio Berlusconi nella cultura popolare", "text": ""}
{"id": "4838887", "revid": "656701", "url": "https://it.wikipedia.org/wiki?curid=4838887", "title": "Duecentoventi", "text": ""}
{"id": "4838888", "revid": "1226", "url": "https://it.wikipedia.org/wiki?curid=4838888", "title": "Marilyn Monroe nella cultura popolare", "text": ""}
{"id": "4838892", "revid": "287204", "url": "https://it.wikipedia.org/wiki?curid=4838892", "title": "Campionati mondiali juniores di slittino 1994", "text": "I Campionati mondiali juniores di slittino 1994 si sono disputati ad Igls, in Austria, il 29 e il 30 gennaio 1994. Il tracciato situato nei pressi di Innsbruck, gi\u00e0 sede nel 1976 della XII olimpiade invernale, ospita la manifestazione iridata di categoria per la prima volta."}
{"id": "4838893", "revid": "1226", "url": "https://it.wikipedia.org/wiki?curid=4838893", "title": "Che Guevara nella cultura popolare", "text": ""}
{"id": "4838895", "revid": "486946", "url": "https://it.wikipedia.org/wiki?curid=4838895", "title": "Giulio Cesare nella cultura popolare", "text": ""}
{"id": "4838898", "revid": "69794", "url": "https://it.wikipedia.org/wiki?curid=4838898", "title": "Campionati mondiali di pallacanestro femminile Under-21", "text": ""}
{"id": "4838900", "revid": "736476", "url": "https://it.wikipedia.org/wiki?curid=4838900", "title": "Dozhd", "text": ""}
{"id": "4838903", "revid": "1226", "url": "https://it.wikipedia.org/wiki?curid=4838903", "title": "Giuseppe Garibaldi nella cultura popolare", "text": ""}
{"id": "4838905", "revid": "767487", "url": "https://it.wikipedia.org/wiki?curid=4838905", "title": "Annie Laurie (film 1916)", "text": "Annie Laurie \u00e8 un film muto del 1916 diretto da Cecil M. Hepworth.\nProduzione.\nIl film fu prodotto dalla Hepworth.\nDistribuzione.\nDistribuito dalla Harma Photoplays, il film usc\u00ec nelle sale cinematografiche britanniche nel giugno 1916.\nSi conoscono pochi dati del film che si pensa sia stato distrutto insieme a gran parte dei film della compagnia nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pensava in questo modo di poter almeno recuperare il nitrato d'argento della pellicola."}
{"id": "4838912", "revid": "767487", "url": "https://it.wikipedia.org/wiki?curid=4838912", "title": "Lawless Empire", "text": "Lawless Empire \u00e8 un film del 1945 diretto da Vernon Keays.\n\u00c8 un western statunitense con Charles Starrett, Tex Harding, Dub Taylor e Mildred Law.\nFa parte della serie di film western della Columbia incentrati sul personaggio di Durango Kid.\nProduzione.\nIl film, diretto da Vernon Keays su una sceneggiatura di Bennett Cohen e un soggetto di Elizabeth Beecher, fu prodotto da Colbert Clark per la Columbia Pictures e girato a Santa Clarita, nell'Iverson Ranch a Chatsworth, e nel Walker Ranch a Newhall, California, dal 5 al 16 ottobre 1944. Il titolo di lavorazione fu \"The Taming of Helldorado\".\nDistribuzione.\nIl film fu distribuito negli Stati Uniti dal 15 novembre 1945 al cinema dalla Columbia Pictures.\nAltre distribuzioni:\nPromozione.\nLe tagline sono:"}
{"id": "4838921", "revid": "228587", "url": "https://it.wikipedia.org/wiki?curid=4838921", "title": "Arquitectonica", "text": " Arquitectonica \u00e8 uno studio di progettazione che opera su scala internazionale e si occupa di architettura, architettura del paesaggio, design e urbanistica con sede a Miami (Florida) e con altre sedi in dieci citt\u00e0 di tutto il mondo.Il progetto Arquitectonica ha avuto inizio nel 1977 come studio sperimentale fondato dall'architetto peruviano Bernardo Fort-Brescia, Laurinda Hope Spear, Andr\u00e9s Duany, Elizabeth Plater- Zyberk e Hervin Romney .\nOggi l'azienda continua ad essere guidata da Bernardo Fort-Brescia e Laurinda Hope Spear, e ha al suo attivo la progettazione di edifici di fama internazionale come la sede del \"Banco de Cr\u00e9dito de Peru\"a Lima (1988), il condominio Atlantis Condominium, la Pink House, la sede della flotta aerea \"American Airlines Arena\" a Miami e il Westin Hotel a New York, oltre a molti altri.Nel 2010 la sede centrale di Arquitectonica \u00e8 stata spostata da Downtown Miami, nei nuovi nuovi uffici siti al 2900 di Oak Avenue nel quartier \"Coconut Grove\" sempre a Miami. Arquitectonica ha anche uffici distaccati in New York, Los Angeles, Madrid, Parigi, Hong Kong, Shanghai, Manila, Dubai, San Paolo e Lima.\nStile.\nLo stile di Arquitectonica si distingue per la sofisticata ed articolata lavorazione di superfici e facciate. Le strutture create da Arquitectonica presentano spesso colori molto vivaci, sgargianti e forme drammaticamente articolate, spesso decontestualizzate, allusive, di chiara impostazione postmodern.\nNel giugno 2011, Arquitectonica ha annunciato due nuovi importanti progetti: in Downtown Miami la nuova Brickell CitiCentre nel quartiere di Miami Brickell (progetto da 700 milioni di dollari), nel quartiere Omni sempre a Miami il Resorts World Miami (progetto da tre miliardi di dollari).\nLavori e progetti.\nStati Uniti d'America.\nLa maggior parte dei progetti e degli edifici sono stati realizzati negli Stati Uniti d'America ed in particolare nell'area di Miami:"}
{"id": "4838922", "revid": "767487", "url": "https://it.wikipedia.org/wiki?curid=4838922", "title": "Texas Panhandle (film)", "text": "Texas Panhandle \u00e8 un film del 1945 diretto da Ray Nazarro.\n\u00c8 un western statunitense ambientato nel 1890 con Charles Starrett, Tex Harding e Dub Taylor.\nFa parte della serie di film western della Columbia incentrati sul personaggio di Durango Kid.\nProduzione.\nIl film, diretto da Ray Nazarro su una sceneggiatura di Ed Earl Repp, fu prodotto da Colbert Clark per la Columbia Pictures e girato nell'Iverson Ranch a Chatsworth, Los Angeles, California, dal 30 aprile al 9 maggio 1945.\nDistribuzione.\nIl film fu distribuito negli Stati Uniti dal 20 dicembre 1945 al cinema dalla Columbia Pictures. \u00c8 stato distribuito anche in Brasile con il titolo \"Terra de Ningu\u00e9m\".\nPromozione.\nLe tagline sono:"}
{"id": "4838926", "revid": "767487", "url": "https://it.wikipedia.org/wiki?curid=4838926", "title": "The Marriage of William Ashe (film 1916)", "text": "The Marriage of William Ashe \u00e8 un film muto del 1916 diretto da Cecil M. Hepworth.\nTrama.\nUn parlamentare sposa una Lady, ma la lascia quando lei scrive un libro su di lui.\nProduzione.\nIl film fu prodotto dalla Hepworth.\nDistribuzione.\nDistribuito dalla Harma Photoplays, il film usc\u00ec nelle sale cinematografiche britanniche nel 1916.\nSi conoscono pochi dati del film che si pensa sia stato distrutto insieme a gran parte dei film della compagnia nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pensava in questo modo di poter almeno recuperare il nitrato d'argento della pellicola."}
{"id": "4838930", "revid": "1543377", "url": "https://it.wikipedia.org/wiki?curid=4838930", "title": "Hockey su ghiaccio ai XXII Giochi olimpici invernali - Torneo maschile", "text": "Il torneo maschile di hockey su ghiaccio alle Olimpiadi invernali 2014 si \u00e8 tenuto a So\u010di, in Russia, dal 12 al 23 febbraio 2014.\nArbitri.\nLa IIHF ha selezionato 14 arbitri e 14 giudici di linea per il torneo maschile di hockey su ghiaccio alle Olimpiadi invernali 2014:\nPlayoff.\nAl termine del turno preliminare tutte le squadre vengono classificate da 1D fino a 12D. Per determinare tale classifica vengono considerati i seguenti criteri nell'ordine:"}
{"id": "4838941", "revid": "1942768", "url": "https://it.wikipedia.org/wiki?curid=4838941", "title": "Calcione", "text": "La diga del Calcione \u00e8 uno sbarramento artificiale costruito sul torrente Foenna,\nin localit\u00e0 Calcione nel comune di Lucignano, in corrispondenza dell'opera di\npresa di un vecchio mulino.\nSituato al confine tra le province di Arezzo e Siena, il lago del Calcione \u00e8 uno\ndei pi\u00f9 grandi invasi dell'Italia centrale.\nLa diga e la rete di distribuzione a scopo principalmente irriguo sono entrate in\nesercizio nel 1971.\nIl bacino \u00e8 lungo circa 5 km e largo 500 metri; con un volume d'invaso di\n3.96*10^6 m\u00b3, alla massima regolazione la superficie del lago \u00e8\napprossimativamente pari a 0,58 km\u00b2.\nNegli anni l'invaso si \u00e8 trasformato in un'area umida di notevole rilievo per\nl'avifauna residente e migratoria e nelle sue acque sono presenti consistenti\npopolazioni di varie specie ittiche.\nLa diga e la rete di distribuzione furono completate nell'estate del 1970, per cui fu\npossibile iniziarne l'esercizio con la stagione irrigua del 1971.La superficie servita\ndall'invaso artificiale \u00e8 di 1.700 ettari catastali, di cui 1.520 irrigabili e la\ndistribuzione, che avviene a domanda, cio\u00e8 con modalit\u00e0 che lasciano\npraticamente libero l'utente dalla osservanza di un orario prestabilito, \u00e8 a\npressione naturale, assicurata dal dislivello tra diga e comprensorio."}
{"id": "4838942", "revid": "729019", "url": "https://it.wikipedia.org/wiki?curid=4838942", "title": "Carlo da Fogliano", "text": "Biografia.\nCarlo da Fogliano, uomo d'armi e capitano, combatt\u00e9 da protagonista nei conflitti che, a cavallo tra il XIV e e il XV secolo, coinvolsero i Terzi di Parma, i Visconti e gli Estensi per il possesso di Reggio nell'Emilia. Nacque intorno al 1350, figlio di Guido Savina (II) e di Camilla da Canossa.\nCarlo spos\u00f2 nel 1374 una figlia naturale di Bernab\u00f2 Visconti, Isotta, a lui promessa quand'era ancora fanciulla, ma otto anni dopo la ripudiava per cui i rapporti con il duca di Milano inevitabilmente si guastarono. In grazia di quel matrimonio il da Fogliano aveva ottenuto \"li sui castelli con molti capitoli utili et notabili\" e con la permissione del Visconti, nel 1377, aveva restaurato la rocca di Salvaterra, che apparteneva alla comunit\u00e0 di Reggio.\nCarlo da Fogliano partecip\u00f2, assieme ai figli di Boccadoro da Fogliano, all'assassinio, consumato il 5 luglio 1395 nella chiesa del castello di Rondinara di Niccol\u00f2 da Fogliano. Non riusc\u00ec per\u00f2, com'era nelle intenzioni, a ucciderne i figli e a impadronirsi della rocca. Alla fine del mese successivo, il 24 agosto, ancora Carlo ma unitamente a Giberto da Fogliano e ai superstiti i figli di Niccol\u00f2, cattur\u00f2 e uccise il Boccadoro nel suo castello di Viano. S'impadron\u00ec quindi di quel castello e di quello di San Romano. Qui Carlo, che esercit\u00f2 sempre un ruolo indipendente ed avverso rispetto ai restanti esponenti della famiglia dei Fogliano, tradizionalmente subordinati e legati alla casa d'Este, allora personalmente in pessimi rapporti con Niccol\u00f2 III d'Este accolse i proscritti modenesi e reggiani contrari agli estensi.\nDopo la morte improvvisa di Gian Galeazzo Visconti, avvenuta nel settembre 1402, Reggio era stata affidata a Jacopo o Giacomo Terzi, il fratello Ottobuono. Allorch\u00e9 Niccol\u00f2 III d'Este tent\u00f2 d'impadronirsi della citt\u00e0 mandandovi Uguccione dei Contrari, signore di Vignola al comando dei suoi armati, la citt\u00e0 insorse costringendo i ducali ad arroccarsi nella fortezza. Carlo da Fogliano schier\u00f2 a sostegno dei Visconti il futuro genero, Ottobuono de' Terzi, signore di Parma e di Reggio, del quale diverr\u00e0 il pi\u00f9 ascoltato consigliere. Costretti i Ferraresi alla ritirata, Reggio pass\u00f2 sotto il controllo politico di Ottobuono. Nel giugno 1403 la duchessa madre Caterina Visconti e il suo pupillo nominarono commissari ducali per Reggio, Jacopo ovvero Giacomo Terzi e il fratello Ottobuono. La loro signoria durer\u00e0 dal 29 giugno 1403 alla Pasqua del 1409.\nIl 1\u00ba dicembre 1405, a Parma, Carlo da Fogliano diede in sposa a Ottobuono de' Terzi, la figlia Francesca, avuta nel suo primo matrimonio con Isotta Visconti. Il 6 dicembre 1406 da quel matrimonio nascer\u00e0 Niccol\u00f2 Carlo che, dopo l'assassinio del padre, nel 1409 sar\u00e0 signore di Parma per venti giorni.\nNel 1406 Carlo da Fogliano, ancora ostile a Niccol\u00f2 III d'Este e al suo capitano Uguccione dei Contrari, era schierato in difesa di Obizzo da Montegarullo e dei suoi castelli. \nAd agosto 1407 incoraggi\u00f2 il genero Ottobuono a nuove incursioni a danno delle terre degli Estensi nel Modenese. Nel medesimo anno, a fine settembre, nuovi accordi in fase di stipulazione fra Ottobuono de' Terzi e Niccol\u00f2 III d'Este, furono affossati su istigazione di Carlo.\nNella primavera del 1408 sempre pi\u00f9 influente nell'ispirare il genero, Carlo lo spinse ad invadere e saccheggiare i territori estensi e a tentare d'impadronirsi della citt\u00e0 di Modena. Nel contempo, su un fronte di pace, il da Fogliano rappresent\u00f2 Ottobuono nelle trattative, concluse il 5 aprile di quello stesso anno, che stabilivano un nuovo accordo con i Rossi di Parma, ove i Terzi s'erano sostituiti violentemente ai Rossi.\nNiccol\u00f2 III d'Este reag\u00ec, il 13 maggio 1408, alleandosi con Pandolfo Malatesta e Gabriele Fondulo e il sempre ondivago Giovanni Maria Visconti, per cercare una soluzione definitiva e portare la guerra contro Ottobuono de' Terzi Nel corso di quella campagna militare ebbe un ruolo di primo piano Muzio Attendolo Sforza che invase i feudi di Carlo da Fogliano, la cui rocca di Dinazzano fu conquistata e quindi incendiata.\nFino alla primavera del 1409 si susseguirono scontri e violenze finch\u00e9 il 27 di maggio, luned\u00ec della Pasqua, fu concordato un incontro con il marchese di Ferrara per patteggiare un armistizio\nIl luogo del convegno fu fissato nelle campagne sopra Rubiera, sulla strada tra Modena e Pontalto , a Bagno presso un ponte che attraversa la via Emilia. Niccol\u00f2 d'Este aveva nascosto suoi armati in un bosco vicino al sito dell'appuntamento. Ottobuono de' Terzi, accompagnato dal figlio Niccol\u00f2 Carlo, ancora fanciullo, recato in sella dallo zio Giacomo e protetto dal nonno materno Carlo da Fogliano, era scortato da un centinaio di cavalieri. Altrettanti ne aveva il marchese di Ferrara, al quale si affiancava Uguccione dei Contrari signore della Rocca di Vignola e Muzio Attendolo Sforza. Mentre i due signori, di Ferrara e di Parma, erano impegnati nello scambio dei rituali convenevoli, lo Sforza colp\u00ec mortalmente a tradimento, alle spalle, Ottobuono de' Terzi.\nIn quelle circostanze Carlo da Fogliano riusc\u00ec a fuggire assieme a Giacomo Terzi e alla scorta, portando in salvo entro le mura di Parma il giovanissimo nipote Niccol\u00f2 Carlo, figlio di Ottobuono. Altre notizie di Carlo, successive a questi accadimenti, si accompagnano alle vicende di Jacopo ovvero Giacomo Terzi, fratello di Ottobuono.\nCarlo da Fogliano mor\u00ec attorno al 1425."}
{"id": "4838944", "revid": "767487", "url": "https://it.wikipedia.org/wiki?curid=4838944", "title": "Frontier Gunlaw", "text": "Frontier Gunlaw \u00e8 un film del 1946 diretto da Derwin Abrahams.\n\u00c8 un western statunitense con Charles Starrett, Tex Harding e Dub Taylor.\nFa parte della serie di film western della Columbia incentrati sul personaggio di Durango Kid.\nProduzione.\nIl film, diretto da Derwin Abrahams su una sceneggiatura di Bennett Cohen e un soggetto di Victor McLeod, fu prodotto da Colbert Clark per la Columbia Pictures e girato dal 2 all'11 agosto 1944. I titoli di lavorazione furono \"Phantom Outlaws\" e \"Prairie Raiders\".\nDistribuzione.\nIl film fu distribuito negli Stati Uniti dal 31 gennaio 1946 al cinema dalla Columbia Pictures.\nAltre distribuzioni:\nPromozione.\nLe tagline sono:"}
{"id": "4838947", "revid": "1318658", "url": "https://it.wikipedia.org/wiki?curid=4838947", "title": "Normativismo", "text": "Il normativismo \u00e8 la concezione secondo cui il diritto \u00e8 composto di norme. Non si tratta di una specifica teoria del diritto quanto di una posizione comune a molte correnti del pensiero giuridico moderno. Secondo le teorie normativistiche della scienza giuridica, il diritto \u00e8 un insieme di norme, intese da Hans Kelsen come entit\u00e0 non-fattuali, collocate nel regno del \"Sollen\" (\"ci\u00f2 che deve essere\"), distinto e indipendente dal regno del \"Sein\" (\"ci\u00f2 che \u00e8\"); pertanto, la scienza giuridica \u00e8 una scienza normativa, nel senso che ha ad oggetto norme, non fatti, e nel senso che si esprime mediante un linguaggio normativo (cio\u00e8 deontico). Intesa in questo modo, la scienza giuridica \u00e8 nettamente distinta dalle scienze politiche e sociali. \nSecondo il normativismo giuspositivista le norme sono \"giuridiche\" in quanto riconducibili a una norma superiore che ne autorizza la produzione. Nei sistemi dinamici (cio\u00e8 che mutano nel tempo, come il diritto positivo) si tratta di una derivazione formale, non contenutistica: la norma superiore autorizza la produzione delle norme inferiori, ma non ne predetermina necessariamente il contenuto. Tutto il diritto, quindi, sarebbe fondato su un nucleo originario, un fondamento formale di validit\u00e0, concepito diversamente da diversi filosofi del diritto. \nCos\u00ec Hans Kelsen definisce questo elemento originario \"norma fondamentale\" (\"Grundnorm\"), intesa come norma la cui validit\u00e0 \u00e8 \"presupposta\" dalla scienza giuridica al fine di concepire come valido (cio\u00e8 obbligatorio) il diritto generalmente efficace. Herbert Hart chiama la norma che stabilisce i supremi criteri di validit\u00e0 dell'ordinamento giuridico \"norma di riconoscimento\" (\"rule of recognition\") e afferma che essa risulta dalla prassi dei tribunali e dei funzionari che, per determinare quali norme appartengano all'ordinamento, usano criteri comuni. Pertanto, mentre per Kelsen la norma fondamentale \u00e8 un presupposto della conoscenza giuridica, una \"ipotesi\" che la scienza giuridica assume per poter concepire come valido il proprio oggetto, per Hart la regola di riconoscimento \u00e8 un fatto, una consuetudine dei giudici e dei funzionari che accettano determinati criteri per formulare i giudizi di validit\u00e0 (nella terminologia di Hart, adottano un \"punto di vista interno\" alla regola di riconoscimento). \nIl normativismo cos\u00ec inteso \u00e8 generalmente contrapposto all'istituzionalismo, che concepisce il diritto non solo come insieme di norme, ma anche come organizzazione sociale e fatto politico (posizione assunta, tra gli altri, da Santi Romano, Costantino Mortati e Carl Schmitt); \u00e8 contrapposto al realismo giuridico, che intende la scienza giuridica come scienza sociale avente ad oggetto i processi di produzione, interpretazione e applicazione del diritto. Infine, il normativismo giuspositivista si distingue dal giusnaturalismo, secondo il quale il diritto \u00e8 necessariamente composto da norme di natura non solo giuridica ma anche morale (teoria che ha avuto un'influente riformulazione contemporanea nell'opera di Ronald Dworkin). "}
{"id": "4838949", "revid": "124808", "url": "https://it.wikipedia.org/wiki?curid=4838949", "title": "The Cable Guy", "text": ""}
{"id": "4838950", "revid": "486946", "url": "https://it.wikipedia.org/wiki?curid=4838950", "title": "Trattato di Stoccolma (Grande guerra del Nord)", "text": ""}
{"id": "4838951", "revid": "124808", "url": "https://it.wikipedia.org/wiki?curid=4838951", "title": "Relative Strangers", "text": ""}
{"id": "4838962", "revid": "287204", "url": "https://it.wikipedia.org/wiki?curid=4838962", "title": "Bye Bye (album)", "text": ""}
{"id": "4838964", "revid": "228587", "url": "https://it.wikipedia.org/wiki?curid=4838964", "title": "Comeback Season", "text": ""}
{"id": "4838969", "revid": "33751", "url": "https://it.wikipedia.org/wiki?curid=4838969", "title": "Come Back to Me", "text": ""}
{"id": "4838974", "revid": "2062599", "url": "https://it.wikipedia.org/wiki?curid=4838974", "title": "Repressioni staliniste in Mongolia", "text": "Le repressioni staliniste in Mongolia (in mongolo \u0418\u0445 \u0425\u044d\u043b\u043c\u044d\u0433\u0434\u04af\u04af\u043b\u044d\u043b\u0442, Ikh Khelmegd\u00fc\u00fclelt - \"Grande repressione\") ebbero il loro apice tra il 1937 e il 1939 sotto la guida di Khorloogiin Chiubaksan su istruzioni sovietiche. L'obiettivo del genocidio era sopprimere le forze patriottiche mongole. L'URSS ferm\u00f2 le migrazioni dei Buriati, un grande gruppo etnico siberiano, verso la Repubblica Popolare Mongola nel 1930. Tutti i leader mongoli che non approvarono la decisione sovietica di diffondere il terrore nella popolazione vennero giustiziati dai Russi, mentre Peljidiin Genden, Anadyn Amar e Choibalsan accettarono la richiesta dopo essere stati pesantemente minacciati. Il leader del Comintern, Bohumir Smeral, disse \"I mongoli non sono importanti, la terra \u00e8 importante. La Mongolia \u00e8 pi\u00f9 vasta di Inghilterra, Francia e Germania messe insieme.\" Le purghe si verificarono in tutta la nazione, anche se si concentrarono soprattutto nei pi\u00f9 alti ranghi del partito, dell'esercito e del governo, interessando anche i Buriati, i movimenti patriottici e nazionalisti, gli intellettuali, i nobili, i ricchi e il clero Buddhista. Un'accusa molto comune fu la sospetta collaborazione con la presunta rete spionistica giapponese.\nStoria.\nDopo la rivoluzione, il Partito Popolare Rivoluzionario Mongolo (PPRM) si auto-incaric\u00f2 della \"trasformazione socialista della societ\u00e0\", seguendo le istruzioni ricevute dall'Unione Sovietica. Nel 1926, nella Repubblica Popolare Mongola, venne varata la legge che separ\u00f2 la chiesa Buddhista dallo Stato eliminando i privilegi dei pi\u00f9 alti ranghi del clero. Verso la fine degli anni venti il PPRM e il Revsomol (organo del Comitato Centrale del Partito) promossero un'intensa battaglia di secolarizzazione e. insieme, quasi contemporaneamente all'Unione Sovietica, diedero il via alle collettivizzazioni; vennero confiscate le propriet\u00e0 clericali e i grandi feudi nobiliari. Tra il 1933 e il 1934 centinaia di persone, tra cui alti membri del Partito o alti funzionari statali, vennero condannate a morte, imprigionati, condannati ai lavori forzati o esiliati.\nLa repressione dell'alto clero buddhista avvenne nel dicembre del 1934, quando la legge mongola si estese alla rimozione degli insegnamenti religiosi nelle scuole, al divieto di entrare nei monasteri per i bambini e alla fine dell'esonero per la casta sacerdotale dal servizio militare. Ai monasteri vennero imposte nuove e pesanti tasse. Alla met\u00e0 degli anni trenta, alla vigilia delle Grandi purghe, erano presenti circa 800 monasteri buddhisti sparsi per tutto il territorio mongolo, e si contavano all'incirca 90.000 monaci; nel 1937 e nel 1938, la maggior parte dei monasteri vennero distrutti e tra i 16 e i 17.000 monaci vennero uccisi. Secondo una stima, nel 1939 nelle Purghe perirono 27.000 mongoli (circa il 3% della popolazione, dove pi\u00f9 di met\u00e0 delle vittime erano monaci). Durante la repressione stalinista, \"L'istituzione religiosa mongola fu praticamente distrutta, le sue propriet\u00e0 sequestrate, e i monaci vennero o uccisi o secolarizzati. In totale, 2.265 monasteri vennero distrutti, e pi\u00f9 di 71,5 tonnellate di statue vennero inviate in Unione Sovietica come scarti.\" Il monastero di Gandan, situato vicino Ulan Bator, venne chiuso nel 1938 proprio all'apice delle Purghe, ma venne riaperto nel 1944. Fu l'unico monastero buddhista in tutta la Mongolia a rimanere funzionante durante l'era comunista, e uno dei pochissimi scampati alla distruzione.\nIl numero delle vittime.\nIl numero totale delle persone uccise dalle Purghe \u00e8 stimato tra le 22 e le 35.000 (3-4% della popolazione). Circa 18.000 vittime erano monaci buddisti. Altri autori stimano che le vittime furono molte di pi\u00f9, quasi 100.000. Nel 1991 e nel 2003 vennero investigate grandi fosse comune rinvenute nei pressi di M\u00f4r\u00f4n e di Ulan Baatar. In esse vennero rinvenuti migliaia di cadaveri, tutti uccisi con un colpo di pistola alla base del cranio.\nIntorno alla fine degli anni trenta la Repubblica Popolare Mongola vide crescere la sua popolazione di circa 800.000 persone. Solo tra l'agosto 1937 e il gennaio 1938, a detta dell'ambasciata Sovietica in Mongolia, vennero arrestate 10.000 persone, di cui 7.000 monaci, 300 nobili e 180 ufficiali. Durante questo periodo vennero avviate pi\u00f9 di 7.000 cause penali, di cui 6.000 portarono all'esecuzione dell'accusato. Sembra dunque, a detta dei dati, che il colpo pi\u00f9 forte della Repressione venne sferrato contro il monachesimo buddhista.\nTra il 1936 e il 1939, due terzi dei membri del PPRM venne deposto e rimosso, tra cui 8 membri su 10 del Presidium del Comitato Centrale. Confrontando i dati con quelli forniti dalla Commissione Straordinaria, presieduta da Choibalsan sotto la stretta sorveglianza sovietica, vennero condannate 25.000 persone, di cui 20.000 alla pena di morte. La proporzione di vittime in relazione alla popolazione totale \u00e8 molto pi\u00f9 alta rispetto alle Grandi Purghe sovietiche.\nPersonalit\u00e0 vittime delle purghe.\nBuriati.\nUn numero elevato di Buriati venne imprigionato e ucciso durante le Grandi Purghe. Tra essi vi furono: Jamsrangiin Tseveen, importante uomo accademico e politico, e Elbedorj Richino, leader rivoluzionario che gioc\u00f2 un ruolo importante durante la Rivoluzione Mongola del 1921."}
{"id": "4838978", "revid": "767487", "url": "https://it.wikipedia.org/wiki?curid=4838978", "title": "Roaring Rangers", "text": "Roaring Rangers \u00e8 un film del 1946 diretto da Ray Nazarro.\n\u00c8 un western statunitense con Charles Starrett, Adele Roberts, Merle Travis' Bronco Busters e Smiley Burnette.\nFa parte della serie di film western della Columbia incentrati sul personaggio di Durango Kid.\nProduzione.\nIl film, diretto da Ray Nazarro su una sceneggiatura di Barry Shipman, fu prodotto da Colbert Clark per la Columbia Pictures e girato dal 17 al 26 maggio 1945. Il titolo di lavorazione fu \"Powder River\".\nDistribuzione.\nIl film fu distribuito negli Stati Uniti dal 14 febbraio 1946 al cinema dalla Columbia Pictures.\nAltre distribuzioni:\nPromozione.\nLe tagline sono:"}
{"id": "4838979", "revid": "1305772", "url": "https://it.wikipedia.org/wiki?curid=4838979", "title": "The Deep Blue Sea", "text": ""}
{"id": "4838990", "revid": "287204", "url": "https://it.wikipedia.org/wiki?curid=4838990", "title": "Boine", "text": ""}
{"id": "4838994", "revid": "287204", "url": "https://it.wikipedia.org/wiki?curid=4838994", "title": "Domino (album)", "text": ""}
{"id": "4838995", "revid": "1305772", "url": "https://it.wikipedia.org/wiki?curid=4838995", "title": "Bernardo Fort-Brescia", "text": "Biografia.\nFiglio di Paolo e Rosa Brescia Cafferata, sorella degli imprenditori Pedro e Mario, ha studiato presso la Princeton University (New Jersey), conseguendo una laurea in Architettura e urbanistica nel 1973.\nNel 1975, ha conseguito un Master in Architettura presso l'Universit\u00e0 di Harvard, dove ha successivamente ottenuto una cattedra.\nNel settembre del 1976 ha sposato l'architetto Laurinda Hope Spear, con la quale ha sei figli.\nNel 1977 ha fondato lo studio Arquitectonica, con la moglie Laurinda Spear, Andr\u00e9s Duany, Elizabeth Plater - Zyberk. Questa azienda ha progettato e costruito numerosi edifici nei cinque continenti e il suo quartier generale \u00e8 a Miami.\nNel 1996, \u00e8 stato insignito del premio di design della American Institute of Architects e nel 1998, medaglia d'argento per il \"Design Excellence\". Inoltre, nel 1992, \u00e8 stato reso Membro della American Institute of Architects e nel 1999, \u00e8 stato inserito nella Hall of Fame of Interior Design. Nel 2000 ha ricevuto il Founder's Award dal Salvadori Center di New York.\nNel 2005 \u00e8 stato eletto direttore del National Tourism Investment, oltre ad essere anche il direttore della compagnia di assicurazioni Rimac International Insurance Company, del cementificio Melon e dell'Hotel El Libertador, tutte propriet\u00e0 della famiglia Brescia."}
{"id": "4838997", "revid": "339392", "url": "https://it.wikipedia.org/wiki?curid=4838997", "title": "Wayne's World 2", "text": ""}
{"id": "4839000", "revid": "767487", "url": "https://it.wikipedia.org/wiki?curid=4839000", "title": "Gunning for Vengeance", "text": "Gunning for Vengeance \u00e8 un film del 1946 diretto da Ray Nazarro.\n\u00c8 un western statunitense ambientato nel 1888 con Charles Starrett, Marjean Neville, e Smiley Burnette.\nFa parte della serie di film western della Columbia incentrati sul personaggio di Durango Kid.\nProduzione.\nIl film, diretto da Ray Nazarro su una sceneggiatura di Louise Rousseau e Ed Earl Repp e un soggetto dello stesso Rousseau, fu prodotto da Colbert Clark per la Columbia Pictures e girato nell'Iverson Ranch a Chatsworth, Los Angeles, California, dal 4 al 13 giugno 1945. Il titolo di lavorazione fu \"Burning the Trail\".\nDistribuzione.\nIl film fu distribuito negli Stati Uniti dal 21 marzo 1946 al cinema dalla Columbia Pictures.\nAltre distribuzioni:\nPromozione.\nLe tagline sono:"}
{"id": "4839001", "revid": "916580", "url": "https://it.wikipedia.org/wiki?curid=4839001", "title": "Chromodoris aureopurpurea", "text": ""}
{"id": "4839002", "revid": "156281", "url": "https://it.wikipedia.org/wiki?curid=4839002", "title": "Padiglioni dell'Expo 2015", "text": ""}
{"id": "4839012", "revid": "767487", "url": "https://it.wikipedia.org/wiki?curid=4839012", "title": "Galloping Thunder (film 1946)", "text": "Galloping Thunder \u00e8 un film del 1946 diretto da Ray Nazarro.\n\u00c8 un western statunitense ambientato nel 1880 con Charles Starrett, Adele Roberts e Smiley Burnette. Fa parte della serie di film western della Columbia incentrati sul personaggio di Durango Kid.\nProduzione.\nIl film, diretto da Ray Nazarro su una sceneggiatura di Ed Earl Repp, fu prodotto da Colbert Clark per la Columbia Pictures e girato nell'Iverson Ranch a Chatsworth e nel Providencia Ranch a Hollywood Hills, California, dal 21 al 29 giugno 1945. Il titolo di lavorazione fu \"Bronco Busters\".\nDistribuzione.\nIl film fu distribuito negli Stati Uniti dal 25 aprile 1946 al cinema dalla Columbia Pictures.\nAltre distribuzioni:\nPromozione.\nLe tagline sono:"}
{"id": "4839013", "revid": "599013", "url": "https://it.wikipedia.org/wiki?curid=4839013", "title": "Galloping Thunder", "text": ""}
{"id": "4839016", "revid": "63856561", "url": "https://it.wikipedia.org/wiki?curid=4839016", "title": "Italjet GP/03", "text": ""}
{"id": "4839020", "revid": "38120", "url": "https://it.wikipedia.org/wiki?curid=4839020", "title": "Spira mirabilis", "text": ""}
{"id": "4839021", "revid": "22356", "url": "https://it.wikipedia.org/wiki?curid=4839021", "title": "Euconcordia cunninghami", "text": "L'euconcordia (Euconcordia cunninghami) \u00e8 un rettile estinto, appartenente ai captorinidi. Visse nel Carbonifero superiore (circa 302 milioni di anni fa) e i suoi resti fossili sono stati ritrovati in Nordamerica (Kansas).\nDescrizione.\nQuesto animale \u00e8 noto grazie a due crani fossili: l'olotipo, KUVP 8702a&amp;b, comprende parte e controparte di un cranio con tanto di scatola cranica, mentre l'esemplare KUVP 96/95 \u00e8 un cranio ben conservato in vista ventrale, con una controparte dorsale poco conservata.\n\"Euconcordia \"presenta numerose caratteristiche condivise con altri rettili basali del Carbonifero superiore, ma \u00e8 sprovvisto di alcune particolari strutture tipiche di forme pi\u00f9 evolute e successive. La premascella, ad esempio, era piccola e non formava il tipico becco ricurvo all'ingi\u00f9, caratteristico dei successivi captorinidi. Il lacrimale era espanso dorsoventralmente e formava la principale porzione della parete laterale del muso, simile a quello di un altro rettile arcaico, \"Rhiodenticulatus\". La scatola cranica era sprovvista dell'osso tabulare, come in tutti i captorinidi. Il sopratemporale era piccolo e simile a quello del captorinide \"Romeria \"e del protorotiride \"Protorothyris\". Con queste due forme, \"Euconcordia\" condivideva anche il forame parietale molto grande rispetto alla dimensione del cranio.\nLa mascella e il dentale erano equipaggiati con una singola fila di 18 denti piccoli e appuntiti. Le ossa palatali e il basisfenoide (un elemento ventrale della scatola cranica) erano ricoperti da numerosi denticoli. Una caratteristica unica di \"Euconcordia \"era data dal vomere, che non solo esibiva file mediali di denticoli, ma ne possedeva anche di laterali. Sembra che l'opistotico fosse sprovvisto della proiezione laterale nota come processo paroccipitale, una caratteristica che invece si rinviene in tutti gli amnioti basali e in molti rettili odierni.\nClassificazione.\n\"Euconcordia cunninghami\" venne descritto per la prima volta nel 2005, sulla base di fossili ritrovati nella cava Hamilton, nella formazione Calhouns Shale in Kansas, e venne dapprima denominato Concordia cunninghami; il nome \"Concordia\" tuttavia era gi\u00e0 stato utilizzato per descrivere un altro animale, e cos\u00ec nel 2016 venne istituito il genere \"Euconcordia\". Inizialmente venne considerato il pi\u00f9 antico e primitivo tra i captorinidi, ma con l'attribuzione di \"Thuringothyris \"alla famiglia captorinidi fu chiaro che, in epoche successive, esistevano captorinidi ancor pi\u00f9 primitivi (\"Thuringothyris \"era del Permiano). \"Euconcordia\", in ogni caso, \u00e8 ancora il pi\u00f9 antico captorinide noto (tutti gli altri captorinidi provengono dal Permiano), ma \u00e8 ovvio che un membro ancestrale, pi\u00f9 primitivo di \"Euconcordia \"e \"Thuringothyris\", deve essere ancora scoperto."}
{"id": "4839022", "revid": "486946", "url": "https://it.wikipedia.org/wiki?curid=4839022", "title": "Concordia (paleontologia)", "text": ""}
{"id": "4839025", "revid": "1149807", "url": "https://it.wikipedia.org/wiki?curid=4839025", "title": "Rabbids Land", "text": "Rabbids Land \u00e8 un videogioco party per Wii U pubblicato dalla Ubisoft. \u00c8 stato pubblicato nel novembre 2012 in America Settentrionale ed in Europa.\nTrama.\nAncora sulla Terra, i Rabbids si ritrovano a gestire un parco di divertimenti. Due Rabbids stanno tentando di andare in uno delle giostre, ma sono spinti via da una persona invisibile. Uno dei Rabbids in contatto con l'astronave Rabbid tramite un dispositivo simil-iPhone tenta di chiamare il Rabbid nella nave spaziale, ma il Rabbid nell'astronave \u00e8 troppo occupato a giocare con il Gamepad della Wii U. Ignaro delle conseguenze, il Rabbid nell'astronave continua a giocare con il Gamepad, che era in realt\u00e0 la cloche di comando di tutta la nave. Il Rabbid indirizza il Gamepad verso il basso, ed inevitabilmente la nave spaziale precipita nel parco dei divertimenti."}
{"id": "4839026", "revid": "547034", "url": "https://it.wikipedia.org/wiki?curid=4839026", "title": "Scherma ai Giochi della IX Olimpiade - Fioretto a squadre maschile", "text": "La competizione del fioretto a squadre maschile di scherma ai Giochi della IX Olimpiade si tenne i giorni 29 e 30 luglio 1928 presso lo \"Schermzaal\" di Amsterdam. \nRisultati.\n1 Turno.\nLe prime due squadre classificate di ogni gruppo furono ammesse al secondo turno.\n2 Turno.\nLe prime due squadre classificate di ogni gruppo furono ammesse alle semifinali\nSemifinali.\nLe prime due squadre classificate di ogni gruppo furono ammesse alla finale."}
{"id": "4839027", "revid": "767487", "url": "https://it.wikipedia.org/wiki?curid=4839027", "title": "Tubby and the Clutching Hand", "text": "Tubby and the Clutching Hand \u00e8 un cortometraggio muto del 1916 diretto da Frank Wilson. Fu il terzo corto - distribuito nel settembre 1916 - della serie di comiche \"The Adventures of Tubby\" prodotta dalla Hepworth.\nProduzione.\nIl film fu prodotto dalla Hepworth.\nDistribuzione.\nDistribuito dalla Thanhouser Film, il film - un cortometraggio di 206 metri - usc\u00ec nelle sale cinematografiche britanniche nel settembre 1916.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4839030", "revid": "767487", "url": "https://it.wikipedia.org/wiki?curid=4839030", "title": "Two-Fisted Stranger", "text": "Two-Fisted Stranger \u00e8 un film del 1946 diretto da Ray Nazarro.\n\u00c8 un western statunitense con Charles Starrett, Doris Houck, Zeke Clements e Smiley Burnette. Fa parte della serie di film western della Columbia incentrati sul personaggio di Durango Kid.\nProduzione.\nIl film, diretto da Ray Nazarro su una sceneggiatura di Robert Lee Johnson e un soggetto di Peter Whitehead e dello stesso Johnson, fu prodotto da Colbert Clark per la Columbia Pictures e girato nel ranch di Corriganville a Simi Valley, California, dal 30 luglio all'8 agosto 1945.\nDistribuzione.\nIl film fu distribuito negli Stati Uniti dal 30 maggio 1946 al cinema dalla Columbia Pictures.\nAltre distribuzioni:\nPromozione.\nLe tagline sono:"}
{"id": "4839036", "revid": "767487", "url": "https://it.wikipedia.org/wiki?curid=4839036", "title": "Girl/Ora siamo qui", "text": "Girl/Ora siamo qui \u00e8 il settantasettesimo singolo 45 giri di Peppino di Capri\nIl disco.\nLa prima canzone e una cover in italiano del celeberrimo brano dei Beatles. Di Capri aveva infatti fatto da apripista all'unico tour italiano del quartetto britannico durante l'estate 1965. Essendo la sua etichetta la Carisch legata da cavilli contrattuali alla Parlophone il cantante caprese pot\u00e9 cos\u00ec concedersi l'opportunit\u00e0 di incidere \"Girl\". Il suo chitarrista Mario Cenci la tradusse in italiano.\nIn seguito il brano fu riutilizzato come videoclip in bianco e nero nel film televisivo \"Tot\u00f2 a Napoli\" nella serie \"Tutto Tot\u00f2\". Questo \u00e8 di fatto l'ultimo videoclip del cantante con i suoi Rockers della prima formazione.\nAnche il secondo brano e una cover di un brano inglese di successo. E la traduzione di \"Here it comes again\" dei Fortunes, incisa nello stesso periodo anche da Rita Pavone con il titolo \"Qui ritorner\u00e0\".\nLa copertina raffigura tre scatti di una modella. Il primo brano verr\u00e0 alcuni mesi dopo incluso nell'album che prender\u00e0 il titolo della canzone (che \u00e8 anche l'ultimo per il cantautore campano pubblicato per la Carisch)."}
{"id": "4839038", "revid": "767487", "url": "https://it.wikipedia.org/wiki?curid=4839038", "title": "The Desert Horseman", "text": "The Desert Horseman \u00e8 un film del 1946 diretto da Ray Nazarro.\n\u00c8 un western statunitense con Charles Starrett, Adele Roberts, Walt Shrum e Smiley Burnette. Fa parte della serie di film western della Columbia incentrati sul personaggio di Durango Kid.\nProduzione.\nIl film, diretto da Ray Nazarro su una sceneggiatura di Sherman L. Lowe, fu prodotto da Colbert Clark per la Columbia Pictures e girato nell'Iverson Ranch a Chatsworth, Los Angeles e ad Agoura, California, dal 23 al 31 agosto 1945. Il titolo di lavorazione fu \"Phantom of the Desert\".\nDistribuzione.\nIl film fu distribuito negli Stati Uniti dall'11 luglio 1946 al cinema dalla Columbia Pictures.\nAltre distribuzioni:\nPromozione.\nLe tagline sono:"}
{"id": "4839039", "revid": "767487", "url": "https://it.wikipedia.org/wiki?curid=4839039", "title": "Unione Sportiva Catanzaro 1975-1976", "text": "Questa voce raccoglie le informazioni riguardanti l'Unione Sportiva Catanzaro nelle competizioni ufficiali della stagione 1975-1976.\nStagione.\nIl Catanzaro di Nicola Ceravolo e di Gianni Di Marzio proprio sul filo di lana del campionato, al minuto 89' dell'ultima giornata del torneo sul campo di Reggio Emilia, conquista una meritata promozione in Serie A, un epilogo sportivamente drammatico per i reggiani che retrocedono e di festa per i calabresi. Con il Catanzaro salgono in Serie A il Genoa ed il Foggia, tutte con 45 punti. Retrocedono il Piacenza, il Brindisi e la Reggiana.\nProtagonisti di stagione il portiere Giorgio Pellizzaro 42 presenze, di cui 38 in campionato e 4 in Coppa Italia, con 30 reti subite, senza mai perdere un gettone di presenza nel difendere la porta giallorossa, la meno battuta della cadetteria, il napoletano Giovanni Improta e Adriano Banelli a sostegno del centrocampo ed il cannoniere Massimo Palanca autore di 11 reti.\nIn Coppa Italia a settembre il Catanzaro disputa il 5\u00ba girone di qualificazione che promuove il Milan al girone finale, i calabresi pareggiano con il Milan, vincono a Brindisi e perdono con il Perugia e la Spal."}
{"id": "4839041", "revid": "599013", "url": "https://it.wikipedia.org/wiki?curid=4839041", "title": "Cattedrale di Nostra Signora (N'Djamena)", "text": "La cattedrale di Nostra Signora della Pace (in francese: \"Cath\u00e9drale Notre-Dame de la Paix\") \u00e8 la cattedrale di N'Djamena, in Ciad, e sede dell'arcidiocesi di N'Djamena.\nStoria.\nLa cattedrale \u00e8 stata costruita e inaugurata nel 1965. Durante la Guerra civile, il 21 aprile 1980, \u00e8 andata distrutta.\nL'edificio attuale, che occupa la maggior parte delle vecchie strutture, \u00e8 stato ricostruito tra il 1983 ed il 1986. Il tetto, distrutto da un incendio, \u00e8 stato sostituito da una conchiglia tridimensionale coperta da Batex in pannelli, abbastanza leggera per minimizzare gli sforzi sul cemento indebolito dal fuoco.\nPapa Giovanni Paolo II ha visitato la cattedrale nel 1990.\nLavori di restauro sono iniziati a met\u00e0 aprile del 2013, parallelamente alla costruzione della futura \"Basilica di N'Diamena\"."}
{"id": "4839045", "revid": "34928", "url": "https://it.wikipedia.org/wiki?curid=4839045", "title": "Il disagio nella civilt\u00e0", "text": ""}
{"id": "4839048", "revid": "767487", "url": "https://it.wikipedia.org/wiki?curid=4839048", "title": "Heading West", "text": "Heading West \u00e8 un film del 1946 diretto da Ray Nazarro.\n\u00c8 un western statunitense con Charles Starrett, Doris Houck, Hank Penny e Smiley Burnette. Fa parte della serie di film western della Columbia incentrati sul personaggio di Durango Kid.\nProduzione.\nIl film, diretto da Ray Nazarro su una sceneggiatura e un soggetto di Ed Earl Repp, fu prodotto da Colbert Clark per la Columbia Pictures e girato nell'Iverson Ranch a Chatsworth, Los Angeles, California, dal 24 settembre al 2 ottobre 1945. Il titolo di lavorazione fu \"Massacre Mesa\".\nDistribuzione.\nIl film fu distribuito negli Stati Uniti dal 15 agosto 1946 al cinema dalla Columbia Pictures.\nAltre distribuzioni:\nPromozione.\nLe tagline sono:"}
{"id": "4839054", "revid": "767487", "url": "https://it.wikipedia.org/wiki?curid=4839054", "title": "Franca, la prima", "text": "Franca, la prima \u00e8 un documentario del 2011 diretto da Sabina Guzzanti e riguardante l'attrice Franca Valeri."}
{"id": "4839059", "revid": "63857165", "url": "https://it.wikipedia.org/wiki?curid=4839059", "title": "Costanti fisiche", "text": ""}
{"id": "4839064", "revid": "1696318", "url": "https://it.wikipedia.org/wiki?curid=4839064", "title": "Libera Trevisani Levi-Civita", "text": "Biografia.\nLibera, primogenita di cinque sorelle, fu una studentessa brillante e dotata. Consegu\u00ec la maturit\u00e0 classica nel 1908 presso il Liceo \"Bernardino Telesio\" di Cosenza quindi, nell'anno accademico 1908-1909, si iscrisse all'Universit\u00e0 di Padova. Nel 1912, si laure\u00f2 in matematica all'Universit\u00e0 di Padova, sotto la guida scientifica del matematico e fisico Tullio Levi-Civita, con una tesi intitolata \"Sul moto medio dei nodi nel problema dei tre corpi\". La tesi estendeva le ricerche di Levi-Civita sull'esistenza del moto medio asintotico, per un punto rappresentato dalla generica soluzione di un sistema lineare a coefficienti periodici, al problema dei tre corpi, quando questi si riferisce alla teoria della luna. I risultati ottenuti dalla Trevisani furono talmente soddisfacenti che il maestro decise di presentarli nell'adunanza del 28 aprile 1912 all'Istituto veneto di scienze, lettere ed arti. La nota fu pubblicata negli \u00abAtti\u00bb nello stesso anno. Nel novembre del 1912, si abilit\u00f2 all'insegnamento (\"magistero in matematica\") con la votazione di 30/30.\nNell'aprile del 1914, la giovane Libera Trevisani divenne moglie del suo maestro Tullio Levi-Civita.\nNel 1944 fu eletta prima presidente della ricostituita FILDIS dopo che nel 1935 era stata sciolta dal regime fascista. Rimase in carica fino al 1953. Come presidente della FILDIS port\u00f2 avanti iniziative istituzionali volte all'emancipazione e alla difesa dei diritti delle donne. Nel 1945 adott\u00f2 Susanna Silberstein, i cui genitori ebrei l'avevano messa da bambina in un convento fiorentino nel 1943, poco prima di essere rastrellati dai nazisti e assassinati ad Auschwitz."}
{"id": "4839065", "revid": "339392", "url": "https://it.wikipedia.org/wiki?curid=4839065", "title": "Masse equivalenti", "text": ""}
{"id": "4839070", "revid": "767487", "url": "https://it.wikipedia.org/wiki?curid=4839070", "title": "Vorrei vederti ballare", "text": "Vorrei vederti ballare \u00e8 un film italiano del 2012 diretto da Nicola Deorsola e scritto da Giuseppe Fulcheri.\nTrama.\nIl ventenne Martino ha due passioni: le tartarughe e i film d'autore. Trascorre il tempo nella riserva di Isola Capo Rizzuto dove si prende cura di Cleopatra, la sua tartaruga. Studia psicologia senza troppa voglia, cosa imposta da suo padre, che lo vuole con s\u00e9 nel suo studio. Martino ha un'altra passione: \u00e8 innamorato di una ragazza che prende lezioni di danza vicino a casa sua.\nLei non muore e si baciano davanti alla tartaruga come terzo incomodo.\nColonna sonora.\nLa canzone \"C'est toi que j'aime\" \u00e8 cantata da Federica Camba."}
{"id": "4839072", "revid": "217591", "url": "https://it.wikipedia.org/wiki?curid=4839072", "title": "Filippo Evans", "text": "Fu uno dei quaranta martiri di Inghilterra e Galles canonizzati.\nBiografia.\nEducato nel Collegio di Saint Omer nell'Artois (Francia), entrando come novizio nella Compagnia di Ges\u00f9 a Watten il 7 settembre 1665, venne ordinato sacerdote a Liegi e nel 1675 inviato come missionario nel sud del Galles.\nLavor\u00f2 col\u00e0 per quattro anni e, nonostante la politica anti-cattolica ufficiale, nei suoi confronti non vennero presi provvedimenti. Tuttavia, alla scoperta della congiura (rivelatasi poi inesistente) detta \"Popish Plot\", Filippo divenne ricercato, insieme al collega secolare John Lloyd. Nel novembre del 1678 un certo John Arnold, di Llanvihangel Court presso Abergavenny, giudice di pace e cacciatore di preti , offr\u00ec una ricompensa di 200 sterline (una somma enorme per allora) per il suo arresto. Nonostante l'incombente pericolo, padre Evans si rifiut\u00f2 categoricamente di abbandonare il proprio gregge e fu arrestato nella casa di un certo signor Christopher Turberville, a Sker, Glamorgan il 4 dicembre 1678.\nAl processo, che ebbe luogo il 5 maggio 1679, n\u00e9 lui n\u00e9 il collega secolare John Lloyd vennero accusati di essere stati membri della fantomatica congiura. Ci\u00f2 non di meno essi vennero accusati di essere preti cattolici nel Galles, contro le disposizioni di legge. Dichiarati colpevoli di tradimento, vennero condannati alla pena capitale.\nL'esecuzione.\nCi volle molto tempo prima che fosse stabilito il giorno dell'esecuzione, tanto che venne concessa ai due preti la possibilit\u00e0 di ricevere visite ed effettuare passeggiate nei dintorni.\nInfine il luogo ed giorno dell'esecuzione vennero fissati: a Cardiff, il 22 luglio 1679 Il primo a morire fu proprio Evans le cui ultime parole, indirizzate al collega sia in lingua inglese che il gallese furono: \u00abAddio, padre Lloyd! Solo per breve tempo, poich\u00e9 presto saremo nuovamente insieme\u00bb.\nL'onore degli altari.\nPadre Philip Evans venne dichiarato beato da papa Pio XI il 15 dicembre 1929 e papa Paolo VI lo proclam\u00f2 santo il 25 ottobre 1970 insieme a John Lloyd.\nLa sua memoria liturgica cade il 22 luglio."}
{"id": "4839073", "revid": "110157", "url": "https://it.wikipedia.org/wiki?curid=4839073", "title": "Campionati svizzeri di sci alpino 2014", "text": "I Campionati svizzeri di sci alpino 2014 si sono svolti a Fiescheralp, Spl\u00fcgen e Veysonnaz dal 20 marzo al 6 aprile. Il programma ha incluso gare di discesa libera, supergigante, slalom gigante, slalom speciale e supercombinata, tutte sia maschili sia femminili.\nOltre agli sciatori svizzeri, hanno potuto concorrere al titolo anche gli sciatori di nazionalit\u00e0 liechtensteinese, mentre gli atleti delle altre federazioni, pur prendendo parte alle competizioni, potevano ottenere solo prestazioni valide ai fini del punteggio FIS.\nRisultati.\nUomini.\nDiscesa libera.\nData: 20 marzo\nLocalit\u00e0: Fiescheralp\nOre: \nPista: \nPartenza: 2\u00a0640\u00a0m\u00a0s.l.m.\nArrivo: 1\u00a0960\u00a0m\u00a0s.l.m.\nDislivello: 680\u00a0m\nTracciatore: Simon Rothenb\u00fchler\nSupergigante.\nData: 21 marzo\nLocalit\u00e0: Fiescheralp\nOre: \nPista: \nPartenza: 2\u00a0640\u00a0m\u00a0s.l.m.\nArrivo: 2\u00a0200\u00a0m\u00a0s.l.m.\nDislivello: 440\u00a0m\nTracciatore: Franz Heinzer\nSlalom gigante.\nData: 22 marzo\nLocalit\u00e0: Fiescheralp\n1\u00aa manche:\nOre: \nPista: \nPartenza: 2\u00a0500\u00a0m\u00a0s.l.m.\nArrivo: 2\u00a0200\u00a0m\u00a0s.l.m.\nDislivello: 300\u00a0m\nTracciatore: J\u00f6rg Roten\n2\u00aa manche:\nOre: \nPista: \nPartenza: 2\u00a0500\u00a0m\u00a0s.l.m.\nArrivo: 2\u00a0200\u00a0m\u00a0s.l.m.\nDislivello: 300\u00a0m\nTracciatore: Adi Bellwald\nSlalom speciale.\nData: 6 aprile\nLocalit\u00e0: Veysonnaz\n1\u00aa manche:\nOre: \nPista: \nPartenza: 2\u00a0090\u00a0m\u00a0s.l.m.\nArrivo: 1\u00a0890\u00a0m\u00a0s.l.m.\nDislivello: 200\u00a0m\nTracciatore: Steve Locher\n2\u00aa manche:\nOre: \nPista: \nPartenza: 2\u00a0090\u00a0m\u00a0s.l.m.\nArrivo: 1\u00a0890\u00a0m\u00a0s.l.m.\nDislivello: 200\u00a0m\nTracciatore: Didier Plaschy\nSupercombinata.\nData: 20 marzo\nLocalit\u00e0: Fiescheralp\n1\u00aa manche:\nOre: \nPista: \nPartenza: 2\u00a0640\u00a0m\u00a0s.l.m.\nArrivo: 1\u00a0990\u00a0m\u00a0s.l.m.\nDislivello: 650\u00a0m\nTracciatore: Simon Rothenb\u00fchler\n2\u00aa manche:\nOre: \nPista: \nPartenza: \nArrivo: \nDislivello: \nTracciatore: J\u00f6rg Roten\nDonne.\nDiscesa libera.\nData: 20 marzo\nLocalit\u00e0: Fiescheralp\nOre: \nPista: \nPartenza: 2\u00a0640\u00a0m\u00a0s.l.m.\nArrivo: 1\u00a0960\u00a0m\u00a0s.l.m.\nDislivello: 680\u00a0m\nTracciatore: Simon Rothenb\u00fchler\nSupergigante.\nData: 21 marzo\nLocalit\u00e0: Fiescheralp\nOre: \nPista: \nPartenza: 2\u00a0640\u00a0m\u00a0s.l.m.\nArrivo: 2\u00a0200\u00a0m\u00a0s.l.m.\nDislivello: 440\u00a0m\nTracciatore: Franz Heinzer\nSlalom gigante.\nData: 28 marzo\nLocalit\u00e0: Spl\u00fcgen\n1\u00aa manche:\nOre: \nPista: \nPartenza: 1\u00a0758\u00a0m\u00a0s.l.m.\nArrivo: 1\u00a0480\u00a0m\u00a0s.l.m.\nDislivello: 278\u00a0m\nTracciatore: Alois Brenn\n2\u00aa manche:\nOre: \nPista: \nPartenza: 1\u00a0758\u00a0m\u00a0s.l.m.\nArrivo: 1\u00a0480\u00a0m\u00a0s.l.m.\nDislivello: 278\u00a0m\nTracciatore: Christian Brill\nSlalom speciale.\nData: 22 marzo\nLocalit\u00e0: Fiescheralp\n1\u00aa manche:\nOre: \nPista: \nPartenza: 2\u00a0385\u00a0m\u00a0s.l.m.\nArrivo: 2\u00a0200\u00a0m\u00a0s.l.m.\nDislivello: 185\u00a0m\nTracciatore: Denis Wicki\n2\u00aa manche:\nOre: \nPista: \nPartenza: 2\u00a0385\u00a0m\u00a0s.l.m.\nArrivo: 2\u00a0200\u00a0m\u00a0s.l.m.\nDislivello: 185\u00a0m\nTracciatore: Julien Vuignier\nSupercombinata.\nData: 19 marzo\nLocalit\u00e0: Fiescheralp\n1\u00aa manche:\nOre: \nPista: \nPartenza: 2\u00a0640\u00a0m\u00a0s.l.m.\nArrivo: 1\u00a0990\u00a0m\u00a0s.l.m.\nDislivello: 650\u00a0m\nTracciatore: Simon Rothenb\u00fchler\n2\u00aa manche:\nOre: \nPista: \nPartenza: \nArrivo: \nDislivello: \nTracciatore: J\u00f6rg Roten"}
{"id": "4839075", "revid": "767487", "url": "https://it.wikipedia.org/wiki?curid=4839075", "title": "Societ\u00e0 Sportiva Lanerossi Vicenza 1975-1976", "text": "Questa voce raccoglie le informazioni riguardanti la Societ\u00e0 Sportiva Lanerossi Vicenza nelle competizioni ufficiali della stagione 1975-1976.\nStagione.\nIn questa stagione cadetta il L.R. Vicenza riparte con i favori dei pronostici, ma la squadra \u00e8 stata rivoltata come un calzino, solo sei i riconfermati e deve trovare un amalgama, cos\u00ec i biancorossi di Manlio Scopigno navigano a met\u00e0 classifica, poi a gennaio incappano in sei partite senza vittorie che li dirottano nei bassifondi della graduatoria e l'allenatore ne fa le spese, sostituito dal suo vice Cinesinho, il calvario per\u00f2 procede fino al termine della stagione. I biancorossi stringono i denti e raggiungono una sofferta salvezza, decisivo nel finale del campionato risulta il trentasettenne Angelo Sormani, autore di due goal pesanti, dal suo piede partono la punizione che piega il Modena, ed il calcio di rigore dell'(1-1) con la Spal al Menti che porta alla salvezza matematica, alla sua terza e ultima stagione vicentina, il vecchio campione brasiliano ha trovato un tramonto dorato sotto i monti Berici.\nI verdetti di questa stagione promuovono in Serie A il Genoa, il Catanzaro ed il Foggia con 45 punti, retrocedono in Serie C il Piacenza con 32 punti, il Brindisi con 27 punti e la Reggiana con 24 punti. Il L.R. Vicenza con 35 punti ottiene la sedicesima piazza.\nIn Coppa Italia la compagine biancorossa viene inserita nel 6\u00ba gruppo di qualificazione che si gioca a settembre, girone che viene vinto dalla Sampdoria davanti alla Roma, i vicentini portano a casa due pari e due sconfitte. Per il L.R. Vicenza si \u00e8 trattato di una stagione non memorabile, dopo un ventennio vissuto sulla ribalta principale del calcio italiano.\nRisultati.\nCoppa Italia.\nGirone 6.\nClassifica: Sampdoria punti 8, Roma punti 5, Piacenza punti 3, L.R. Vicenza punti 2, Pescara punti 2."}
{"id": "4839077", "revid": "767487", "url": "https://it.wikipedia.org/wiki?curid=4839077", "title": "Landrush", "text": "Landrush \u00e8 un film del 1946 diretto da Vernon Keays.\n\u00c8 un western statunitense ambientato negli anni 1880 con Charles Starrett, Doris Houck e Smiley Burnette. Fa parte della serie di film western della Columbia incentrati sul personaggio di Durango Kid.\nProduzione.\nIl film, diretto da Vernon Keays su una sceneggiatura e un soggetto di Michael L. Simmons, fu prodotto da Colbert Clark per la Columbia Pictures e girato nell'Iverson Ranch a Chatsworth, Los Angeles, California, dal 5 al 13 novembre 1945.\nDistribuzione.\nIl film fu distribuito negli Stati Uniti dal 18 novembre 1946 al cinema dalla Columbia Pictures.\nAltre distribuzioni:\nPromozione.\nLe tagline sono:"}
{"id": "4839079", "revid": "1318658", "url": "https://it.wikipedia.org/wiki?curid=4839079", "title": "Laurinda Hope Spear", "text": "Fra i fondatori dello Studio Arquitectonica costituito nel 1977, nel 2005, al fine di esplorare ulteriormente i principi di progettazione sostenibile, \u00e8 stata cofondatrice di ArquitectonicaGEO, studio di architettura del paesaggio.\nBiografia.\nLa Spear si \u00e8 laureata in architettura alla Everglades School nel 1968 e ha ottenuto il Bachelor of Fine Arts dalla Brown University nel 1972 dove ha esercitato il ruolo di assistente per sei anni. Ha conseguito il Master of Architecture dalla Columbia University nel 1975 ed il Master of Landscape Architecture dalla Florida International University nel 2006.\nInsieme al marito Bernardo Fort-Brescia e a Hervin Romney ha fondato lo Studio Arquitectonica. Uno dei progetti della Spear, l'Atlantis Condominium, \u00e8 diventato un simbolo di Miami, grazie alle sue frequenti apparizioni in \"Miami Vice\".\nNel 1992 \u00e8 diventata membro dell'American Institute of Architects.\nNel 1999 \u00e8 stata inserita nella Interior Design Magazine Hall of Fame e ha vinto anche il \"Rome Prize\" per l'architettura. \nCon ArquitectonicaGEO, il suo lavoro comprende l'inserimento nel paesaggio del nuovo Miami Science Museum, nonch\u00e9 la Hudson Place a New York City.\nStile di design.\nLa Spear non segue il classico eclettismo del postmoderno, ma preferisce esprimersi in uno stile pi\u00f9 originale e personale.\nIl suo stile \u00e8 da considerarsi non convenzionale, utilizza forme geometriche astratte e colori primari e sa essere ora romantico e giocoso, ora anche audace e drammatico.\nL'architetto Philip Johnson ha definito il suo team come \"il pi\u00f9 coraggioso in attivit\u00e0\".\nLa Spear \u00e8 responsabile di gran parte del lavoro firmato dallo studio e con il suo gruppo Laurinda Spear Products ha immesso sul mercato oltre 150 prodotti."}
{"id": "4839081", "revid": "1745361", "url": "https://it.wikipedia.org/wiki?curid=4839081", "title": "Katoomba", "text": "Katoomba \u00e8 una citt\u00e0 della Citt\u00e0 di Blue Mountains (Area di governo locale) nello Stato del Nuovo Galles del Sud, in Australia ed \u00e8 sede amministrativa del consiglio di Citt\u00e0 di Blue Mountains.\nKatoomba si trova lungo l'autostrada Great Western Highway a 110\u00a0km a ovest di Sydney e a 39\u00a0km a sud-est di Lithgow. \nLa stazione ferroviaria di Katoomba si trova sulla Main Western line (Linea principale occidentale).\nKatoomba \u00e8 ben conosciuta per le vedute panoramiche montane e sul bush, le camminate e le escursioni intorno alle Montagne blu\nSecondo il censimento del 2011 Katoomba ha una popolazione di 8016 abitanti."}
{"id": "4839082", "revid": "155634", "url": "https://it.wikipedia.org/wiki?curid=4839082", "title": "Campionato mondiale di hockey su ghiaccio maschile 2004", "text": "Il 68\u00ba Campionato mondiale di hockey su ghiaccio \u00e8 stato assegnato dall'International Ice Hockey Federation alla Repubblica Ceca, che lo ha ospitato nella capitale Praga e nella citt\u00e0 di Ostrava nel periodo tra il 24 aprile e il 9 maggio 2004. \u00c8 la prima volta che il paese ha organizzato il mondiale dopo lo scioglimento della Cecoslovacchia nel 1993. Per la citt\u00e0 di Ostrava fu il primo mondiale in assoluto, mentre in passato Praga aveva gi\u00e0 ospitato otto campionati del mondo: 1933, 1938, 1947, 1959, 1972, 1978, 1985 e 1992. A livello di pubblico il mondiale del 2004 fece registrare un nuovo record assoluto con 552.097 spettatori presenti alle gare, con una media di circa 9.859 presenze. Le prime otto classificate si qualificarono direttamente al torneo olimpico di Torino 2006.\nLa nazionale canadese era la detentrice del titolo, in virt\u00f9 del successo ottenuto l'anno precedente in Finlandia.\nIl torneo \u00e8 stato vinto dal Canada, al suo ventitreesimo titolo mondiale, che ha sconfitto in finale per il secondo anno consecutivo la Svezia per 5-3. Al gradino pi\u00f9 basso del podio sono giunti invece gli Stati Uniti, che si sono imposti sulla Slovacchia per 1-0.\nQualificazione.\nNello spareggio asiatico per la qualificazione al campionato mondiale il Giappone sconfisse la Corea del Sud per 4-1. La Corea del Sud fu inserita nella Prima Divisione - Gruppo B.\nPartecipanti.\nAl torneo prendono parte 16 squadre:\nSeconda fase.\nLe prime tre squadre di ogni gruppo preliminare avanzano alla seconda fase. Le dodici squadre vengono divise successivamente in due gruppi: le squadre dai gruppi A e D confluiscono nel Gruppo E, mentre le squadre dei gruppi B e C nel Gruppo F.\nOgni squadra conserva i punti ottenuti con le altre due squadre qualificate del proprio girone. In questa fase affrontano le altre tre squadre provenienti dall'altro girone preliminare.\nLe prime quattro squadre dei gruppi E ed F accedono alla fase a eliminazione diretta.\nClassifica finale.\nIl piazzamento finale \u00e8 stabilito dai seguenti criteri:\nRiconoscimenti.\nRiconoscimenti individuali\nAll-Star Team"}
{"id": "4839085", "revid": "767487", "url": "https://it.wikipedia.org/wiki?curid=4839085", "title": "Terror Trail (film 1946)", "text": "Terror Trail \u00e8 un film del 1946 diretto da Ray Nazarro.\n\u00c8 un western statunitense con Charles Starrett, Barbara Pepper, Ozie Waters e Smiley Burnette. Fa parte della serie di film western della Columbia incentrati sul personaggio di Durango Kid.\nProduzione.\nIl film, diretto da Ray Nazarro su una sceneggiatura e un soggetto di Ed Earl Repp, fu prodotto da Colbert Clark per la Columbia Pictures e girato nell'Iverson Ranch a Chatsworth, Los Angeles, California, dal 17 al 25 ottobre 1945. Il titolo di lavorazione fu \"Renegade Range\".\nDistribuzione.\nIl film fu distribuito negli Stati Uniti dal 21 novembre 1946 al cinema dalla Columbia Pictures.\nAltre distribuzioni:\nPromozione.\nLa tagline \u00e8: \"Blazing Six-Guns Blasting Bandits!\"."}
{"id": "4839086", "revid": "599013", "url": "https://it.wikipedia.org/wiki?curid=4839086", "title": "Terror Trail", "text": ""}
{"id": "4839094", "revid": "775372", "url": "https://it.wikipedia.org/wiki?curid=4839094", "title": "Tre sorelle (Australia)", "text": "Le Tre sorelle (in inglese: \"Three Sisters\") sono una formazione rocciosa delle Blue Mountains, nel Nuovo Galles del Sud (Australia). Sono vicine alla citt\u00e0 di Katoomba e sono uno dei siti pi\u00f9 famosi delle Blue Mountains, che sovrastano la Valle Jamison.\nPrese singolarmente si chiamano: Meehni (922\u00a0m), Wimlah (918\u00a0m), ed Gunnedoo (906\u00a0m)."}
{"id": "4839095", "revid": "318922", "url": "https://it.wikipedia.org/wiki?curid=4839095", "title": "Vladimir Levin", "text": ""}
{"id": "4839096", "revid": "54354", "url": "https://it.wikipedia.org/wiki?curid=4839096", "title": "Three Sisters (Australia)", "text": ""}
{"id": "4839099", "revid": "767487", "url": "https://it.wikipedia.org/wiki?curid=4839099", "title": "La scuola \u00e8 finita", "text": "La scuola \u00e8 finita \u00e8 un film italiano diretto da Valerio Jalongo e uscito nel novembre 2010.\nTrama.\nDal buco di una porta di una scuola romana si possono sbirciare gli studenti che spacciano. Uno di loro, Alex, sotto l'effetto di droghe, si butta dal quinto piano dell'edificio, rimanendo illeso. Gli insegnanti combattono per far cessare questo declino e tra loro vi sono la professoressa Quarenghi ed il professore Talarico, \"supereroi\" che cercano di salvare Alex e gli altri."}
{"id": "4839101", "revid": "1226", "url": "https://it.wikipedia.org/wiki?curid=4839101", "title": "Armageddon 1975", "text": ""}
{"id": "4839104", "revid": "767487", "url": "https://it.wikipedia.org/wiki?curid=4839104", "title": "Modena Football Club 1975-1976", "text": "Questa voce raccoglie le informazioni riguardanti il Modena Football Club nelle competizioni ufficiali della stagione 1975-1976."}
{"id": "4839107", "revid": "767487", "url": "https://it.wikipedia.org/wiki?curid=4839107", "title": "The Fighting Frontiersman", "text": "The Fighting Frontiersman \u00e8 un film del 1946 diretto da Derwin Abrahams.\n\u00c8 un western statunitense ambientato nel Joseph E. Winner con Charles Starrett, Helen Mowery e Smiley Burnette. Fa parte della serie di film western della Columbia incentrati sul personaggio di Durango Kid.\nProduzione.\nIl film, diretto da Derwin Abrahams su una sceneggiatura di Ed Earl Repp, fu prodotto da Colbert Clark per la Columbia Pictures e girato nell'Iverson Ranch a Chatsworth, Los Angeles, California, dall'11 al 19 giugno 1946. Il titolo di lavorazione fu \"Big Bend Badmen\".\nDistribuzione.\nIl film fu distribuito negli Stati Uniti dal 10 dicembre 1946\n al cinema dalla Columbia Pictures.\nAltre distribuzioni:\nPromozione.\nLe tagline sono:"}
{"id": "4839108", "revid": "1543377", "url": "https://it.wikipedia.org/wiki?curid=4839108", "title": "John Lloyd (martire)", "text": "Fu uno dei quaranta martiri di Inghilterra e Galles canonizzati.\nBiografia.\nEducato dapprima a Gand e successivamente nel Collegio inglese di Valladolid, nel quale entr\u00f2 nel 1649. Il 16 ottobre di quell'anno prest\u00f2 il giuramento di missionario per prepararsi a esercitare la missione nell'allora anticattolica Inghilterra. Ricevette l'Ordine sacro di sacerdote a Valladolid il 7 giugno 1653 e nel 1654 venne inviato in missione nel Galles. Qui esercit\u00f2 indisturbato il suo ministero per 24 anni, ma, alla scoperta della congiura (rivelatasi poi inesistente) detta \"Popish Plot\", Giovanni divenne ricercato, insieme al collega gesuita Filippo Evans.\nFu arrestato nella casa di un certo signor Christopher Turberville, a Sker, Glamorgan il 4 dicembre 1678 ed imprigionato nelle carceri di Cardiff, ove ebbe come compagno di prigionia il gesuita Filippo Evans.\nProcesso, condanna ed esecuzione.\nAl processo, che ebbe luogo il 5 maggio 1679, n\u00e9 lui n\u00e9 il compagno di prigionia, il gesuita Filippo Evans, vennero accusati di essere stati membri della fantomatica congiura. Ci\u00f2 non di meno essi vennero accusati di essere preti cattolici nel Galles, contro le disposizioni di legge. Dichiarati colpevoli di tradimento, vennero condannati alla pena capitale.\nCi volle molto tempo prima che fosse stabilito il giorno dell'esecuzione, tanto che venne concessa ai due preti la possibilit\u00e0 di ricevere visite ed effettuare passeggiate nei dintorni.\nInfine il luogo ed giorno dell'esecuzione vennero fissati: a Cardiff, il 22 luglio 1679\nL'onore degli altari.\nJohn Lloyd venne dichiarato beato da papa Pio XI il 15 dicembre 1929 e papa Paolo VI lo proclam\u00f2 santo il 25 ottobre 1970 insieme a Filippo Evans.\nLa sua memoria liturgica cade il 22 luglio."}
{"id": "4839119", "revid": "92723", "url": "https://it.wikipedia.org/wiki?curid=4839119", "title": "TSI agar", "text": "Il TSI (Triple Sugar Iron) agar \u00e8 un terreno di coltura batterico atto alla differenziazione degli enterobatteri, rientra quindi nella categoria dei terreni differenziali.\nComposizione.\nIl TSI agar deve il suo nome alla presenza dei tre zuccheri glucosio, saccarosio, lattosio e agli ioni ferrosi presenti al suo interno, oltre ai normali ingredienti nutritivi di un terreno di coltura batterica. \u00c8 inoltre presente, in qualit\u00e0 di indicatore di pH, il rosso fenolo.\nLa composizione nel dettaglio \u00e8 la seguente:\nPreparazione e semina.\nIl TSI agar \u00e8 un terreno che si trova normalmente in polvere, \u00e8 quindi necessario discioglierlo in acqua bollente e sottoporlo successivamente a processo di sterilizzazione; il terreno cos\u00ec preparato ha un pH di 7.3 e sar\u00e0 di colore rosso-arancione. Una volta preparato occorre metterlo ancora liquido in provetta sterile e raffreddarlo in posizione inclinata in modo da conferirgli la forma a becco di clarino, cos\u00ec da ottenere una volta solido una parte inferiore cilindrica e una superiore inclinata. La semina batterica viene eseguita per infissione nel cilindro (tramite un ago da inoculo) e per strisciamento sulla superficie inclinata. In questo modo i batteri seminati per strisciamento saranno a contatto con l'aria, mentre quelli seminati per infissione disporranno di condizioni anaerobiche. Incubare infine a 37 \u00b0C per 24-48 ore.\nAnalisi e interpretazione dei risultati.\nLa fermentazione dei vari zuccheri \u00e8 evidenziata da un cambiamento di colore dal rosso al giallo dell'indicatore rosso fenolo. In seguito alla fermentazione del solo glucosio e al suo esaurimento, l'utilizzo del peptone provoca in superficie (dove ci sono condizioni aerobiche) una produzione di ioni ammonio e conseguente viraggio al rosso (per pH alcalino). Nella parte cilindrica del terreno, dove si trovano condizioni di anaerobiosi, si ha la sola fermentazione del glucosio (presente in misura 10 volte inferiore agli altri zuccheri) con produzione acida e conseguente viraggio al giallo del fenolo. Quando si avr\u00e0 l'esaurimento del glucosio, solo se i batteri sono in grado di fermentare lattosio e/o saccarosio, si avr\u00e0 una reazione acida anche in superficie e una conseguente colorazione gialla anche nella parte inclinata del terreno. Inoltre, se il batterio seminato \u00e8 in grado di utilizzare il sodio tiosolfato o i vari amminoacidi solforati presenti nel terreno, si ha una produzione di idrogeno solforato (H2S) che, in presenza del ferro ammonio solfato, precipita sotto forma di ferro solfuro avente una tipica colorazione nera. Sar\u00e0 anche possibile notare un'eventuale produzione di gas dalla fermentazione di uno degli zuccheri grazie alla formazione di bolle, rotture o crepe nel terreno."}
{"id": "4839123", "revid": "767487", "url": "https://it.wikipedia.org/wiki?curid=4839123", "title": "South of the Chisholm Trail", "text": "South of the Chisholm Trail \u00e8 un film del 1947 diretto da Derwin Abrahams.\n\u00c8 un western statunitense con Charles Starrett, Nancy Saunders, Hank Newman e Smiley Burnette. Fa parte della serie di film western della Columbia incentrati sul personaggio di Durango Kid.\nProduzione.\nIl film, diretto da Derwin Abrahams su una sceneggiatura e un soggetto di Michael Simmons, fu prodotto da Colbert Clark per la Columbia Pictures e girato dal 24 giugno al 2 luglio 1946. Il titolo di lavorazione fu \"The Outlaw Tamer\".\nDistribuzione.\nIl film fu distribuito negli Stati Uniti dal 30 gennaio 1947 al cinema dalla Columbia Pictures.\nAltre distribuzioni:\nPromozione.\nLe tagline sono:"}
{"id": "4839129", "revid": "106456", "url": "https://it.wikipedia.org/wiki?curid=4839129", "title": "San Giovanni Lloyd", "text": ""}
{"id": "4839130", "revid": "767487", "url": "https://it.wikipedia.org/wiki?curid=4839130", "title": "Santo disonore", "text": "Santo disonore \u00e8 un film del 1950 diretto da Guido Brignone.\nConosciuto anche con il titolo Onore e sacrificio.\nTrama.\nRoma, 1870. Pietro Forcella, un carrettiere di Roma, attende con ansia l'arrivo dell'esercito italiano mentre il padre \u00e8 invece un fervente sostenitore del Papa. Dopo l'ennesima lite tra i due, mentre Pietro si reca ad una riunione segreta, il padre viene ucciso proprio con il coltello del figlio.\nPur di non tradire i compagni Pietro accetta il processo e vani sono i tentativi dell'amico Alfredo che coinvolge una dama pur di salvare l'amico. Anche la madre, per salvarlo almeno dall'accusa di parricidio, arriva a dichiarare che il padre era un altro uomo.\nIl processo di conclude con una condanna a 30 anni ma riesce a fuggire, in seguito scopre che l'autore del delitto \u00e8 l'amico Alfredo, entrato in casa di Pietro per rubare dei documenti segreti utili a denunciare i cospiratori.\nDistribuzione.\nIl film venne distribuito nelle sale cinematografiche italiane il 24 marzo del 1950.\nIncassi.\nIncasso accertato sino a tutto il 31 dicembre 1952: 198.450.000 lire dell'epoca."}
{"id": "4839132", "revid": "123685049", "url": "https://it.wikipedia.org/wiki?curid=4839132", "title": "Pietracupa (Guardavalle)", "text": "Pietracupa (\"Petracupa\" in calabrese) era una frazione montana del Comune di Guardavalle, in provincia di Catanzaro, distante 12,7\u00a0km dal paese, ora completamente disabitata. \u00c8 raggiungibile da Guardavalle percorrendo la Strada Provinciale 143 e prendendo il primo bivio sterrato dopo \"Piani del Gatto\" e prima della frazione Elce della Vecchia.\nPietracupa era composto da vari gruppi di case sparse attorno all'alta corso della fiumara Assi tra le contrade \"Andrea, le Scale, Li Zimbi, Angra dell'Abate\" e \"Zombarella\".\nL'abitato fu abbandonato a seguito dell'alluvione del 1950 e ricostruito a monte con il nome di Elce della Vecchia.\nEconomia.\nIl borgo di Pietracupa era caratterizzato da un'economia essenzialmente agricola e dall'allevamento caprino.\nAttivit\u00e0 sportive.\nNell'area sono stati creati dei sentieri escursionistici che permettono di visitare l'alta valle dell'Assi e di accedere alla Cascata di Pietracupa che, dopo un salto di alcuni metri, forma la cosiddetta \"Gurna di Pietracupa\", un piccolo laghetto."}
{"id": "4839135", "revid": "767487", "url": "https://it.wikipedia.org/wiki?curid=4839135", "title": "West of Dodge City", "text": "West of Dodge City \u00e8 un film del 1947 diretto da Ray Nazarro.\n\u00c8 un western statunitense con Charles Starrett, Nancy Saunders e Smiley Burnette. Fa parte della serie di film western della Columbia incentrati sul personaggio di Durango Kid.\nProduzione.\nIl film, diretto da Ray Nazarro su una sceneggiatura di Bert Horswell, fu prodotto da Colbert Clark per la Columbia Pictures e girato dall'11 al 19 settembre 1946. Il titolo di lavorazione fu \"Trigger Law\".\nDistribuzione.\nIl film fu distribuito negli Stati Uniti dal 27 marzo 1947\n al cinema dalla Columbia Pictures.\nAltre distribuzioni:\nPromozione.\nLa tagline \u00e8: \"The West's Top Thrill-Tune-And-Fun Team!\"."}
{"id": "4839139", "revid": "729019", "url": "https://it.wikipedia.org/wiki?curid=4839139", "title": "Battaglia di Cabez\u00f3n", "text": "La battaglia di Cabez\u00f3n fu uno scontro combattuto all'inizio della guerra d'indipendenza spagnola, il 12 giugno 1808, tra una piccola milizia spagnola (denominata \"Esercito di Castiglia\") con base a Valladolid ed un distaccamento di Jean Baptiste Bessi\u00e8res facente parte dell'armata di Antoine Charles Louis de Lasalle.\nDescrizione.\nLa battaglia ebbe luogo quando il piccolo esercito del generale Cuesta, racimolato quasi da zero allo scopo di difendere la Vecchia Castiglia, si schier\u00f2 presso il ponte sul Pisuerga a Cabez\u00f3n, a soli 13\u00a0km da Valladolid, al fine di bloccare la strada da Burgos alle divisioni francesi che stavano avanzando. Invece di scavare un fossato sulla sponda opposta del fiume, Cuesta, spinto dall'entusiasmo dei suoi uomini, port\u00f2 le truppe oltre il ponte contro un nemico che disponeva del doppio della forza, con un esito prevedibile. La veterana cavalleria di Lasalle calpest\u00f2 con facilit\u00e0 gli inesperti combattenti di Cuesta, e marci\u00f2 verso Valladolid."}
{"id": "4839140", "revid": "287204", "url": "https://it.wikipedia.org/wiki?curid=4839140", "title": "Battaglia di Cabezon", "text": ""}
{"id": "4839144", "revid": "2117329", "url": "https://it.wikipedia.org/wiki?curid=4839144", "title": "Strade provinciali della provincia di Livorno", "text": "Questo \u00e8 un elenco delle strade provinciali presenti nel territorio della provincia di Livorno. In azzurro le strade provinciali ex statali."}
{"id": "4839148", "revid": "767487", "url": "https://it.wikipedia.org/wiki?curid=4839148", "title": "Law of the Canyon", "text": "Law of the Canyon \u00e8 un film del 1947 diretto da Ray Nazarro.\n\u00c8 un western statunitense con Charles Starrett, Nancy Saunders, Robert 'Buzz' Henry e Smiley Burnette. Fa parte della serie di film western della Columbia incentrati sul personaggio di Durango Kid.\nProduzione.\nIl film, diretto da Ray Nazarro su una sceneggiatura di Eileen Gary, fu prodotto da Colbert Clark per la Columbia Pictures e girato nell'Iverson Ranch a Chatsworth, Los Angeles, California, dal 14 al 22 ottobre 1946.\nDistribuzione.\nIl film fu distribuito negli Stati Uniti dal 24 aprile 1947 al cinema dalla Columbia Pictures.\nAltre distribuzioni:\nPromozione.\nLe tagline sono:"}
{"id": "4839154", "revid": "767487", "url": "https://it.wikipedia.org/wiki?curid=4839154", "title": "Prairie Raiders", "text": "Prairie Raiders \u00e8 un film del 1947 diretto da Derwin Abrahams.\n\u00c8 un western statunitense con Charles Starrett, Nancy Saunders, Mark Roberts e Smiley Burnette. Fa parte della serie di film western della Columbia incentrati sul personaggio di Durango Kid.\nProduzione.\nIl film, diretto da Derwin Abrahams su una sceneggiatura di Ed Earl Repp, fu prodotto da Colbert Clark per la Columbia Pictures e girato dal 31 ottobre all'8 novembre 1946. Il titolo di lavorazione fu \"Whispering Range\".\nDistribuzione.\nIl film fu distribuito negli Stati Uniti dal 29 maggio 1947 al cinema dalla Columbia Pictures. \u00c8 stato distribuito anche in Brasile con il titolo \"Bandoleiros dos Prados\".\nPromozione.\nLe tagline sono:"}
{"id": "4839179", "revid": "838137", "url": "https://it.wikipedia.org/wiki?curid=4839179", "title": "Mitja Gasparini", "text": "Carriera.\nLa carriera da professionista di Mitja Gasparini inizia nella stagione 2005-06 tra le file del Odbojkarski Klub ACH Volley di Bled, dove resta per quattro annate consecutive, vincendo quattro titoli nazionali consecutivi, tre Coppe di Slovenia, due Middle European League e una Top Teams Cup nell'edizione 2006-07; nel 2005 inoltre esordisce nella nazionale slovena.\nNella stagione 2009-10 passa al club greco dell'\u012arakl\u012bs Salonicco, mentre in quella successiva \u00e8 al Klub Sportowy Jastrz\u0119bski W\u0119giel, societ\u00e0 militante nel massimo campionato polacco; con la nazionale slovena vince la medaglia di bronzo all'European League 2011.\nPer il campionato 2011-12 gioca per il BluVolley Verona, nella Serie A1 italiana, ingaggiato poi, per la stagione 2012-13, dai sudcoreani degli Hyundai Skywalkers; nell'annata 2013-14 torna nuovamente a vestire la maglia della societ\u00e0 di Verona, dove gioca per due campionati; nel 2015 con la nazionale vince la medaglia d'oro all'European League e quella d'argento al campionato europeo.\nNella stagione 2015-16 si trasferisce in Francia vestendo la maglia del Paris Volley, in Ligue A, aggiudicandosi lo scudetto, mentre nella stagione seguente \u00e8 nuovamente in Corea del Sud, questa volta coi Korean Air Jumbos, sempre in V-League; con la nazionale, nel 2019, vince la medaglia d'oro alla Volleyball Challenger Cup e quella d'argento al campionato europeo.\nPer l'annata 2019-20 \u00e8 impegnato nel massimo campionato giapponese, ingaggiato dai . Nella stagione successiva ritorna dopo 11 anni nel campionato sloveno, giocando per il ."}
{"id": "4839183", "revid": "767487", "url": "https://it.wikipedia.org/wiki?curid=4839183", "title": "Rabbia di vivere", "text": "Rabbia di vivere (\"The Jesus Trip\") \u00e8 un film del 1971 diretto da Russ Mayberry.\nTrama.\nWaco e la sua banda di motociclisti sono ricercati dalla polizia per spaccio di eroina, durante la loro fuga nel deserto dell'Arizona si nascondono in un convento dal quale rapiscono suor Anna da usare come ostaggio. Tra il fuorilegge e la suora si instaura una relazione sentimentale che la porter\u00e0 ad abbandonare i suoi voti religiosi ma la vicenda finir\u00e0 in modo tragico."}
{"id": "4839188", "revid": "327094", "url": "https://it.wikipedia.org/wiki?curid=4839188", "title": "The Jesus Trip", "text": ""}
{"id": "4839189", "revid": "1598370", "url": "https://it.wikipedia.org/wiki?curid=4839189", "title": "A\u00efch\u00e9 Nana", "text": "\u00c8 stata un personaggio di spicco negli anni cinquanta del XX secolo in Italia, a causa di un celebre strip-tease che venne anche citato nel film di Federico Fellini \"La dolce vita\".\nBiografia.\nDi nazionalit\u00e0 turca (ma nata a Beirut), debutt\u00f2 a soli quattordici anni danzando nella \"Sherazade\" di Rimskij-Korsakov. Si trasfer\u00ec dapprima in Francia e poi in Italia, diventando danzatrice del ventre; nel 1956 partecip\u00f2 inoltre a due film. \nIl 5 novembre 1958 in un ristorante di Trastevere, il Rugantino, affittato dal miliardario americano Peter Howard Vanderbilt, come regalo di compleanno per festeggiare i venticinque anni di Olghina di Robilant, alla festa, alla quale erano stati invitati personaggi dello spettacolo e della nobilt\u00e0 romana, la Nana improvvis\u00f2 uno spogliarello che venne immortalato dai fotografi presenti, ma quasi tutti i rullini vennero sequestrati dalla polizia, gi\u00e0 presente sul posto su invito della stessa di Robilant, tranne quello del fotografo Tazio Secchiaroli, che l'allora attore Matteo Spinola, poi diventato un famosissimo press agent, riusc\u00ec a nascondere e a far uscire di nascosto dal locale. Accompagnata dalle musiche della Seconda Roman New Orleans Jazz Band la Nana rimase con indosso il solo slip nero. \nPer lo scandalo scoppiato viene chiesta la messa al bando e l'espulsione dall'Italia della ballerina, che decide di convertirsi per placare l'opinione pubblica. Al termine del processo viene comunque condannata a due mesi con la condizionale per atti osceni, sebbene il locale non fosse aperto al pubblico quella sera ma affittato per una festa privata, insieme al giornalista Sergio Pastore, ai musicisti Sergio Battistelli, Marcello Riccio e Peppino D'Intino (della Seconda Roman New Orleans Jazz Band, presenti al Rugantino) e Carlo Durazzo, Pier Francesco Borghese e Andrea Hercolani. La richiesta dell'accusa era stata di quattro mesi. Il padrone del \"Rugantino\", Mario Crisciotti, fu condannato a pagare una multa di tremila lire.\nIl fatto venne ricordato due anni dopo da Federico Fellini nel suo celebre film \"La dolce vita\". In seguito la ballerina rimase \"prigioniera\" di quell'accaduto e, nonostante il tentativo di proseguire la carriera di attrice (partecip\u00f2 ad altri 13 film dal 1965 al 1985), non riusc\u00ec mai pi\u00f9 a staccarsi da quel clich\u00e9 \"nato\" dalle fotografie e cronache di un tempo. \nL'episodio \u00e8 considerato da molti l'inizio della stagione della \"dolce vita\", cos\u00ec come \u00e8 ricordato anche in una targa commemorativa situata a Roma nel luogo dove un tempo si trovava il \"Rugantino\" su iniziativa del giornalista Andrea David Quinzi che fece realizzare un servizio fotografico dal settimanale TV Sorrisi e Canzoni e raccont\u00f2 la storia del celebre spogliarello all'ufficio stampa della McDonald che all'epoca gestiva il locale, ora divenuto sede di un'agenzia di banca\".\" \nNel 2008 denunci\u00f2 il regista Pier Francesco Pingitore e Massimo Donelli per diffamazione, poich\u00e9 nella fiction \"Vita da paparazzo\" la ricostruzione del celebre strip-tease venne da lei giudicata non conforme al vero: il regista fu assolto a dicembre 2013. \nVita privata.\n\u00c8 stata sposata con il regista, produttore e sceneggiatore Sergio Pastore. Mor\u00ec all'Aurelia Hospital di Roma all'et\u00e0 di 77 anni a causa di alcune complicazioni di una patologia di cui soffriva da tempo."}
{"id": "4839193", "revid": "287204", "url": "https://it.wikipedia.org/wiki?curid=4839193", "title": "Aiche Nana", "text": ""}
{"id": "4839199", "revid": "729019", "url": "https://it.wikipedia.org/wiki?curid=4839199", "title": "Battaglia di Athos", "text": "La battaglia navale di Athos (nota anche come battaglia di Monte Sancto o battaglia di Lemno) si svolse dal 19 al 22 giugno 1807 e fu una battaglia navale chiave della guerra russo-turca (1806-1812), parte delle guerre napoleoniche. Fu combattuta un mese dopo la battaglia dei Dardanelli.\nDescrizione.\nLa battaglia fu scatenata dalla ritirata di Dmitrij Nikolaevi\u010d Senjavin dai Dardanelli, che bloccava fin da marzo, verso la base navale russa di Tenedo. Il comandante ottomano Kapudan Pasha Seyit-Ali si avventur\u00f2 nel mar Egeo con 9 navi da battaglia, 5 fregate e 5 altri vascelli. Nel tentativo di non portare la battaglia a Tenedo, la flotta turca lo aggir\u00f2 a sud e si diresse ad ovest. Senjavin, lasci\u00f2 poche navi ad aiutare la fortezza, part\u00ec alla ricerca del nemico trovandolo il 19 giugno all'ancora a met\u00e0 strada tra il Monte Athos e Lemno.\nDa precedenti esperienza Senjavin aveva imparato che gli Ottomani combattevano coraggiosamente a meno che la loro nave ammiraglia fosse affondata o catturata. Per questo motivo ordin\u00f2 ad Aleksej Greig e ad altri capitani di concentrare gli attacchi sulle tre ammiraglie ottomane, mentre altri vascelli russi avrebbe impedito alle fregate turche di portare aiuto.\nLa mattina del 20 giugno si seppe che l'intera flotta turca, col vento in poppa, si stava dirigendo a nord verso l'isola di Taso. Una nave da guerra e due fregate furono isolate dai russi dal loro squadrone. Il 21 giugno Senjavin mand\u00f2 il retroammiraglio Greig con tre vascelli all'inseguimento di queste ultime, ma i marinai turchi tirarono in secca le loro navi e le bruciarono. All'alba del 22 giugno, durante la ritirata, lo squadrone turco fece esplodere un'altra nave da guerra ed una fregata, mentre due fregate danneggiate affondarono al largo della Samotracia. Delle 20 navi turche dei Dardanelli, solo 12 fecero ritorno.\nIl 23 giugno Senjavin decise di non inseguire il nemico e tornare ad aiutare l'assediata Tenedo. A causa dei venti e della bonaccia giunsero solo il 25 giugno. Le truppe turche si arresero e, dopo aver ceduto ai russi tutti i cannoni e le armi, furono trasportati sulla costa dell'Anatolia.\nIl risultato della battaglia fu che l'Impero ottomano perse una valida flotta per pi\u00f9 di un decennio, e il 12 agosto firm\u00f2 un armistizio con la Russia."}
{"id": "4839200", "revid": "19933", "url": "https://it.wikipedia.org/wiki?curid=4839200", "title": "Battaglia di Monte Sancto", "text": ""}
{"id": "4839207", "revid": "640469", "url": "https://it.wikipedia.org/wiki?curid=4839207", "title": "Paulo Bento (calciatore)", "text": ""}
{"id": "4839208", "revid": "1833487", "url": "https://it.wikipedia.org/wiki?curid=4839208", "title": "Elce della vecchia", "text": "Elce della vecchia \u00e8 una frazione montana del Comune di Guardavalle, in provincia di Catanzaro, distante 8,09\u00a0km dal paese, con una trentina di persone. \u00c8 raggiungibile da Guardavalle percorrendo la Strada provinciale 143. La strada provinciale 140 invece la collega a Santa Caterina dello Ionio.\nLa frazione nasce a seguito dell'alluvione del 1950, che aveva distrutto la frazione di Pietracupa a ridosso dell'alta valle della fiumara Assi.\nAd Elce della vecchia \u00e8 stata edificata anche la chiesa di Maria SS. del Carmine con 350 parrocchiani.\nEconomia.\nLa frazione di Elce della vecchia ha una economia agricola e dedita alla produzione di legname, come la vicina contrada Zimbi, Vuturella (in dialetto locale \"Nivera\"). Nell'area vi \u00e8 una zona pic nic. Viene praticata la caccia al cinghiale.\nAttivit\u00e0 sportive.\nNell'area sono stati creati dei sentieri escursionistici che permetto di visitare l'alta valle dell'Assi e di accedere alla Cascata di Pietracupa che dopo un salto di alcuni metri forma la cosiddetta \"Gurna di Pietracupa\", un piccolo laghetto."}
{"id": "4839222", "revid": "767487", "url": "https://it.wikipedia.org/wiki?curid=4839222", "title": "The Stranger from Ponca City", "text": "The Stranger from Ponca City \u00e8 un film del 1947 diretto da Derwin Abrahams.\n\u00c8 un western statunitense con Charles Starrett, Virginia Hunter e Smiley Burnette. Fa parte della serie di film western della Columbia incentrati sul personaggio di Durango Kid.\nProduzione.\nIl film, diretto da Derwin Abrahams su una sceneggiatura di Ed Earl Repp, fu prodotto da Colbert Clark per la Columbia Pictures e girato nell'Iverson Ranch a Chatsworth e nel Providencia Ranch a Hollywood Hills, Los Angeles, California, dal 15 al 23 novembre 1946.\nDistribuzione.\nIl film fu distribuito negli Stati Uniti dal 3 luglio 1947 al cinema dalla Columbia Pictures. \u00c8 stato distribuito anche in Brasile con il titolo \"Forasteiro Intr\u00e9pido\".\nPromozione.\nLe tagline sono:"}
{"id": "4839225", "revid": "125731954", "url": "https://it.wikipedia.org/wiki?curid=4839225", "title": "Evoluzione del collegio cardinalizio durante il pontificato di Francesco", "text": "Di seguito \u00e8 riportata l'evoluzione del collegio cardinalizio durante il pontificato di Francesco (dal 13 marzo 2013).\nEvoluzione in sintesi.\nDopo l'elezione del cardinale Jorge Mario Bergoglio, il collegio dei cardinali era costituito da 206 cardinali di cui 115 elettori.\nFrancesco ha creato finora 101 cardinali, di cui 79 elettori (al momento della nomina), in 7 concistori.\nDurante il suo pontificato 65 cardinali hanno superato l'80\u00ba anno di et\u00e0 perdendo quindi il diritto di voto in conclave, 93 sono deceduti, di cui 8 elettori, e 3 si sono dimessi, di cui 2 elettori (aggiornamento al 16 febbraio 2022)."}
{"id": "4839226", "revid": "767487", "url": "https://it.wikipedia.org/wiki?curid=4839226", "title": "Riders of the Lone Star", "text": "Riders of the Lone Star \u00e8 un film del 1947 diretto da Derwin Abrahams.\n\u00c8 un western statunitense con Charles Starrett, Virginia Hunter, Curly Williams e Smiley Burnette. Fa parte della serie di film western della Columbia incentrati sul personaggio di Durango Kid.\nProduzione.\nIl film, diretto da Derwin Abrahams su una sceneggiatura di Barry Shipman, fu prodotto da Colbert Clark per la Columbia Pictures e girato dal 9 al 17 dicembre 1946.\nDistribuzione.\nIl film fu distribuito negli Stati Uniti dal 14 agosto 1947 al cinema dalla Columbia Pictures. \u00c8 stato distribuito anche in Brasile con il titolo \"Em Defesa da Lei\".\nPromozione.\nLe tagline sono:"}
{"id": "4839229", "revid": "767487", "url": "https://it.wikipedia.org/wiki?curid=4839229", "title": "Buckaroo from Powder River", "text": "Buckaroo from Powder River \u00e8 un film del 1947 diretto da Ray Nazarro.\n\u00c8 un western statunitense con Charles Starrett, Eve Miller e Forrest Taylor. Fa parte della serie di film western della Columbia incentrati sul personaggio di Durango Kid.\nProduzione.\nIl film, diretto da Ray Nazarro su una sceneggiatura di Norman S. Hall, fu prodotto da Colbert Clark per la Columbia Pictures e girato nel Walker Ranch a Newhall e nel Providencia Ranch a Hollywood Hills, Los Angeles, California, dal 20 al 28 maggio 1947. Il titolo di lavorazione fu \"Blazing Through Cimarron\".\nDistribuzione.\nIl film fu distribuito negli Stati Uniti dal 14 ottobre 1947 al cinema dalla Columbia Pictures. \u00c8 stato distribuito anche in Brasile con il titolo \"Vaqueiro Vingador\".\nPromozione.\nLa tagline \u00e8: \"THE DURANGO KID and SMILEY OUT-GUN RANGE OUTLAWS\"."}
{"id": "4839241", "revid": "767487", "url": "https://it.wikipedia.org/wiki?curid=4839241", "title": "Last Days of Boot Hill", "text": "Last Days of Boot Hill \u00e8 un film del 1947 diretto da Ray Nazarro.\n\u00c8 un western statunitense con Charles Starrett, Virginia Hunter e Paul Campbell. Fa parte della serie di film western della Columbia incentrati sul personaggio di Durango Kid.\nProduzione.\nIl film, diretto da Ray Nazarro su una sceneggiatura di Norman S. Hall, fu prodotto da Colbert Clark per la Columbia Pictures e girato dal 9 al 14 giugno 1947. Alcune sequenze dell'inizio del film sono state prese da \"Both Barrels Blazing\" del 1945.\nDistribuzione.\nIl film fu distribuito negli Stati Uniti dal 20 novembre 1947 al cinema dalla Columbia Pictures.\nAltre distribuzioni:\nPromozione.\nLe tagline presenti sulle locandine dei poster pubblicitari dell'epoca sono:"}
{"id": "4839243", "revid": "111331283", "url": "https://it.wikipedia.org/wiki?curid=4839243", "title": "Palazzo Dandolo Paolucci", "text": " Palazzo Dandolo Paolucci \u00e8 un edificio civile veneziano sito nel sestiere di San Polo e affacciato sul Canal Grande tra Palazzo Dolfin e Palazzo Civran Grimani.\nStoria.\nCostruito nel XVII secolo sul sito di un precedente edificio gotico, \u00e8 stato pesantemente rimaneggiato nelle epoche successive. Nel 1924 venne realizzata una grande terrazza.\nArchitettura.\nCaratterizzato da una particolare pianta complessa, articolata attorno a una corte centrale, e da un'architettura essenziale, presenta un portale ad acqua che immette nella pregevole corte colonnata, posta sul retro e recante vera da pozzo. Elementi di pregio della facciata principale sono invece i portali ad acqua gemelli, che testimoniano un uso bifamiliare del palazzo, e le quadrifore impilate, leggermente spostate sulla destra. Presenta pure una terrazza moderna, sita all'ultimo piano, sopra la linea di gronda."}
{"id": "4839245", "revid": "767487", "url": "https://it.wikipedia.org/wiki?curid=4839245", "title": "Six-Gun Law", "text": "Six-Gun Law \u00e8 un film del 1948 diretto da Ray Nazarro.\n\u00c8 un western statunitense con Charles Starrett, Nancy Saunders e Paul Campbell. Fa parte della serie di film western della Columbia incentrati sul personaggio di Durango Kid.\nProduzione.\nIl film, diretto da Ray Nazarro su una sceneggiatura di Barry Shipman, fu prodotto da Colbert Clark per la Columbia Pictures e girato dal 24 giugno al 2 luglio 1947.\nDistribuzione.\nIl film fu distribuito negli Stati Uniti dal 9 gennaio 1948 al cinema dalla Columbia Pictures.\nAltre distribuzioni:\nPromozione.\nLa tagline \u00e8: \"Bullet-'N-Ballad Barrage!\"."}
{"id": "4839246", "revid": "6923", "url": "https://it.wikipedia.org/wiki?curid=4839246", "title": "Peter de Montfort", "text": "\u00c8 la prima persona nota che sia documentata come aver presieduto il Parlamento d'Inghilterra come \"parlour\" o \"prolocutor\", un ufficio, ora conosciuto come \"Speaker\", assimilabile al presidente della Camera dei comuni. Era uno degli eletti dai baroni inglesi per rappresentarli durante la crisi costituzionale con Enrico III nel 1258. Fu poi un sostenitore principale di Simon de Montfort, sesto Conte di Leicester, contro il Re. Peter e Simon de Montfort furono uccisi nella battaglia di Evesham il 4 agosto 1265.\nBiografia.\nPeter de Montfort era figlio di Thurstan de Montfort (m.1216), di una figlia di William I de Cantilupe (m.1239) di Aston Cantlow nel Warwickshire, amministratore della casa di Giovanni d'Inghilterra.\nLa residenza principale di Montfort era il Castello di Beaudesert vicino a Henley-in-Arden, Warwickshire, che si dice sia stato costruito da un precedente Thurstan de Montfort (morto c.1170) su terreno concesso dal suo prozio, Henry de Newburgh, conte di Warwick; nel 1141 Thurstan de Montfort aveva ottenuto dall'Imperatrice Matilde d'Inghilterra una concessione per un mercato che poteva svolgersi ogni domenica al castello. Si ritiene che sia stato Peter de Montfort a far murare la motte castrale interna in pietra, col lavoro completato nel gennaio 1216.\nDopo la morte del padre, la tutela di Peter de Montfort fu concessa da Re Giovanni a suo nonno, William I de Cantilupe (m. 1239), e durante quel periodo Montfort svilupp\u00f2 una duratura amicizia con suo zio, Walter de Cantilupe, Vescovo della Cattedrale di Worcester dal 1238 al 1266. Nel 1236 fece un pellegrinaggio a Santiago di Compostela in compagnia di un altro dei suoi zii, William II de Cantilupe (m.1251). Nel 1242 partecip\u00f2 con Enrico III d'Inghilterra a una spedizione nel Poitou. Tempo addietro partecip\u00f2 a Cambridge a un torneo equestre vietato, in seguito al quale il re gli confisc\u00f2 le terre; gli saranno restituite nel 1245.\nIl Castello di Beaudesert distava solo nove miglia dal Castello di Kenilworth, che dal 1244 in poi era la tenuta di Simon de Montfort, sesto Conte di Leicester. Secondo \"Carpenter\", era probabilmente questa vicinanza che ha attirato il Montfort nella cerchia del conte. Egli attesta un certo numero di concessioni del conte e l'inizio dell'autunno del 1248 era al suo seguito, mentre il conte era Siniscalco in Guascogna. Fece ritorno in Inghilterra nel 1251, quando gli fu data la custodia del Castello di Horston nel Derbyshire, ma dal 1253 aveva fatto gi\u00e0 ritorno in Guascogna.\nMontfort accompagn\u00f2 il figlio del re, il futuro Edoardo I, in Spagna, quando si spos\u00f2 con Eleonora di Castiglia nell'estate del 1254; e il 19 settembre dello stesso anno fece da garante a Bordeaux per i debiti del Re. Per i successivi due anni fu inviato in missioni diplomatiche da Enrico III, ma il suo servizio estero sembra essere finito gi\u00e0 nel 1257, anno in cui \u00e8 stato membro del Consiglio reale ed aveva ricevuto un incarico nelle Marche gallesi, e prestava servizio come sceriffo di Staffordshire e Shropshire.\nNell'aprile 1258 lui e Simon de Montfort erano tra i sette magnati che si rivoltarono contro Enrico III (la Seconda guerra dei baroni). Lui e il conte di Leicester erano anche tra i dodici ricchi possidenti che hanno redatto piani di riforma (le disposizioni di Oxford), e sono stati nel consiglio di quindici membri istituiti per governare l'Inghilterra nel nome del Re. Ebbe l'incarico di presiedere il Parlamento a Oxford nel 1258, soprannominato il \"Mad Parliament\" (Parlamento pazzo) dai sostenitori del re, ed \u00e8 stato quindi il primo dirigente registrato a presiedere il consiglio comune, un ufficio pi\u00f9 tardi conosciuto come \"Speaker\", ma poi denominato 'parlatoio' o 'prolocutor'. Nell'autunno del 1259 era con il re e la regina Eleonora di Provenza, quando viaggiarono in Francia per concordare una pace con Luigi IX di Francia. Nello stesso anno venne nominato esecutore testamentario della volont\u00e0 di Simon de Montfort.\nIl 12 aprile 1261, poco prima della sua morte, Papa Alessandro IV emise una bolla papale che svincol\u00f2 Enrico III dal giuramento che aveva fatto di mantenere le disposizioni di Oxford. Quando il re ottenne questo, reso noto nel giugno dello stesso anno, Peter de Montfort era uno dei tre arbitri eletti dai baroni incaricati di negoziare con il re per loro conto. Secondo Cokayne, \"Montfort cominci\u00f2 allora ad associarsi definitivamente con il partito baronale\"; di conseguenza, allo sceriffo di Warwickshire venne ordinato di impedirgli di fortificare il Castello di Beaudesert. Per conto del minorenne George de Cantilupe venne nominato amministratore del Castello di Abergavenny nel Principato del Galles, che difese con successo nel febbraio 1263 da un attacco da parte del principe gallese Llywelyn ap Gruffydd. Prese parte con altri baroni all'attacco di Worcester, che cadde il 28 febbraio 1263 dopo vari assalti. Una pace temporanea tra il re e i baroni venne concordata nel luglio dello stesso anno e a Montfort fu assegnato Corfe Castle e il Castello di Shirburn.\nSimon de Montfort aveva lasciato l'Inghilterra dopo il ritorno al potere di re Enrico III, ma vi era ritornato nell'aprile 1263. Nel marzo 1264 scoppi\u00f2 nuovamente la guerra civile, e Peter de Montfort si schier\u00f2 con Simon de Montfort contro il re. Il 2 aprile 1264 ha avuto un salvacondotto per Brackley per incontrarsi con gli inviati di Enrico III; tuttavia il giorno seguente lui e i suoi due figli, Peter e Robert, erano al Castello di Northampton quando il custode si arrese a Simon de Montfort il giovane. Il 5 aprile il castello fu riconquistato dai re, e Peter de Montfort e i suoi figli furono presi prigionieri e trasferiti al castello di Windsor. Furono rilasciati dopo la vittoria di Simon de Montfort nella battaglia di Lewes del 14 maggio 1264.\nDurante il successivo predominio di Simon de Montfort, Peter de Montfort divenne parte di un Consiglio di nove membri imposto al Re nel giugno 1264. Successivamente rivest\u00ec un ruolo principale nel governo della Contea. L'11 settembre fu uno degli inviati incaricati che negoziarono la riforma del governo inglese in presenza di Luigi IX di Francia e del Legato pontificio. Il 16 novembre a lui e i suoi eredi furono concessi il maniero di Garthorpe, nel Leicestershire. Il 20 dicembre ottenne la custodia del Castello di Whittington e del Castello di Hereford. Accompagn\u00f2 Simon de Montfort, quando quest'ultimo si rec\u00f2 in Galles e fu custode congiunto del sigillo reale durante quel periodo.\nEra con Simon de Montfort nella sua campagna finale, e fu ucciso con lui alla battaglia di Evesham il 4 agosto 1265. I suoi due figli, Peter e Robert, che avevano preso parte alla battaglia, furono entrambi feriti e fatti prigionieri.\nIl suo luogo di sepoltura \u00e8 sconosciuto. Gli sopravvisse sua moglie, Alice. I suoi eredi in linea maschile si estinsero nel 1367.\nL'armoriale di Montfort era costituito da ripartizioni araldiche di otto bande verticali, argento e smalto azzurro, anche se un sigillo di Peter de Montfort mostra solo bande di sei.\nMatrimonio e figli.\nMontfort spos\u00f2 Alice Audley, figlia di Henry Audley, dalla quale ebbe due figli, Peter e Robert.\nGli succedette suo figlio maggiore, Peter de Montfort (\u2020 prima del 4 marzo 1287). Il 28 giugno 1267 venne graziato da Enrico III per 'tutte le colpe del periodo dei disordini nel regno', recuperando anche parte delle terre di suo padre. Si spos\u00f2 Maud de la Mare, figlia di Sir Henry de la Mare (m.1257), di Ashtead nel Surrey, da cui ebbe un figlio, Giovanni (John de Montfort), e due figlie, Elisabetta e Alice:"}
{"id": "4839250", "revid": "63859993", "url": "https://it.wikipedia.org/wiki?curid=4839250", "title": "Fascia tricolore", "text": ""}
{"id": "4839253", "revid": "919135", "url": "https://it.wikipedia.org/wiki?curid=4839253", "title": "Sezione (geometria differenziale)", "text": "In geometria differenziale una sezione \u00e8 una applicazione dalla base di un fibrato, che \u00e8 una variet\u00e0 differenziale, a valori nello spazio totale del fibrato stesso. La sua utilit\u00e0 pratica si riscontra nella possibilit\u00e0 di associare ad una funzione differenziabile la base del fibrato vettoriale considerato, accostando ad ogni punto della base della variet\u00e0 un elemento della fibra in quel punto.\nAd esempio, un campo vettoriale \u00e8 una sezione del fibrato tangente TM. La sua scrittura in coordinate locali \u00e8 infatti:\nformula_1\nSezione in geometria differenziale.\nDefinizione.\nData una variet\u00e0 differenziabile formula_2, un punto formula_3, un intorno formula_4 di formula_5 e un fibrato vettoriale formula_6, una \"sezione\" di formula_2 \u00e8 un'applicazione differenziabile formula_8 tale che formula_9.\nClassificazione delle sezioni principali.\nAlcuni oggetti matematici, se visti come sezioni di particolari fibrati vettoriali, ottengono un'interpretazione geometrica molto pi\u00f9 profonda. Eccone i pi\u00f9 noti:\nContinuit\u00e0.\nLe sezioni sono funzioni tra la variet\u00e0 base di un fibrato e lo spazio totale del fibrato, che \u00e8 a sua volta ha una naturale struttura di variet\u00e0 differenziabile, quindi una sezione si dice continua se \u00e8 continua come funzione tra variet\u00e0.\nDerivazione di sezioni.\nSia formula_2 una variet\u00e0 differenziabile, formula_6 un fibrato vettoriale, sia formula_16 un campo vettoriale su formula_2 con formula_18 la sua curva integrale, formula_19 una sezione su formula_2 a valori in formula_21. Cos\u00ec come in formula_22 riusciamo a derivare una funzione differenziabile tramite la definizione di rapporto incrementale, anche una sezione di un fibrato pu\u00f2 essere \"derivata\" lungo una curva integrale di un campo vettoriale, ma con una piccola generalizzazione geometrica del rapporto incrementale. Infatti\nformula_23\n\u00e8 una relazione che non ha senso. Su ogni punto di formula_2 vive un fibrato differente, e formula_25 appartengono rispettivamente a formula_26, per cui \u00e8 impossibile sottrarli. La generalizzazione che conduce alla possibilit\u00e0 di derivare una sezione \u00e8 la connessione, o meglio conosciuta come derivata covariante. \nDerivata covariante.\nSeguiremo un'introduzione logica/geometrica della connessione, che \u00e8 quanto fatto storicamente dai matematici. Esiste infatti un isomorfismo tra fibrati vettoriali che vivono su punti di una comune curva integrale, il quale diventa un'identit\u00e0 in spazi piatti, e pu\u00f2 essere quindi usato come mezzo per generalizzare il concetto di rapporto incrementale. Si dimostra facilmente essere equivalente alla definizione di derivata covariante tipica dei libri di testo (e della voce di wikipedia). Quest'equivalenza si lascia al lettore come esercizio.\nUna sezione di formula_21 su una curva formula_28 su formula_2 \u00e8 una funzione formula_30 tale che formula_31.\nData una curva formula_32, con formula_33 intervallo aperto di formula_34 e formula_2 variet\u00e0 differenziabile a cui appartengono formula_36, allora \u00e8 sempre definibile un isomorfismo formula_37 tale che formula_38 dove formula_39 sono i fibrati su formula_40 e formula_41 tramite formula_19.\nQuesta isomorfismo tra gli spazi vettoriali formula_39, \u00e8 chiamata \"trasporto parallelo\", nome che deriva appunto dalla possibilit\u00e0 di \"trasportare\" un vettore di un fibrato in un punto, lungo una curva della variet\u00e0, permettendo di identificare due fibre di due punti diversi.\nEcco finalmente la definizione geometrica di derivata covariante:\nSia formula_32 una curva integrale su formula_2 di un campo vettoriale formula_16. Sia formula_19 una sezione di formula_2 a valori in formula_21 e formula_37 il \"trasporto parallelo\" come definito sopra. Allora:\nformula_51\ncon le relative propriet\u00e0 di connessione:\nCuriosit\u00e0.\nformula_59"}
{"id": "4839257", "revid": "713168", "url": "https://it.wikipedia.org/wiki?curid=4839257", "title": "Battaglia di Cabo de Santa Maria", "text": "La battaglia di Cabo de Santa Maria (nota anche come azione del 5 ottobre 1804 o, in spagnolo, \"Batalla del Cabo de Santa Mar\u00eda\") fu una battaglia navale che si svolse al largo delle coste portoghesi, nella quale uno squadrone britannico comandato dal commodoro Graham Moore attacc\u00f2 lo squadrone spagnolo del generale Jos\u00e9 de Bustamante y Guerra, in tempo di pace, senza dichiarazione di guerra tra Regno Unito e Spagna.\nContesto.\nSecondo i termini di un accordo segreto, la Spagna avrebbe pagato 72 milioni di franchi ogni anno alla Francia finch\u00e9 non avesse dichiarato guerra alla Gran Bretagna. I britannici sapevano di questo accordo, e sapevano che probabilmente la Spagna avrebbe dichiarato guerra subito dopo l'arrivo delle navi tesoriere. Dato che i britannici sapevano che per legge le navi potevano approdare solo a Cadice, oltre a luogo e data approssimativa di partenza dal Sudamerica, non fu difficile posizionare uno squadrone per intercettarle.\nBustamante era salpato da Montevideo il 9 agosto 1804 con quattro fregate cariche di oro e argento. Il 22 settembre il viceammiraglio Cuthbert Collingwood ordin\u00f2 al capitano Graham Moore, al comando della , di intercettare e bloccare le navi spagnole, se possibile senza scontro a fuoco.\nLa nave di Moore giunse al largo di Cadice il 29 settembre, ed a lei si un\u00ec il 2 ottobre la , ed il giorno seguente la e la . Assieme pattugliavano i dintorni di Cadice.\nBattaglia.\nAll'alba del 5 ottobre le fregate spagnole avvistarono la costa portoghese. Alle 7:00 videro le navi britanniche. Bustamante ordin\u00f2 alle sue navi di disporsi in linea di battaglia, e in un'ora gli inglesi furono schierati sopravento agli spagnoli ed a portata di tiro.\nMoore, commodoro britannico, mand\u00f2 il tenente Ascott dalla nave ammiraglia spagnola \"Medea\" per spiegargli gli ordini ricevuti. Bustamante ovviamente si rifiut\u00f2 di arrendersi e, impaziente per il ritardo, alle 10:00 Moore ordin\u00f2 di sparare un colpo oltre la \"Medea\". Quasi immediatamente part\u00ec uno scambio di colpi. In 10 minuti il magazzino della \"Mercedes\" esplose distruggendo la nave ed uccidendo 200 dei 240 uomini dell'equipaggio. Dopo mezz'ora la \"Santa Clara\" e la \"Medea\" si erano arrese, e la \"Fama\" cerc\u00f2 di fuggire, con la \"Medusa\" all'inseguimento. Moore ordin\u00f2 alla pi\u00f9 veloce \"Lively\" di iniziare l'inseguimento, e la \"Fama\" fu bloccata poche ore dopo. Le tre fregate furono portate prima a Gibilterra e poi a Gosport, in Inghilterra.\nEsito.\nLa Spagna dichiar\u00f2 guerra alla Gran Bretagna il 14 dicembre 1804, subendo una catastrofica sconfitta meno di un anno dopo nella battaglia di Trafalgar dell'ottobre 1805. Napoleone Bonaparte, autoincoronatosi imperatore il 2 dicembre, si alle\u00f2 con la Spagna contro i britannici.\nIn pratica lo scontro dei britannici con le quattro fregate della Real Armada rappresent\u00f2 la fine della Spagna borbonica e delle regolari spedizioni tra Nuovo e Vecchio mondo. Lo squadrone a cui apparteneva la \"Mercedes\" fu l'ultimo a trasportare lingotti dal Nuovo Mondo alla corte spagnola.\nSecondo i termini del \"Cruizers and Convoys Act\" del 1708, le navi catturate in mare erano \"Diritto della Corona\" e diventavano propriet\u00e0 di chi le aveva catturate, che riceveva il valore della nave e del carico come premio. Dato che tecnicamente Spagna e Gran Bretagna non erano in guerra al momento dello scontro, la corte dell'ammiragliato decise che le navi erano \"Diritto dell'Ammiragliato\", e che tutti i soldi gli appartenevano. Le quattro navi spagnole trasportavano in tutto 4\u00a0286\u00a0508 real da 8 in monete d'argento e oro, oltre a 150\u00a0000 lingotti d'oro, 75 sacchi di lana, 1666 barre di stagno, 571 pezzi di rame, pelli ed olio di foca, anche se 1,2 milioni di argento, met\u00e0 del rame e un quarto dello stagno affondarono con la \"Mercedes\". Il tutto fu stimato in 900\u00a0000 sterline (che rivalutato con l'inflazione nel 2013 varrebbe 67\u00a0058\u00a0000 sterline). Dopo la causa legale un pagamento ex gratia fu fatto per l'ammontare di 160\u00a0000 sterline, di cui i quattro capitani ricevettero 15000 sterline l'uno (circa 1\u00a0118\u00a0000 sterline rivalutate al 2013).\nLa \"Medea\" fu integrata nella Royal Navy col nome di (ed in seguito divenne la HMS \"Imperieuse\"), la \"Santa Clara\" divenne la e la \"Fama\" fu rinominata .\nNel marzo 2007 la compagnia della Florida Odyssey Marine Exploration recuper\u00f2 17 tonnellate di oro e argento dalla \"Mercedes\", sostenendo che fosse stata rinvenuta in acque internazionali e quindi libera. Il governo spagnolo accus\u00f2 la Odyssey di essere \"pirati del XXI secolo\", e nel maggio 2007 inizi\u00f2 un'azione legale sostenendo che il naufragio era protetto da un'\"immunit\u00e0 sovrana\" che impediva l'esplorazione commerciale non autorizzata di vascelli di propriet\u00e0 dello stato. Nel giugno 2009 la corte federale di Tampa dichiar\u00f2 colpevole la Odyssey, ed ordin\u00f2 che il tesoro fosse riconsegnato alla Spagna come poi fu fatto il 25 febbraio 2012."}
{"id": "4839258", "revid": "19933", "url": "https://it.wikipedia.org/wiki?curid=4839258", "title": "Azione del 5 ottobre 1804", "text": ""}
{"id": "4839260", "revid": "767487", "url": "https://it.wikipedia.org/wiki?curid=4839260", "title": "Ancylostomatidae", "text": "Ancylostomatidae \u00e8 una famiglia di nematodi uncinati parassiti del piccolo intestino. I generi di maggiore importanza in medicina umana sono \"Ancylostoma\" e \"Necator\"."}
{"id": "4839270", "revid": "767487", "url": "https://it.wikipedia.org/wiki?curid=4839270", "title": "Comin' Thro' the Rye (film 1916)", "text": "Comin' Thro' the Rye \u00e8 un film muto del 1916 diretto da Cecil M. Hepworth.\nTrama.\nUna ragazza conquista il fidanzato di una sua rivale con un falso annuncio di matrimonio.\nProduzione.\nIl film fu prodotto dalla Hepworth.\nDistribuzione.\nIl film usc\u00ec nelle sale cinematografiche britanniche nell'ottobre 1916 distribuito dalla Harma Photoplays che ne fece una riedizione nel 1919.\nSi conoscono pochi dati del film che si pensa sia stato distrutto insieme a gran parte dei film della compagnia nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pensava in questo modo di poter almeno recuperare il nitrato d'argento della pellicola."}
{"id": "4839281", "revid": "1372005", "url": "https://it.wikipedia.org/wiki?curid=4839281", "title": "Paul Friedl\u00e4nder (filologo)", "text": "Docente all'universit\u00e0 di Marburgo dal 1920 e all'universit\u00e0 di Halle dal 1935; dopo una breve detenzione, nel 1939 fu costretto dal nazismo ad emigrare negli USA, dove insegn\u00f2 dallo stesso anno alla Johns Hopkins University.\nParticolarmente importante \u00e8 la sua opera \"Platone\" (1930), nella quale esamina il pensiero del grande filosofo in maniera originale ed approfondit\u00e0."}
{"id": "4839285", "revid": "767487", "url": "https://it.wikipedia.org/wiki?curid=4839285", "title": "Phantom Valley", "text": "Phantom Valley \u00e8 un film del 1948 diretto da Ray Nazarro.\n\u00c8 un western statunitense con Charles Starrett, Virginia Hunter, Ozie Waters e Smiley Burnette. Fa parte della serie di film western della Columbia incentrati sul personaggio di Durango Kid.\nProduzione.\nIl film, diretto da Ray Nazarro su una sceneggiatura di J. Benton Cheney, fu prodotto da Colbert Clark per la Columbia Pictures e girato nell'Iverson Ranch a Chatsworth, Los Angeles, California, dal 16 al 24 luglio 1947. Il titolo di lavorazione fu \" Call of the Prairie\".\nDistribuzione.\nIl film fu distribuito negli Stati Uniti dal 19 febbraio 1948 al cinema dalla Columbia Pictures. \u00c8 stato distribuito anche in Brasile con il titolo \"O Vale dos Fantasmas\"."}
{"id": "4839290", "revid": "125790690", "url": "https://it.wikipedia.org/wiki?curid=4839290", "title": "Smetto quando voglio (film)", "text": "Smetto quando voglio \u00e8 un film del 2014 diretto da Sydney Sibilia.\nIl lungometraggio narra la storia di un gruppo di brillanti ricercatori universitari (assegnisti di ricerca e professori a contratto) che tentano di uscire dall\"'impasse\" lavorativa ed esistenziale della precariet\u00e0 cronica, producendo e spacciando \"smart drugs\".\nTrama.\nRoma, 2014. Pietro Zinni, ricercatore neurobiologo presso l'Universit\u00e0 La Sapienza, ha appena sviluppato un rivoluzionario algoritmo per la modellizzazione teorica di molecole organiche. Talentuoso nel suo campo, brillante e molto quotato, Pietro incarna tuttavia lo stereotipo del giovane insegnante precario e inascoltato, come molti altri della sua generazione: lui, infatti, aveva scelto la strada della ricerca scientifica seguendo la spinta ottimistica dei primi anni 2000, scontrandosi in seguito con la recessione economica del 2007. Da quel momento, l'Universit\u00e0 aveva cercato di tagliare le spese, destinando sempre meno fondi alle ricerche, causando in molti casi la cosiddetta \"fuga dei cervelli\". Quelli che rimanevano, come Pietro, accettavano di lavorare per una paga misera nella speranza di ottenere un posto fisso, o pi\u00f9 semplicemente, venivano licenziati dall'Universit\u00e0 che non era pi\u00f9 in grado di finanziare i loro progetti. Anche per Pietro quel giorno \u00e8 purtroppo arrivato: durante la presentazione dei suoi risultati alla commissione finanziatrice, a causa dell'impreparazione e del pressappochismo mostrati dal professor Seta, il decano dell'Universit\u00e0 che supervisiona il lavoro dei ricercatori ma non crede davvero nei loro studi e sembra interessato solo ad accaparrarsi i fondi del ministero seguendo una logica pi\u00f9 politica che scientifica, i docenti della commissione non sembrano capire l'importanza delle ricerche di Pietro e decidono di non rinnovargli l'assegno di ricerca. Dopo avergli promesso blandamente che far\u00e0 \"il possibile\" per riottenere i finanziamenti, Seta lo licenzia.\nTornato a casa, Pietro non ha il coraggio di dire la verit\u00e0 a Giulia, la compagna con cui convive. In compenso, per\u00f2, dopo aver passato la notte in discoteca a causa di un suo allievo che gli doveva dei soldi per delle ripetizioni, ha un'idea per salvarsi dalla disoccupazione: utilizzare le sue conoscenze scientifiche per creare una nuova droga, sfruttando una molecola non ancora catalogata come stupefacente dal Ministero della salute. Per realizzare il tutto decide cos\u00ec di rivolgersi ad ex ricercatori universitari (assegnisti di ricerca e professori a contratto) come lui che, a causa dei tagli dei fondi e dei posti di lavoro, sono ora costretti a fare lavori inadeguati rispetto alle loro qualifiche con stipendi da fame.\nL'\u00e9quipe \u00e8 infatti composta da: Mattia e Giorgio, due latinisti che fanno i benzinai; Alberto, un chimico che fa il lavapiatti in un ristorante cinese; Bartolomeo, un economista che vive in mezzo agli zingari e per vivere cerca di applicare al poker le sue abilit\u00e0 nel calcolo matematico; Arturo, un archeologo classico che lavora per l'universit\u00e0, sfruttato e malpagato, il cui lavoro pratico \u00e8 supervisionare gli scavi dei cantieri cittadini per scoprire qualche reperto dell'antica Roma e Andrea, un antropologo di discreta fama che ora cerca impiego presso uno sfasciacarrozze fingendosi un rozzo ciociaro.\nGrazie alle competenze di ciascuno, la banda riesce a produrre una droga estremamente efficace e a venderla nelle discoteche: Pietro ed Alberto si occupano di fabbricare le pillole usando clandestinamente il laboratorio dell'Universit\u00e0, Andrea smercia la droga nei locali grazie alle sue tecniche di immedesimazione antropologica, aiutato da Mattia e Giorgio, Bartolomeo gestisce la cassa e procura i clienti, mentre Arturo guida il furgone (che reca l'insegna della societ\u00e0 archeologica e quindi insospettabile per la polizia) per trasportare la droga dove ce ne sia richiesta. Una sera per\u00f2 Alberto, che vuole testare gli effetti clinici della droga sulle persone, decide di assumere una pillola e riesce ad essere per la prima volta sicuro di s\u00e9 con una ragazza. I soldi non tardano ad arrivare e la ricchezza inizia a dare alla testa un po' a tutti, soprattutto a Mattia e Giorgio (che vivono in un hotel di lusso dando festini quasi ogni giorno) e ad Alberto, che inizia una relazione con una prostituta russa ed ormai dipendente dalla droga che lui stesso produce. Il successo della nuova incredibile \"smart drug\" ha attirato per\u00f2 anche l'attenzione non solo della polizia, ma anche di colui che gestisce il mercato delle droghe a Roma, il boss malavitoso \"Murena\", anche perch\u00e9 nel frattempo a Pietro e ai suoi \u00e8 stata offerta l'occasione di entrare nel circolo delle feste private di altissimo livello, in cui girano grandi quantit\u00e0 di denaro sporco.\nGiulia intanto, sempre pi\u00f9 sospettosa per l'improvviso cambiamento di tenore di vita di Pietro, trova nascosta in casa una grande somma di denaro. Pietro, messo alle strette, \u00e8 costretto a confessare che, non avendo ricevuto il rinnovo del suo contratto all'universit\u00e0, \u00e8 stato \"costretto\" a mettersi a spacciare. Giulia, il cui lavoro prevede anche il recupero di ex tossicodipendenti, ne resta disgustata e lo caccia di casa, non prima, per\u00f2, di avergli detto di essere incinta. Nel disperato tentativo di ricucire i rapporti con Giulia, Pietro la invita a cena prenotando un intero ristorante, il \"night club\" di Murena.\nMa alla cena si presenta Murena stesso: costui \u00e8 una persona calma ma minacciosa, ed \u00e8 contraddistinto da una grossa cicatrice da ustione che gli copre met\u00e0 del viso. Per far capire a Pietro che lui non sta scherzando e che il mercato della droga \u00e8 in mano a lui soltanto, gli propone uno scambio: ordina 10 chili di questa nuova e famosa droga, tanto rinomata sul mercato e in cambio lui liberer\u00e0 Giulia, che nel frattempo ha preso in ostaggio. Pietro, nel panico, riceve nella stessa sera la telefonata di Alberto che gli dice di aver fatto un incidente con il suo nuovo coup\u00e9: il problema \u00e8 che la polizia gli ha trovato nella macchina mezzo chilogrammo di droga. Lui viene rilasciato su cauzione ma la polizia gli tiene gli occhi addosso e soprattutto la banda di Pietro deve adesso onorare l'accordo con Murena.\nPietro convince quindi la banda a rapinare una farmacia, unico modo per reperire gli ingredienti necessari alla preparazione di 10\u00a0kg di droga sintetica per il giorno dopo. Grottescamente muniti di armi dell'800 rubate dai depositi a cui ha accesso Arturo, gli ex ricercatori irrompono nel locale, ma il farmacista riconosce il professor Pietro Zinni (con cui aveva sostenuto un esame quattro mesi prima): a Mattia, in preda al panico, parte un colpo di fucile che colpisce di striscio il giovane farmacista. Disperato, Pietro somministra al farmacista un intruglio di sostanze che dovrebbero stordirlo al punto da cancellargli la memoria.\nL'incontro con Murena, per salvare Giulia, viene fissato al matrimonio di Bartolomeo con la sua fidanzata di etnia sinti: il luogo, una bidonville piena di zingari armati fino ai denti, non \u00e8 casuale, in quanto \u00e8 l'unico posto in cui risiede gente pi\u00f9 pericolosa del boss. Al momento dell'incontro con i sinti armati e fedeli a Bartolomeo, Murena approfitta della momentanea assenza dei suoi scagnozzi per fare i sinceri complimenti per l'elevata qualit\u00e0 della smart drug a Pietro, che considera quasi un suo pari. Si scopre infatti che Murena, nonostante le apparenze, era stato un tempo proprio come Pietro: un ingegnere navale specializzato in fluidodinamica, che a causa della recessione, era stato cacciato dall'universit\u00e0 e aveva dovuto cambiare mestiere. Pietro gli consegna la droga promessa, solo che, a causa della rapina fallita in farmacia, si tratta di pillole di zucchero. Per testarle Murena chiede dello champagne, in cui scioglie una pillola di prova; ma lo champagne che gli viene servito contiene gi\u00e0 la droga (l'unica pillola rimasta al gruppo).\nIl boss, ingannato, riconsegna Giulia. Si scopre quindi che Pietro aveva stretto un accordo con la polizia: lui avrebbe consegnato Murena e in cambio i suoi amici universitari avrebbero avuto l'immunit\u00e0 per i reati, tranne lui, che si sarebbe costituito. Non potendo fare in modo che il boss venga trovato con la droga, Pietro fa in modo che durante lo scambio gli altri della banda nascondano il farmacista, ferito e privo di sensi, nel bagagliaio dell'auto di Murena, che viene cos\u00ec arrestato per sequestro di persona.\nUn anno pi\u00f9 tardi Pietro, in prigione, cerca di insegnare i primi rudimenti della chimica ai detenuti interessati a ottenere un diploma; la moglie va a trovarlo con il figlio, dicendogli che Pietro \"rischia\" di essere rimesso in libert\u00e0 per buona condotta, perdendo cos\u00ec lo stipendio da insegnante del carcere. Pietro per\u00f2 tranquillizza Giulia e le rivela di avere un piano per allungare di un altro po' i tempi di carcerazione: una finta rissa in sala mensa.\nDistribuzione.\nIl film \u00e8 stato distribuito in Italia a partire dal 6 febbraio 2014 da 01 Distribution in 270 copie, per un incasso totale di 4,5 milioni di euro. Il 6 agosto 2014 \u00e8 uscito in Francia, distribuito da Bellissima Films.\nHa inoltre partecipato a numerosi festival internazionali (con il titolo \"I Can Quit Whenever I Want\" \")\" tra cui il London Film Festival e il Reykjav\u00edk International Film Festival, dove ha vinto il Golden Puffin come migliore scoperta dell'anno.\nAccoglienza.\nIl film ha ricevuto critiche molto positive da parte della stampa: \u00abFinalmente un film con soggetto, cast di prim'ordine, sceneggiatura (scritta dal regista con Valerio Attanasio) che resiste fino all'ultima battuta\u00bb, \u00abIpotizzando sul modello di \"I soliti ignoti\" una banda composta di ingenui dilettanti del crimine [...] il film innesta nella storia la componente del discorso sociale, ma con freschezza e senza appesantimenti come in certe riuscite commedie britanniche\u00bb. \u00abSpassosa, originale commedia, un balletto grottesco e paradossale attorno al mondo del precariato, dove se c'\u00e8 una piccolissima speranza di essere assunti, \u00e8 indispensabile nascondere la laurea\u00bb .\nMolti ne hanno lodato la sceneggiatura e il tono divertito seppure a tratti dolceamaro con cui viene affrontato il problema del precariato: \u00abIl tema del vuoto d'identit\u00e0 e soprattutto d'impiego dei giovani italiani non tende, infatti, a intonare i consueti piagnistei sociologici e s'incarna nell'implausibile scalata alla criminalit\u00e0 di un gruppetto di laureati e assistenti universitari romani convinti di potere aggirare le persecuzioni della legge\u00bb. \u00abDi \"Smetto quando voglio\" si apprezzano la semplicit\u00e0 di tono e i dialoghi, la scorrevolezza di ritmo, il fondo amaro di una comicit\u00e0 che scaturisce dal dramma reale della mancanza di lavoro\u00bb. Grazie a questa commistione tra un tema drammatico trattato per\u00f2 in chiave comica, gran parte della critica ha parlato di rinascita della commedia all'italiana, paragonando il film ad una sorta di \"I soliti ignoti\" in chiave contemporanea.\nSequel.\nA distanza di tre anni sono stati realizzati due sequel: \"Smetto quando voglio - Masterclass\" e \"Smetto quando voglio - Ad honorem\", entrambi usciti nelle sale cinematografiche italiane nel 2017.\nNel novembre del 2015, Groenlandia e Fandango hanno dato il via alla pre-produzione di due sequel del film: \"Smetto quando voglio - Masterclass\", con una data di inizio riprese fissata per il marzo del 2016 e \"Smetto quando voglio - Ad honorem\", cos\u00ec da formare una trilogia con il precedente primo capitolo.\nNel febbraio del 2016, il regista ha anche annunciato le tagline dei due film: \"La banda \u00e8 tornata, e ora ha un nemico\" e \"Ogni saga ha una fine\". Il primo sequel, Masterclass, \u00e8 stato distribuito nei cinema il 2 febbraio 2017 in 500 copie, con un incasso di 3.440.826 euro al botteghino."}
{"id": "4839296", "revid": "1226", "url": "https://it.wikipedia.org/wiki?curid=4839296", "title": "Paul Friedl\u00e4nder (chimico)", "text": "Figlio di Ludwig Friedl\u00e4nder, fu docente all'universit\u00e0 di Darmstadt; particolari importanti furono le sue ricerche sull'indaco (riusc\u00ec a sintetizzarne una variet\u00e0 detta \"thioindaco\") e sulla porpora (scopr\u00ec che in essa non \u00e8 presente lo zolfo)."}
{"id": "4839297", "revid": "767487", "url": "https://it.wikipedia.org/wiki?curid=4839297", "title": "West of Sonora", "text": "West of Sonora \u00e8 un film del 1948 diretto da Ray Nazarro.\n\u00c8 un western statunitense con Charles Starrett, Steve Darrell e George Chesebro. Fa parte della serie di film western della Columbia incentrati sul personaggio di Durango Kid.\nProduzione.\nIl film, diretto da Ray Nazarro su una sceneggiatura di Barry Shipman, fu prodotto da Colbert Clark per la Columbia Pictures e girato dal 19 al 26 settembre 1947.\nDistribuzione.\nIl film fu distribuito negli Stati Uniti dal 25 marzo 1948 al cinema dalla Columbia Pictures. \u00c8 stato distribuito anche in Brasile con il titolo \"Gancho de A\u00e7o\".\nPromozione.\nLe tagline sono:"}
{"id": "4839300", "revid": "767487", "url": "https://it.wikipedia.org/wiki?curid=4839300", "title": "Terror! Il castello delle donne maledette", "text": "Terror! Il castello delle donne maledette, conosciuto anche come Il castello della paura, \u00e8 un film del 1974 per la regia di Robert H. Oliver, pseudonimo di Dick Randall, o secondo altre fonti di Ramiro Oliveros. \u00c8 un film horror fantascientifico con una vena erotica (grazie ad alcune scene di nudo) e d'exploitation, ennesimo libero riadattamento della storia di \"Frankenstein\" di Mary Shelley, in cui il conte Frankenstein d\u00e0 vita a una nuova creatura, che stavolta chiama \"Goliath\", dai resti di un uomo di Neandertal.\nTrama.\nUn uomo di Neandertal viene linciato dagli abitanti di un villaggio e il conte Frankenstein utilizza il suo corpo per ricreare un mostro, che chiama \"Goliath\".\nCercando di evitare di essere scoperta dalle autorit\u00e0 e dagli abitanti del luogo, la sua creatura fugge e semina il terrore.\nProduzione.\nIl film fu una produzione italiana a basso costo della Classic Films International. Nonostante questo nel cast figurano due attori all'epoca famosi a livello internazionale, l'italiano Rossano Brazzi (come protagonista) e il britannico Edmund Purdom.\nL'identit\u00e0 del vero regista, che si firm\u00f2 con lo pseudonimo di Robert H. Oliver, \u00e8 oggetto di disputa: alcuni attribuiscono il film allo statunitense Dick Randall, altri a Ramiro Oliveros (attore spagnolo), altri ancora ipotizzano William Rose, Oscar Brazzi (fratello di Rossano, fece da produttore non accreditato) o il direttore della fotografia Mario Mancini, che aveva diretto due anni prima \"Frankenstein 80\", un film con atmosfere simili.\nDistribuzione.\nIl film fu distribuito in Italia il 19 febbraio 1974 col titolo \"Terror! Il castello delle donne maledette\", in Germania Ovest il 31 maggio 1974 (col titolo \"Die Leichenfabrik des Dr. Frankenstein\"), negli Stati Uniti nel gennaio 1975, il 26 marzo 1975 in Francia (come \"Le ch\u00e2teau de l'horreur\") e il primo aprile 1977 in Finlandia (come \"Frankensteinin hirvi\u00f6t\").\nIl film fu distribuito anche coi titoli:\nLe scene di nudo vennero tagliate in alcune distribuzioni.\nLa pellicola \u00e8 entrata nel pubblico dominio negli Stati Uniti.\nLa Magnum Video distribu\u00ec il film in VHS negli anni ottanta negli Stati Uniti col titolo \"Dr. Frankenstein's Castle of Freaks\".\n\u00c8 stato distribuito in DVD dalla Something Weird video e dalla Shout! Factory, come parte della sua linea dedicata allo spettacolo televisivo \"Elvira Movie Macabre\", dove il film non \u00e8 censurato differentemente dalla trasmissione originale.\nNel gennaio 2009 \u00e8 stato anche presentato con un commento audio aggiuntivo dalla Cinematic Titanic.\nAccoglienza.\nIncassi.\nIl film incass\u00f2 51.005.000 di lire dell'epoca.\nCritica.\nConsiderato dai pi\u00f9 uno dei peggiori film di Frankenstein mai realizzati, guadagn\u00f2 una certa notoriet\u00e0 tra gli appassionati del genere quando fu trasmesso all'interno della serie tv statunitense \"Elvira's Movie Macabre\" nel 1984.\nFantafilm scrive che si tratta di un \"ennesimo e inguardabile riadattamento della storia di Frankenstein\" e che \"non si pu\u00f2 fare a meno di deplorare l'insensato coinvolgimento di Rossano Brazzi nel ruolo del conte Frankenstein e di Edmund Purdom in quello del prefetto Ewing.\""}
{"id": "4839301", "revid": "767487", "url": "https://it.wikipedia.org/wiki?curid=4839301", "title": "Whirlwind Raiders", "text": "Whirlwind Raiders \u00e8 un film del 1948 diretto da Vernon Keays.\n\u00c8 un western statunitense ambientato in Texas nel 1873 con Charles Starrett, Fred F. Sears e Nancy Saunders. Fa parte della serie di film western della Columbia incentrati sul personaggio di Durango Kid.\nProduzione.\nIl film, diretto da Vernon Keays su una sceneggiatura di Norman S. Hall, fu prodotto da Colbert Clark per la Columbia Pictures e girato dal 3 settembre all'11 settembre 1947.\nDistribuzione.\nIl film fu distribuito negli Stati Uniti dal 13 maggio 1948 al cinema dalla Columbia Pictures.\nAltre distribuzioni:\nPromozione.\nLe tagline sono:"}
{"id": "4839302", "revid": "1226", "url": "https://it.wikipedia.org/wiki?curid=4839302", "title": "Il castello della paura", "text": ""}
{"id": "4839303", "revid": "88740", "url": "https://it.wikipedia.org/wiki?curid=4839303", "title": "Immanuel Friedlaender", "text": "Stabilitosi a Napoli nel 1902, vi fond\u00f2 una stazione vulcanologica chiusa solo nel 1932. Nel 1929 pubblic\u00f2 insieme a Giovanni Battista Alfano una \"Storia del Vesuvio illustrata dai documenti coevi\"."}
{"id": "4839308", "revid": "767487", "url": "https://it.wikipedia.org/wiki?curid=4839308", "title": "Iris (film 1916)", "text": "Iris \u00e8 un film muto del 1916 diretto da Cecil M. Hepworth. Il soggetto, basato sul lavoro teatrale di Arthur Wing Pinero, venne ripreso nel 1920 in \"A Slave of Vanity\", un film statunitense diretto da Henry Otto che aveva come protagonista Pauline Frederick.\nTrama.\nUn'ereditiera vedova, poich\u00e9 le viene vietato di risposarsi, si prende un amante.\nProduzione.\nIl film fu prodotto dalla Hepworth.\nDistribuzione.\nDistribuito dalla Ideal, il film usc\u00ec nelle sale cinematografiche britanniche nel novembre 1915.\nSi conoscono pochi dati del film che si pensa sia stato distrutto insieme a gran parte dei film della compagnia nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pensava in questo modo di poter almeno recuperare il nitrato d'argento della pellicola."}
{"id": "4839311", "revid": "767487", "url": "https://it.wikipedia.org/wiki?curid=4839311", "title": "El Dorado Pass", "text": "El Dorado Pass \u00e8 un film del 1948 diretto da Ray Nazarro.\n\u00c8 un western statunitense con Charles Starrett, Smiley Burnette e Elena Verdugo. Fa parte della serie di film western della Columbia incentrati sul personaggio di Durango Kid.\nProduzione.\nIl film, diretto da Ray Nazarro su una sceneggiatura di Earle Snell, fu prodotto da Colbert Clark per la Columbia Pictures e girato dal 18 al 26 maggio 1948. Il titolo di lavorazione fu \"Crossroads of the West\".\nDistribuzione.\nIl film fu distribuito negli Stati Uniti dal 14 ottobre 1948 al cinema dalla Columbia Pictures.\nAltre distribuzioni:"}
{"id": "4839312", "revid": "1226", "url": "https://it.wikipedia.org/wiki?curid=4839312", "title": "Film di Frankenstein", "text": ""}
{"id": "4839314", "revid": "54354", "url": "https://it.wikipedia.org/wiki?curid=4839314", "title": "Elce della Vecchia", "text": ""}
{"id": "4839334", "revid": "767487", "url": "https://it.wikipedia.org/wiki?curid=4839334", "title": "Quick on the Trigger", "text": "Quick on the Trigger \u00e8 un film del 1948 diretto da Ray Nazarro.\n\u00c8 un western statunitense ambientato nel 1873 con Charles Starrett, Smiley Burnette e Lyle Talbot. Fa parte della serie di film western della Columbia incentrati sul personaggio di Durango Kid.\nProduzione.\nIl film, diretto da Ray Nazarro su una sceneggiatura di Elmer Clifton, fu prodotto da Colbert Clark per la Columbia Pictures e girato dal 9 al 16 giugno 1948. Il titolo di lavorazione fu \"Gun Brand\".\nDistribuzione.\nIl film fu distribuito negli Stati Uniti dal 2 dicembre 1948 al cinema dalla Columbia Pictures.\nAltre distribuzioni:\nPromozione.\nLe tagline sono:"}
{"id": "4839337", "revid": "72396", "url": "https://it.wikipedia.org/wiki?curid=4839337", "title": "Gustav Roethe", "text": "Docente all'universit\u00e0 di Gottinga dal 1888 e all'universit\u00e0 di Berlino dal 1902, nel 1887 pubblic\u00f2 un'edizione di Reinmar von Zweter; nel 1932 pubblic\u00f2 la monografia \"Goethe\" ."}
{"id": "4839338", "revid": "729019", "url": "https://it.wikipedia.org/wiki?curid=4839338", "title": "Artur Edler von Mecenseffy", "text": "Biografia.\nNacque nel 1865 a Vienna. Il padre, Emil, fu un importante funzionario della Banca Nazionale Austriaca a Vienna nobilitato nel 1889. Artur si arruol\u00f2 nel 1882 come volontario nei pionieri. Partendo con il grado da soldato semplice raggiunse tre anni dopo il grado di sottotenente. Dal 1889 al 1891 frequent\u00f2 la scuola di guerra per prendere poi servizio come ufficiale di Stato maggiore.\nNel 1894 fu promosso a capitano di Stato maggiore e dal 1895 al 1909 lavor\u00f2 quasi ininterrottamente nell'ufficio operazioni dello Stato maggiore dell'Esercito austro-ungarico. Nel 1907 fu promosso a colonnello. Contribu\u00ec alla elaborazione del cosiddetto piano \"U\", un piano segretissimo per l'occupazione dell'Ungheria in caso di disordini. Il lavoro presso lo Stato maggiore fu interrotto da due periodi in cui svolse il suo servizio attivo presso la truppa e precisamente dal novembre 1899 al novembre 1900 presso il 1\u00ba Reggimento Kaiserj\u00e4ger e dal novembre 1906 al novembre 1907 presso il 3\u00ba Reggimento Kaiserj\u00e4ger. Nel 1909 fu nominato a capo dell'ufficio nello Stato maggiore che si occup\u00f2 dell'organizzazione delle retrovie dove contribu\u00ec alla elaborazione del regolamento di servizio.\nNel 1912 fu promosso a Maggior generale e assegnato a capo della 18 Brigata fanteria. Incarico che svolse fino allo scoppio della Prima guerra mondiale quando a fine luglio 1914 fu nominato capo di Stato maggiore della 2\u00aa Armata comandata dal generale Eduard von B\u00f6hm-Ermolli. Quest'ultimo non contento dell'operato di Mecenseffy durante la Battaglia di Galizia lo esoner\u00f2 a fine settembre 1914. In seguito Mecenseffy fu nominato comandante delle retrovie della 4\u00aa Armata guidata da Moritz Auffenberg von Komar\u00f3w.\nA gennaio 1915 prese il comando della 10\u00aa Divisione assegnata alla 4\u00aa Armata sostituendo il FML Theodor Hordt. Guid\u00f2 la divisione con mano dura. Non esit\u00f2 a far fucilare soldati per mantenere la disciplina e combattere fenomeni di sfaldamento. Nonostante ci\u00f2 non pot\u00e8 evitare la diserzione di massa nel 36\u00ba reggimento di fanteria, reggimento composto da soldati di lingua ceca come gli altri reggimenti della sua divisione. Dopo l'accaduto a fine maggio 1915 richiese lo scioglimento del reggimento. Fu l'unico reggimento delle forze armate austro-ungariche che non fu pi\u00f9 ricostituito durante la Prima guerra mondiale.\nComand\u00f2 la 10\u00aa Divisione durante l'Offensiva di Gorlice-Tarn\u00f3w. Ai primi d'agosto 1915 la sua divisione fu assegnata dalla 4\u00aa alla 1\u00aa Armata comandata da Paul Puhallo von Brlog e con la quale partecip\u00f2 all'Offensiva del Bug. Nel 1915 segu\u00ec anche la promozione a Feldmarschalleutnant.\nRimase sul fronte orientale fino alla primavera del 1916 quando la sua divisione nel frattempo assegnata alla 3\u00aa Armata di Hermann K\u00f6vess partecip\u00f2 all'Offensiva di primavera, nota anche come \"Strafexpedition\", sul fronte italiano. In seguito all'offensiva rimase con la sua divisione dislocata sull'Altopiano di Asiago. Lasci\u00f2 la 10\u00aa Divisione nell'agosto del 1916 quando venne sostituito dal FML Emil Lischka. Nel settembre dello stesso anno prese il comando della 6\u00aa Divisione, schierata anche sull'Altopiano di Asiago, succedendo il GM Rudolf M\u00fcller. Guid\u00f2 la 6\u00aa Divisione durante la Battaglia del monte Ortigara nel giugno 1917, mantenendone il comando sino al giorno della sua morte, avvenuta il 6 ottobre 1917, a seguito dello scoppio di una granata sparata da Cima della Caldiera mentre transitava in automobile lungo la Kaiser Karl Stra\u00dfe. Sepolto inizialmente sull'Altopiano di Asiago, il suo corpo venne esumato subito dopo su disposizione del Capo di stato maggiore Franz Conrad von H\u00f6tzendorf e trasferito nella cripta di famiglia a Vienna, nel cimitero di D\u00f6bling, dove tuttora riposa.\nDei 7 generali austroungarici morti durante la prima guerra mondiale, von Mecenseffy fu quello, all'interno dell'esercito comune, col grado pi\u00f9 elevato.\nOnorificenze.\nFonte"}
{"id": "4839342", "revid": "770813", "url": "https://it.wikipedia.org/wiki?curid=4839342", "title": "Lockheed Martin C-130J Super Hercules", "text": "Il Lockheed Martin C-130J \"Super\" Hercules \u00e8 un aereo turboelica quadrimotore da trasporto di tipo militare. Il C-130J \u00e8 un globale aggiornamento del venerabile Lockheed C-130 Hercules con nuovi motori, nuovo ponte di volo e altri nuovi sistemi. La famiglia Hercules vanta il pi\u00f9 lungo e continuo ciclo di produzione di qualunque altro aereo militare nella storia. Con una storia di pi\u00f9 di cinquant'anni gli Hercules hanno preso parte ad operazioni militari, civili e umanitarie. Cinquanta nazioni hanno ordinato un totale di 300 aeromobili, di cui ne sono stati consegnati 250 a febbraio 2012.\nProgetto e sviluppo.\nIl C-130J \u00e8 il pi\u00f9 nuovo modello di Hercules e l'unico tuttora in produzione. Esteriormente molto simile al precedente Hercules, il modello J si caratterizza per tecnologie considerevolmente aggiornate. Queste nuove tecnologie includono nuovi motori turboelica Rolls-Royce AE 2100D3 con eliche Dowty 391, ovvero eliche a scimitarra prodotte con materiale composito, nuove avionica digitale, che include un HUD per ogni pilota, e requisiti ridotti per l'equipaggio. Questi cambiamenti hanno apportato notevoli miglioramenti rispetto al suo predecessore, come un raggio d'azione del 41% maggiore, velocit\u00e0 massima maggiore del 21% ed una distanza di decollo pi\u00f9 corta del 41%. Il C-130J \"Super\" Hercules \u00e8 disponibile in una variante pi\u00f9 lunga chiamata C-130J-30.\nCon la funzione di aereo cargo o di ponte aereo, l'equipaggio del C-130J include due piloti ed un responsabile carico, mentre le varianti specializzate dell'USAF (AC-130J, MC-130J, HC-130J) possono avere un equipaggio pi\u00f9 grande con navigatori o ufficiali di sistemi di combattimento. I KC-130J del United States Marine Corps adottano un capo equipaggio per le operazioni di spedizione. Il vano di carico del C-130J \u00e8 approssimativamente lungo 12,5 metri, alto 2,74 e largo 3,05. Il carico delle merci avviene tramite un portellone posto nella parte posteriore inferiore della fusoliera. Il velivolo pu\u00f2 inoltre essere configurato con un avanzato sistema di movimentazione merci. Questo sistema consiste in una stazione computerizzata del responsabile del carico dalla quale l'utente pu\u00f2 controllare in remoto i verricelli del piano di carico e anche configurare il sistema di piano rimovibile per i pallet a rulli oppure il piano piatto per la movimentazione delle merci. Inizialmente sviluppato per l'Aeronautica Militare Statunitense, questo sistema consente rapidi cambi di ruolo da effettuare e cos\u00ec aumenta il tempo disponibile per completare una missione.\nLa Lockheed Martin ricevette il primo ordine da parte della Royal Air Force, che ordin\u00f2 25 esemplari, la cui prima consegna avvenne nel 1999 come Hercules C4 (C-130J-30) ed Hercules C5 (C-130J). Nel 2008 il C-130J aveva un costo oltreoceano di 62 milioni di dollari statunitensi per esemplare.\nA met\u00e0 giugno 2008 l'USAF concluse un contratto con la Lockheed Martin per il valore di 460 milioni di dollari per sei esemplari modificati di KC-130J a disposizione dell'aeronautica militare e del Comando Operazioni Speciali. Il contratto permise alle varianti di C-130J di andare a sostituire gli ormai vecchi HC-130 e MC-130. Il velivolo da recupero personale HC-130J Combat King II complet\u00f2 i test di sviluppo il 14 marzo 2011. L'ultima fase del test fu il rifornimento aria-aria che fu il primo mai effettuato su un C-130. Questa procedura di test fu applicata anche al MC-130J Combat Shadow II che venne prodotto per l'Air Force Special Operations Command.\nHarvest HAWK.\nCon l'aggiunta del ISR / Weapon Mission Kit del Corpo del Marine, la variante aerocisterna del KC-130J sar\u00e0 in grado di svolgere funzioni da aereo-spia e in grado di fornire fuoco di supporto a terra grazie al supporto di missili Hellfire o Griffin, bombe guidate ed eventualmente, in un aggiornamento futuro, anche di un cannone da 30 mm. Questa abilit\u00e0, chiamata \"Harvest HAWK\" (Hercules Airborne Weapons Kit), pu\u00f2 essere utilizzata in scenari dove non \u00e8 richiesta un elevato livello di precisione. Il velivolo conserva comunque le sue originali capacit\u00e0 di rifornimento e trasporto. L'intero sistema pu\u00f2 inoltre essere rimosso in un giorno.\nStoria operativa.\nIl Super Hercules \u00e8 stato largamente usato dall'USAF e dall'USMC in Iraq ed in Afghanistan. Anche il Canada ha schierato i suoi CC-130J in Afghanistan.\nI C-130J provenienti da alcuni paesi sono stati schierati in supporto dell'Operazione statunitense Odyssey Down e durante l'Operazione NATO Unified Protector durante la Guerra Civile Libica del 2011.\nDal primo volo, avvenuto il 5 aprile 1996, al 30 aprile 2013, 290 C-130J in servizio per conto di 13 nazioni hanno superato 1 milione di ore di volo.\nNel gennaio 2013 \u00e8 stato riferito che in alcuni C-130J da trasporto canadesi sono stati trovati microchip cinesi contraffatti nei display della cabina di pilotaggio.\nImpiego civile.\nIl Modular Airborne FireFighting System (MAFFS) \u00e8 un'unit\u00e0 autosufficiente adoperata per la lotta aerea antincendio e che pu\u00f2 essere caricata a bordo del C-130 Hercules, che permette quindi all'aereo di essere usato come cisterna aerea contro gli incendi boschivi. Questo permette all'U.S. Forest Service (USFS) di utilizzare gli aerei militari dall'Air National Guard e dall'Air Force Reserve da impiegare come riserva d'emergenza a fianco degli aerei cisterna civili. L'ultima generazione del MAFFS, il MAFFS II, \u00e8 stato impiegato per la prima volta su un incendio nel luglio 2010 a bordo di un Lockheed Martin C-130J Super Hercules. La 146th Airlift Wing \u00e8 stata la prima a passare al nuovo sistema MAFFS nel 2008, e rimane l'unica a volare con il nuovo sistema a bordo dei C-130.\nOrdini e consegne.\nIl principale operatore del nuovo modello \u00e8 l'aeronautica militare degli Stati Uniti, che ha ordinato un numero sempre crescente di velivoli. Gli attuali operatori del C-130J sono la United States Air Force (incluse l'Air Force Reserve Command e l'Air National Guard), lo United States Marine Corps, la United States Coast Guard, la Royal Air Force, la Royal Canadian Air Force, la Royal Australian Air Force, la Flyvev\u00e5bnet, la Kongelige Norske Luftforsvaret, la Bh\u0101rat\u012bya V\u0101yu Sen\u0101, l'Heyl Ha'Avir e l'Aeronautica Militare italiana. A luglio 2010 sono state prodotte in totale 200 unit\u00e0 delle 284 ordinate in quel periodo.\nVarianti.\nMC-130J Commando II - All'aprile 2017 sono in servizio 37 MC-130J Commando II."}
{"id": "4839343", "revid": "287204", "url": "https://it.wikipedia.org/wiki?curid=4839343", "title": "Paul Friedl\u00e4nder", "text": ""}
{"id": "4839345", "revid": "1573940", "url": "https://it.wikipedia.org/wiki?curid=4839345", "title": "Kerivoula flora", "text": "Kerivoula flora () \u00e8 un pipistrello della famiglia dei Vespertilionidi diffuso nell'Ecozona orientale.\nDescrizione.\nDimensioni.\nPipistrello di piccole dimensioni, con la lunghezza dell'avambraccio tra 38,4 e 39\u00a0mm, la lunghezza della coda di 48,7\u00a0mm, la lunghezza del piede di 8,3\u00a0mm, la lunghezza delle orecchie tra 14,6 e 15,9\u00a0mm e un peso fino a 6,4\u00a0g.\nAspetto.\nLa pelliccia \u00e8 lunga. Le parti dorsali sono bruno-grigiastre con la punta dei peli giallastra, mentre le parti ventrali sono pi\u00f9 chiare. Il muso \u00e8 lungo, appuntito e nascosto nel denso pelame facciale. Gli occhi sono piccolissimi. Le orecchie sono lunghe, strette, ben separate, a forma di imbuto e con una concavit\u00e0 sul bordo posteriore appena sotto l'estremit\u00e0 arrotondata. Il trago \u00e8 lungo, sottile e lanceolato. La coda \u00e8 lunga ed \u00e8 completamente inclusa nell'ampio uropatagio.\nBiologia.\nAlimentazione.\nSi nutre di insetti.\nRiproduzione.\nFemmine gravide sono state catturate sull'isola di Lombok a settembre ed ottobre.\nDistribuzione e habitat.\nQuesta specie \u00e8 diffusa nel Borneo settentrionale, Bali, Lombok, Sumbawa, Sumba e Flores.\nVive nelle foreste primarie.\nStato di conservazione.\nLa IUCN Red List, considerato il declino della popolazione di circa il 30% negli ultimi 10 anni a causa della deforestazione, classifica \"K.flora\" come specie vulnerabile (VU)."}
{"id": "4839350", "revid": "112037119", "url": "https://it.wikipedia.org/wiki?curid=4839350", "title": "Hermann Sauppe", "text": "Docente all'universit\u00e0 di Gottinga dal 1856, nel 1867 redasse una biografia di Pericle basandosi su Plutarco."}
{"id": "4839352", "revid": "599013", "url": "https://it.wikipedia.org/wiki?curid=4839352", "title": "Fed Cup 2014 Gruppo Mondiale", "text": "Il Gruppo Mondiale 2014 \u00e8 il massimo livello di competizione della Fed Cup 2014. Solo le otto squadre partecipanti al Gruppo Mondiale possono infatti vincere il trofeo della Fed Cup. Le quattro squadre sconfitte nel primo turno (i quarti di finale) disputano gli spareggi per tentare di rimanere nel Gruppo Mondiale anche nell'edizione successiva.\nTabellone.\nLe perdenti del primo turno accedono ai play-off con le vincitrici del II Gruppo Mondiale."}
{"id": "4839358", "revid": "838137", "url": "https://it.wikipedia.org/wiki?curid=4839358", "title": "Felicissimo Stefano Tinivella", "text": "Biografia.\nNacque il 30 agosto 1908 a Castagnole Piemonte da Michele e Margherita Marengo.\nMinistero sacerdotale.\nFu ordinato sacerdote il 28 febbraio 1931 per l'Ordine dei frati minori dal vescovo ausiliare di Torino Giovanni Battista Pinardi.\nMinistero episcopale.\nIl 9 marzo 1955 fu eletto vescovo di Diano. Ricevette la consacrazione episcopale l'8 maggio successivo per l'imposizione delle mani del cardinale Maurilio Fossati, O.SS.G.C.N., coconsacranti i vescovi Gaudenzio Binaschi e Pacifico Maria Luigi Perantoni, O.F.M.\nRicostru\u00ec il seminario diocesano.\nL'11 settembre 1961 fu nominato vescovo titolare di Cana e coadiutore \"personae datus\" dell'arcivescovo di Torino.\nComplet\u00f2 il seminario di Rivoli, ristruttur\u00f2 i seminari minori di Bra e di Giaveno, costru\u00ec la villa estiva di Cesana Torinese e dot\u00f2 l'arcidiocesi di una casa per il clero.\nNel 1964 fond\u00f2 l'Istituto piemontese di Teologia pastorale.\nIl 18 settembre 1965, con la nomina del nuovo arcivescovo di Torino, fu eletto arcivescovo titolare di Utina. Il 22 febbraio 1967 fu nominato arcivescovo di Ancona e Numana.\nDimessosi per motivi di salute, il 6 luglio 1968 fu nominato arcivescovo titolare di Belcastro. Si dimise dalla medesima sede titolare il 12 dicembre 1970.\nSi spense il 6 agosto 1978 a Torino all'et\u00e0 di 69 anni.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "4839364", "revid": "767487", "url": "https://it.wikipedia.org/wiki?curid=4839364", "title": "Tubby's Bungle-Oh!", "text": "Tubby's Bungle-Oh! \u00e8 un cortometraggio muto del 1916 diretto da Frank Wilson. Fu il quinto corto - distribuito nel settembre 1916 - della serie di comiche \"The Adventures of Tubby\" prodotta dalla Hepworth.\nProduzione.\nIl film fu prodotto dalla Hepworth.\nDistribuzione.\nDistribuito dalla Thanhouser Film, il film - un cortometraggio di 267 metri - usc\u00ec nelle sale cinematografiche britanniche nel settembre 1916.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4839365", "revid": "1543377", "url": "https://it.wikipedia.org/wiki?curid=4839365", "title": "Oscurus", "text": "Oscurus (in croato \"Oskoru\u0161\") \u00e8 un piccolo paese dell'Istria, facente parte del comune di Buie.\nStoria.\nDurante il XVI ed il XVII secolo il paese venne abitato prevalentemente da famiglie contadine provenienti dalla Dalmazia e dalla Venezia Giulia. Successivamente divenne parte della Repubblica di Venezia e nel 1797 pass\u00f2 sotto il dominio asburgico. Nel 1805 Oscurus fu conquistata da Napoleone Bonaparte e pass\u00f2 sotto il dominio francese (facendo parte delle province illiriche). Dopo la caduta di Napoleone nel 1813 il paese torn\u00f2 sotto il controllo dell'Impero austro-ungarico. Dopo il Trattato di Rapallo Oscurus entr\u00f2 a far parte dell'Italia. Dopo la seconda guerra mondiale entr\u00f2 a far parte del Territorio Libero di Trieste e nel 1954 della Jugoslavia. In questo periodo ci fu un esodo di massa per sfuggire alle persecuzioni e alla pulizia etnica messa in atto dai soldati comunisti slavi nei confronti degli italiani. Nel 1991 Oscurus \u00e8 passata sotto il controllo della Croazia, della quale ancora oggi fa parte.\nGeografia antropica.\n\u00c8 situato in cima ad un colle della valle del fiume Argilla, il quale bagna pure il colle di Momiano. Il centro abitato pu\u00f2 essere suddiviso in due parti: \nSociet\u00e0.\nEvoluzione demografica.\nNel 2011 si contavano 51 abitanti, divisi tra 25 nuclei familiari \nIl censimento austriaco del 1910 registrava nel comune catastale di Oscurus 241 abitanti, per il 98% italiani."}
{"id": "4839373", "revid": "767487", "url": "https://it.wikipedia.org/wiki?curid=4839373", "title": "Tubby's Dugout", "text": "Tubby's Dugout \u00e8 un cortometraggio muto del 1916 diretto da Frank Wilson. Fu il decimo corto - distribuito nel settembre 1916 - della serie di comiche \"The Adventures of Tubby\" prodotta dalla Hepworth.\nProduzione.\nIl film fu prodotto dalla Hepworth.\nDistribuzione.\nDistribuito dalla Thanhouser Film, il film - un cortometraggio di una bobina - usc\u00ec nelle sale cinematografiche britanniche nel settembre 1916.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4839375", "revid": "124693674", "url": "https://it.wikipedia.org/wiki?curid=4839375", "title": "PlayStation Now", "text": "PlayStation Now (PSNow) \u00e8 un servizio su abbonamento che permette agli utenti di giocare in streaming a giochi vecchi \"cio\u00e8 senza installare il gioco e senza processing\", basato sulla tecnologia cloud di Gaikai e su Microsoft Azure.\nIl servizio \u00e8 stato presentato durante il Consumer Electronics Show 2014, per essere disponibile prima sul territorio del Nord America entro l'estate (in beta su PlayStation 4 da gennaio 2014), in Giappone alla fine dell'anno e successivamente in Europa nel 2015 ma data la quantit\u00e0 troppo elevata di provider in Europa, Sony \u00e8 stata costretta a ritardare l'avvio del servizio a data ancora non specificata.\nLa velocit\u00e0 di connessione Internet richiesta dal servizio \u00e8 di almeno 5 Mbps, il che dovrebbe garantire una certa possibilit\u00e0 di utilizzo anche a Paesi con scarsa diffusione della banda larga. Esso permette di giocare ai titoli PlayStation sui vari apparecchi marchiati PlayStation e su altre piattaforme non necessariamente dedicate al gaming, come TV Bravia di Sony, tablet e smartphone.\nNel mese di marzo 2019 Sony lancia ufficialmente il servizio PlayStation Now in Italia, Spagna, Portogallo, Danimarca, Norvegia, Finlandia e Svezia."}
{"id": "4839376", "revid": "547034", "url": "https://it.wikipedia.org/wiki?curid=4839376", "title": "Fed Cup 2014 Gruppo Mondiale II", "text": "Il Gruppo Mondiale II 2014 \u00e8 il secondo livello di competizione della Fed Cup 2014, impropriamente detto \"serie B\". I vincitori dei 4 confronti avanzano agli spareggi per il Gruppo Mondiale, mentre gli sconfitti si giocano la permanenza nella categoria attraverso gli spareggi per il Gruppo Mondiale II."}
{"id": "4839382", "revid": "767487", "url": "https://it.wikipedia.org/wiki?curid=4839382", "title": "Tubby's Good Work", "text": "Tubby's Good Work \u00e8 un cortometraggio muto del 1916 diretto da Frank Wilson. Fu il sesto corto - distribuito nel settembre 1916 - della serie di comiche \"The Adventures of Tubby\" prodotta dalla Hepworth.\nProduzione.\nIl film fu prodotto dalla Hepworth.\nDistribuzione.\nDistribuito dalla Thanhouser Film, il film - un cortometraggio di 267 metri - usc\u00ec nelle sale cinematografiche britanniche nel settembre 1916.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4839386", "revid": "110157", "url": "https://it.wikipedia.org/wiki?curid=4839386", "title": "India ai XXII Giochi olimpici invernali", "text": "L'India partecipa ai XXII Giochi olimpici invernali che si svolgono dal 7 al 23 febbraio a So\u010di in Russia.\nPrima dell'inizio dei Giochi, il CIO aveva sospeso il Comitato Olimpico Indiano per alcune inadempienze ai precetti della Carta Olimpica e come misura di protezione a causa delle ingerenze fatte dal governo indiano nel processo di elezione dei membri del comitato nazionale. Per questa ragione gli atleti capaci di guadagnare la qualificazione ai Giochi di So\u010di avrebbero partecipato sotto la bandiera olimpica e con la denominazione \"Partecipanti Olimpici Indipendenti\", non potendo partecipare per i colori dell'India. \nTuttavia l'11 febbraio, per la prima volta nella storia dei Giochi, il CIO ha revocato la sospensione, permettendo cos\u00ec agli atleti indiani di gareggiare per l'India per le gare rimanenti, e di sfilare sotto la bandiera indiana durante la cerimonia di chiusura.\nGli atleti di questa delegazione saranno 3 (tutti uomini), e gareggeranno in 3 discipline che sono:\nSci alpino.\nArticolo principale: Sci alpino ai XXII Giochi olimpici invernali\nSci di fondo.\nArticolo principale: Sci di fondo ai XXII Giochi olimpici invernali\nSlittino.\nArticolo principale: Slittino ai XXII Giochi olimpici invernali"}
{"id": "4839387", "revid": "1059402", "url": "https://it.wikipedia.org/wiki?curid=4839387", "title": "Antoine-Fran\u00e7ois Momoro", "text": "Ader\u00ec sin dal principio alla Rivoluzione francese e, dopo la giornata del 10 agosto 1792, fu deputato alla Convenzione Nazionale, inviato in Vandea ed esponente dei Montagnardi. Venne ghigliottinato il 24 marzo 1794, assieme a Jacques-Ren\u00e9 H\u00e9bert. Il suo nome \u00e8 legato al celebre motto \u00ab Libert\u00e9, \u00c9galit\u00e9, Fraternit\u00e9 \u00bb, da lui ideato.\nBiografia.\nLa giovinezza e lo scoppio della Rivoluzione.\nNato nella Franca Contea in una famiglia di origini spagnole, si trasfer\u00ec molto giovane a Parigi, dove spos\u00f2, il 18 gennaio 1786, Marie-Fran\u00e7oise-Jos\u00e9phine Fournier, e si fece strada come stampatore, stabilendo il proprio domicilio prima al numero 9 de la rue Serpente e poi al 171 di rue de la Harpe. Nel luglio 1789, Camille Desmoulins si rivolse a lui per la pubblicazione del celebre pamphlet antimonarchico \"La France libre\". Tuttavia, Momoro accett\u00f2 che il saggio venisse divulgato solo previo decreto dell'Assemblea degli Elettori, che lo esentava da ogni responsabilit\u00e0 relativa al contenuto del libretto.\nSuccessivamente, si leg\u00f2 al Club dei Cordiglieri di Danton e dello stesso Desmoulins, divenendone segretario e redigendovi due giornali di breve durata, l\"'Observateur du Club des Cordeliers et de la section du Th\u00e9\u00e2tre-Fran\u00e7ais\" e il \"Journal du Club des Cordeliers\".\nCoinvolto nel Massacro del Campo di Marte, che vide la guardia nazionale sparare sulla folla, fu arrestato nella notte tra il 9 e il 10 agosto e tradotto alla Conciergerie. Il 16 agosto fu sottoposto ad un interrogatorio e quattro giorni pi\u00f9 tardi la sua stamperia sub\u00ec una perquisizione. Torn\u00f2 in libert\u00e0 il 15 settembre, grazie all'amnistia votata due giorni prima dall'Assemblea Nazionale Costituente.\nDopo la caduta della monarchia, entr\u00f2 alla Convenzione e venne eletto il 21 agosto 1792 amministratore nel Consiglio provvisorio del dipartimento di Parigi, e successivamente inviato a recrutare volontari, nel Calvados e nell'Eure, per la guerra contro austriaci e prussiani. In ottobre si trov\u00f2 nuovamente sul banco degli accusati: in quanto presidente della sezione del Th\u00e9\u00e2tre-Fran\u00e7ais, quella dei Cordiglieri, dovette dare spiegazioni di un decreto votato dalla stessa sezione, in cui questa si schierava a favore dell'elezione del sindaco per via nominale, in contrasto con il procedimento ufficiale, che era a scrutinio segreto. Fu assolto.\nLa missione in Vandea.\nDurante le elezioni degli amministratori all'Assemblea degli Elettori, a fine anno, venne accusato di essere indegno della fiducia del popolo ma, in seguito ad un vivace confronto, riconosciuto come sincero patriota ed eletto membro del Direttorio. In tale veste, per\u00f2, sub\u00ec presto un altro attacco. Charles Goret, agente della \"Commission des subsistances et approvisionnements\" (Commissione per le sussistenze e gli approvvigionamenti), afferm\u00f2 che Momoro si era reso colpevole di concussione. L'episodio non ebbe seguito, e Momoro venne inviato in Vandea come commissario del Consiglio esecutivo.\nDopo la sconfitta di Vihiers (18 luglio) lament\u00f2 la condotta dei generali, e il 28 luglio firm\u00f2, assieme a Ronsin e Rossignol, una missiva indirizzata al Comitato di salute pubblica in cui annunciava le misure prese a Saumur, citt\u00e0 posta in stato di assedio dal Consiglio di guerra, che Ronsin aveva riunito e del quale lui stesso era entrato a far parte. Il primo agosto, Momoro invi\u00f2 a Vincent, segretario generale del dipartimento della guerra, una lettera in cui tacciava il generale Westermann di corruzione, accusandolo di essere giunto in Vandea per favorire i ribelli. \nQuando anche Saumur capitol\u00f2, perse tutte le proprie ricchezze, richiedendo un'indennit\u00e0 che gli fu accordata. Alla met\u00e0 di agosto, l'aiutante generale Rossignol venne arrestato e, in una missiva privata, volle ringraziare Momoro per l'impegno patriottico che aveva profuso nella campagna militare. Questi si dissoci\u00f2 dalla misura giudiziaria voluta da Bourdon de l'Oise e Goupilleau; quando, il 29 agosto, Rossignol fu reintegrato, Momoro stil\u00f2 un rapporto in suo favore, per denunciare i torti che l'amico aveva subito. Poche settimane pi\u00f9 tardi, Momoro rientr\u00f2 a Parigi.\nIl ritorno a Parigi.\nNella capitale fece conoscere gli eventi di cui era stato testimone, prima in una seduta del Club dei Giacobini (9 ottobre), poi con un rapporto indirizzato al Consiglio esecutivo (13 ottobre), rapporto in cui attribuiva la responsabilit\u00e0 delle sconfitte del 18 e 19 settembre - a Coron e Torfou, rispettivamente - ad una organizzazione deficitaria ed al fraintendimento di Chalbos nell'interpretare gli ordini di Rossignol.\nDurante la missione vandeana, era stato accompagnato dalla moglie Josephine Fournier, che pare conducesse a Parigi una vita dispendiosa, e arriv\u00f2 a impersonare, nelle cerimonie del culto della Ragione, cui il marito aveva aderito, la dea della Libert\u00e0. Lo stile di vita della moglie dest\u00f2 perplessit\u00e0, in quanto Momoro ricevette, nella sua sezione, l'accusa di aver fatto due volte bancarotta.\nPrese sempre pi\u00f9 attivamente parte alle sedute dei Giacobini e dei Cordiglieri, schierandosi con questi ultimi ma riconoscendo l'importanza di un'alleanza tra i due club. Per questo, l'8 piovoso (27 gennaio) del 1794, domand\u00f2 senza successo ad H\u00e9bert e Legendre di riconciliarsi dopo un vivace scontro tra il leader di una delle fazioni pi\u00f9 radicali della Rivoluzione, che mirava ad un inasprimento delle misure terroristiche, e uno degli amici di Danton, schieratosi a favore della clemenza. Nel mese di ventoso difese la Dichiarazione dei diritti dell'uomo, chiamando tutti i sostenitori della libert\u00e0 a difendere i valori fondamentali della Repubblica.\nNegli ultimi mesi di vita and\u00f2 radicalizzando le proprie posizioni. Alle Assemblee generali della sezione di Marat, da lui presieduta, non tollerava obiezioni, minacciando di condurre dinanzi al Tribunale rivoluzionario chiunque si opponesse a una sua proposta o manifestasse qualche dissenso. Divenuto un acceso h\u00e9bertista, il 15 ventoso diede prova della sua adesione all'estrema sinistra rimproverando severamente il cittadino Guespereau, che aveva cercato di distogliere l'attenzione dalla mozione presentata dall'h\u00e9bertista Ducroquet, la quale mirava a pianificare un'insurrezione.\nMomoro venne arrestato nella notte tra il 13 e il 14 marzo 1794 assieme a H\u00e9bert, Vincent e Ronsin, e ghigliottinato con loro dieci giorni pi\u00f9 tardi."}
{"id": "4839388", "revid": "767487", "url": "https://it.wikipedia.org/wiki?curid=4839388", "title": "Tubby's River Trip", "text": "Tubby's River Trip \u00e8 un cortometraggio muto del 1916 diretto da Frank Wilson. Fu il nono corto - distribuito nel settembre 1916 - della serie di comiche \"The Adventures of Tubby\" prodotta dalla Hepworth.\nProduzione.\nIl film fu prodotto dalla Hepworth.\nDistribuzione.\nDistribuito dalla Thanhouser Film, il film - un cortometraggio di 244 metri - usc\u00ec nelle sale cinematografiche britanniche nel settembre 1916.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4839392", "revid": "767487", "url": "https://it.wikipedia.org/wiki?curid=4839392", "title": "Tubby's Uncle", "text": "Tubby's Uncle \u00e8 un cortometraggio muto del 1916 diretto da Frank Wilson. Fu il primo corto - distribuito nel settembre 1916 - della serie di comiche \"The Adventures of Tubby\" prodotta dalla Hepworth.\nProduzione.\nIl film fu prodotto dalla Hepworth.\nDistribuzione.\nDistribuito dalla Thanhouser Film, il film - un cortometraggio di 198 metri - usc\u00ec nelle sale cinematografiche britanniche nel settembre 1916.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4839393", "revid": "258380", "url": "https://it.wikipedia.org/wiki?curid=4839393", "title": "Esercito Fantasma", "text": "L'Esercito Fantasma \u00e8 stata un'unit\u00e0 strategica di depistaggio durante la Seconda Guerra Mondiale, conosciuta in via ufficiale col nome di Truppe speciali della 23\u00aa divisione, in codice \"Operazione Quicksilver\". A quest'unit\u00e0, composta da 1.100 militari, era stata assegnata l'unica missione di impersonare le altre divisioni dell'esercito statunitense al fine di confondere gli avversari. Attiva in Gran Bretagna prima dello Sbarco in Normandia,e poi quando in Francia, fino alla fine della guerra, quest'unit\u00e0 mise in atto uno \"show ambulante\", simulando i movimenti pi\u00f9 di 20 unit\u00e0 a ridosso delle linee di fronte utilizzando carri armati gonfiabili, veicoli provvisti di apparecchiature audio, ed effettuando finte trasmissioni radio. La loro missione \u00e8 stata tenuta segreta fino al 1996, e alcune informazioni rimangono tuttora riservate.\nStoria e sviluppo.\nL'ispirazione per la creazione dell'unit\u00e0 venne dalle omologhe unit\u00e0 inglesi, che avevano affinato le loro tecniche d'inganno per la seconda battaglia di El Alamein, verso la fine del 1942. Le unit\u00e0 statunitensi iniziarono l'addestramento a Camp Forrest (Tennessee), per poi concluderlo a Pine Camp, New York, prima di partire per l'Inghilterra nel 1944. La loro base in Regno Unito era collocata vicino a Stratford upon Avon, dove le truppe parteciparono all'Operazione Fortitude, creando dei finti sbarchi a Pas-de-Calais prima del D-day.\nAlcune unit\u00e0 arrivarono in Normandia due settimane dopo lo sbarco, per simularvi un finto porto artificiale con lo scopo di distrarre l'artiglieria tedesca dal vero porto. Grazie ai loro mezzi, riuscirono a costringere alla resa i difensori tedeschi di Brest, simulando un accerchiamento della citt\u00e0 con un esercito.\nCome le truppe alleate si spostarono verso est, cos\u00ec fece la 23\u00aa divisione, stabilendo la base nel Lussemburgo, dalla quale iniziarono a simulare dei finti attraversamenti della fiume Ruhr, posizionandosi verso la Linea Maginot e, infine, un importante attraversamento del Reno per deviare l'attenzione delle truppe tedesche, che lasciavano scoperti i veri punti da invadere.\nArruolamento.\nI soldati fantasma erano incoraggiati ad utilizzare la loro intelligenza e i loro talenti per ingannare e fuorviare l'esercito tedesco. Molte persone erano reclutate da scuole d'arte, agenzie pubblicitarie, o da altre occupazioni che predisponevano al pensiero creativo. Nella vita da civili, i soldati fantasma erano artisti, architetti, attori, scenografi ed ingegneri.\nNonostante la 23\u00aa divisione fosse composta da solo 1.100 soldati, grazie all'utilizzo di potenti altoparlanti che emettevano i rumori della guerra, riproduzioni di mezzi e di armi militari, la scenografia indusse i tedeschi a credere che vi fossero due divisioni da 30.000 soldati e attir\u00f2 la loro attenzione verso il finto esercito, piuttosto che verso quello reale.\nL'unit\u00e0 consisteva nella 406\u00aa Guastatori (controllavano la sicurezza), la 603\u00b0 Camouflage, la 3132\u00b0 Trasmissioni speciali e la Speciale Trasmissioni.\nTattica.\nDepistaggio visivo.\nPunto di forza dell'Armata Fantasma erano le scenografie create dalla 603\u00aa Camouflage: consistevano in un assortimento di carri armati gonfiabili, jeep, camion ed aeroplani comodamente gonfiabili che venivano nascosti in modo maldestro, in modo da essere scorti dai ricognitori avversari.\nGrazie a questi trucchi, in poche ore potevano creare dei finti aeroporti, basi militari (complete di finti vestiti stesi sugli stenditoi), batterie d'artiglieria e intere flotte di carri armati.\nDepistaggi telefonici.\nLa 3132\u00b0 speciale trasmissioni, sotto il comando del colonnello Hilton Railey, mise in atto dei depistaggi telefonici.\nAiutati dagli ingegneri dei laboratori Bell, l'unit\u00e0 3132 and\u00f2 a Fort Knox per registrare i suoni della fanteria e dei carri armati, per poi portare i risultati in Europa.\nPer ogni \"sceneggiatura\", i suoni potevano essere mixati per simulare un vero esercito; queste registrazioni erano fatte sfruttando dei registratori a filo e venivano riprodotte tramite dei potenti altoparlanti, in modo da far sentire l'esercito da lontano.\nLe clip sonore potevano essere ascoltate fino a 24\u00a0km di distanza.\nDepistaggi Radio.\nLa \"radio fregatura\", cos\u00ec com'era chiamata, veniva gestita dalla Trasmissioni. Gli operatori crearono vari centri radio, impersonando veri operatori di vere truppe. Erano istruiti per imitare i modi in cui un vero operatore inviava i segnali morse, in modo che il nemico non potesse scoprire che le vere unit\u00e0 erano gi\u00e0 partite.\nAtmosfera.\nPer completare le tecniche utilizzate, spesso l'unit\u00e0 impiegava degli effetti teatrali per migliorare le loro creazioni. Tra questi effetti (chiamati \"Atmosfera\" nel loro complesso), vi era il dispiegamento nelle aree circostanti di altre unit\u00e0, un'opportuna colorazione degli stemmi sui mezzi e la disposizione delle truppe come un reggimento. I camion e i trasporti venivano guidati in una traiettoria circolare con solo due soldati nei sedili dietro, in modo da simulare un trasporto pieno di fanteria sotto i mezzi coperti da teloni. La polizia militare veniva dispiegata negli incroci, con indosso le divise appropriate, e alcuni ufficiali simulavano delle visite nelle cittadine vicine, dove sarebbero stati notati dagli agenti nemici. Non tutte le attrezzature erano finte: alcuni mezzi e pezzi d'artiglieria erano veri, in modo da far sembrare reale l'intero arsenale."}
{"id": "4839394", "revid": "1573940", "url": "https://it.wikipedia.org/wiki?curid=4839394", "title": "Murina puta", "text": "Murina puta () \u00e8 un pipistrello della famiglia dei Vespertilionidi endemico dell'isola di Taiwan.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 59 e 61\u00a0mm, la lunghezza dell'avambraccio tra 30 e 37\u00a0mm, la lunghezza della coda tra 32 e 36\u00a0mm, la lunghezza del piede tra 10 e 11\u00a0mm, la lunghezza delle orecchie tra 17 e 19\u00a0mm.\nAspetto.\nLa pelliccia \u00e8 lunga, soffice e si estende sugli arti inferiori e sulla superficie dorsale dell'uropatagio e della coda. Le parti dorsali sono bruno-rossastre con i singoli peli tricolori con la base scura, la parte centrale marrone e le punte rossastre, mentre le parti ventrali sono pi\u00f9 chiare. Il muso \u00e8 stretto, allungato, con le narici protuberanti e tubulari. Gli occhi sono molto piccoli. Le orecchie sono grandi, ben separate e con l'estremit\u00e0 arrotondata. Il trago \u00e8 lungo ed affusolato. I piedi sono piccoli e ricoperti di peli. L'estremit\u00e0 della lunga coda si estende leggermente oltre l'ampio uropatagio. Il calcar \u00e8 lungo.\nBiologia.\nAlimentazione.\nSi nutre di insetti.\nDistribuzione e habitat.\nQuesta specie \u00e8 endemica dell'isola di Taiwan.\nVive nelle foreste temperate montane.\nStato di conservazione.\nLa IUCN Red List, considerato l'areale limitato alle zone montane di Taiwan soggette in passato a disboscamento, classifica \"M.puta\" come specie prossima alla minaccia (NT)."}
{"id": "4839395", "revid": "767487", "url": "https://it.wikipedia.org/wiki?curid=4839395", "title": "Tubby's Typewriter", "text": "Tubby's Typewriter \u00e8 un cortometraggio muto del 1916 diretto da Frank Wilson. Fu il secondo corto - distribuito nel 1916 - della serie di comiche \"The Adventures of Tubby\" prodotta dalla Hepworth.\nProduzione.\nIl film fu prodotto dalla Hepworth.\nDistribuzione.\nDistribuito dalla Thanhouser Film, il film - un cortometraggio di 221 metri - usc\u00ec nelle sale cinematografiche britanniche nel 1916.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4839397", "revid": "767487", "url": "https://it.wikipedia.org/wiki?curid=4839397", "title": "Challenge of the Range", "text": "Challenge of the Range \u00e8 un film del 1949 diretto da Ray Nazarro.\n\u00c8 un western statunitense con Charles Starrett, Paula Raymond e Billy Halop. Fa parte della serie di film western della Columbia incentrati sul personaggio di Durango Kid.\nProduzione.\nIl film, diretto da Ray Nazarro su una sceneggiatura di Ed Earl Repp, fu prodotto da Colbert Clark per la Columbia Pictures e girato nell'Iverson Ranch a Chatsworth, Los Angeles, California, dal 24 giugno al 2 luglio 1948.\nDistribuzione.\nIl film fu distribuito negli Stati Uniti dal 3 febbraio 1949 al cinema dalla Columbia Pictures.\nAltre distribuzioni:\nPromozione.\nLa tagline \u00e8: \"Roughing up phantom rustlers!\"."}
{"id": "4839403", "revid": "2149408", "url": "https://it.wikipedia.org/wiki?curid=4839403", "title": "Brabham BT19", "text": "La Brabham BT19 \u00e8 una vettura da formula 1 realizzata dalla Brabham Racing Organisation nel 1966.\nTecnica.\nLa vettura, progettata da Ron Tauranac, era fornita di un propulsore Repco-Brabham V8 620 dalla potenza di 315 cv. Questo motore era derivato da quello installato sulla Oldsmobile F85 e impiegava anche componenti derivati da altre unit\u00e0 propulsive. Era realizzato in lega leggera, con canne dei cilindri costruite in ghisa. Le testate erano a due valvole per cilindro. La distribuzione era monoalbero con comando a catena. Le valvole erano parallele le teste erano del tipo a flusso incrociato, con condotti di aspirazione da un lato e di scarico dall'altro. L'albero a gomiti aveva manovelle disposte su un unico piano e camere di combustione a cuneo. La struttura in corrispondenza dei supporti di banco presentava una piasta di irrigidimento per irrubostire il tutto. Il telaio era di tipo tubolare ed erano impiegati pneumatici forniti dalla Goodyear.\nAttivit\u00e0 sportiva.\nLa BT19 venne affidata ai piloti Jack Brabham, Denny Hulme e Chris Irwin. Brabham conquist\u00f2 la prima posizione nei GP di Francia, Gran Bretagna, Paesi Bassi e Germania, conquistando in questo modo il suo terzo titolo iridato. Grazie anche a diversi piazzamenti da parte degli altri piloti del team, la Brabham Racing Organisation ottenne il titolo costruttori."}
{"id": "4839406", "revid": "1543377", "url": "https://it.wikipedia.org/wiki?curid=4839406", "title": "Mondo uovo. Dialogo veritiero con l'uovo di Colombo", "text": "Mondo uovo. Dialogo veritiero con l'uovo di Colombo \u00e8 un breve saggio filosofico scritto in forma di dialogo da Paolo Lagazzi e pubblicato a Milano nel 2013 dalla Casa Editrice La Vita Felice in una delicata edizione corredata dai disegni di Laura De Luca.\nIl libro nasce in seguito alla partecipazione di Lagazzi alla serie radiofonica in onda su Radio Vaticana intitolata \"Faccia a faccia improbabili\" (sulla falsariga delle Le interviste impossibili). Il 26 settembre 2013 va infatti in onda l'intervista tra lo scrittore e un uovo, dove Lagazzi interpreta le sue stesse parole e Laura De Luca presta la voce all'uovo che non si tratta di un uovo qualsiasi ma dell'uovo di Colombo."}
{"id": "4839407", "revid": "767487", "url": "https://it.wikipedia.org/wiki?curid=4839407", "title": "Desert Vigilante", "text": "Desert Vigilante \u00e8 un film del 1949 diretto da Fred F. Sears.\n\u00c8 un western statunitense ambientato nel 1879 con Charles Starrett, Peggy Stewart e Tristram Coffin. Fa parte della serie di film western della Columbia incentrati sul personaggio di Durango Kid.\nProduzione.\nIl film, diretto da Fred F. Sears su una sceneggiatura di Earle Snell, fu prodotto da Colbert Clark per la Columbia Pictures e girato nelle Bronson Caves, Bronson Canyon, e nell'Iverson Ranch a Chatsworth, Los Angeles, in California, dal 14 al 22 settembre 1948.\nDistribuzione.\nIl film fu distribuito negli Stati Uniti dal 9 aprile 1949 al cinema dalla Columbia Pictures. \u00c8 stato distribuito anche in Brasile con il titolo \"Vigilantes do Deserto\".\nPromozione.\nLe tagline sono:"}
{"id": "4839408", "revid": "767487", "url": "https://it.wikipedia.org/wiki?curid=4839408", "title": "Tubby's Spanish Girls", "text": "Tubby's Spanish Girls \u00e8 un cortometraggio muto del 1916 diretto da Frank Wilson. Fu il quarto corto - distribuito nel settembre 1916 - della serie di comiche \"The Adventures of Tubby\" prodotta dalla Hepworth.\nProduzione.\nIl film fu prodotto dalla Hepworth.\nDistribuzione.\nDistribuito dalla Thanhouser Film, il film - un cortometraggio di 244 metri - usc\u00ec nelle sale cinematografiche britanniche nel settembre 1916.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4839411", "revid": "1573940", "url": "https://it.wikipedia.org/wiki?curid=4839411", "title": "Chiesa di Mamma Nostra", "text": "La chiesa di Mamma Nostra \u00e8 una chiesa del XVII secolo e si trova a Bivongi. La sua costruzione cominci\u00f2 nel 1610 sulle fondamenta di una chiesa precedente demolita. La chiesa fu parzialmente distrutta durante il terremoto del 1783.\nConosciuta fino al 1995 come chiesa di San Giovanni Decollato, dopo il restauro venne da quel momento dedicata alla Madonna con la denominazione di santuario di Maria SS. Mamma Nostra.\nDescrizione.\nLa chiesa ha una pianta a croce latina.\nLa facciata \u00e8 di stile barocco.\nStatue e tele.\nDi notevole interesse la statua in legno della Madonna Immacolata, opera dello scultore G.Picano (1782), formatosi nella scuola del famoso scultore napoletano Sanmartino autore a Napoli della celeberrima scultura del Cristo velato, conservata nella cappella San Severo."}
{"id": "4839413", "revid": "767487", "url": "https://it.wikipedia.org/wiki?curid=4839413", "title": "Tubby's Tip", "text": "Tubby's Tip \u00e8 un cortometraggio muto del 1916 diretto da Frank Wilson. Fu l'ottavo corto - distribuito nel settembre 1916 - della serie di comiche \"The Adventures of Tubby\" prodotta dalla Hepworth.\nProduzione.\nIl film fu prodotto dalla Hepworth.\nDistribuzione.\nDistribuito dalla Thanhouser Film, il film - un cortometraggio di una bobina - usc\u00ec nelle sale cinematografiche britanniche nel settembre 1916.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4839415", "revid": "767487", "url": "https://it.wikipedia.org/wiki?curid=4839415", "title": "Laramie (film)", "text": "Laramie \u00e8 un film del 1949 diretto da Ray Nazarro.\n\u00c8 un western statunitense ambientato nel 1868 con Charles Starrett, Fred F. Sears e Tommy Ivo. Fa parte della serie di film western della Columbia incentrati sul personaggio di Durango Kid.\nProduzione.\nIl film, diretto da Ray Nazarro su una sceneggiatura di Barry Shipman, fu prodotto da Colbert Clark per la Columbia Pictures e girato in California e nello Utah dall'11 al 19 ottobre 1949.\nDistribuzione.\nIl film fu distribuito negli Stati Uniti dal 19 maggio 1949 al cinema dalla Columbia Pictures. \u00c8 stato distribuito anche in Brasile con il titolo \"A Pista do Renegado\"."}
{"id": "4839419", "revid": "54354", "url": "https://it.wikipedia.org/wiki?curid=4839419", "title": "Santuario di Maria SS. Mamma Nostra", "text": ""}
{"id": "4839421", "revid": "1543377", "url": "https://it.wikipedia.org/wiki?curid=4839421", "title": "Mike Nelms", "text": "Ha giocato nei ruoli di defensive back e kick returner nella Canadian Football League (CFL) e nella National Football League (NFL). Al college gioc\u00f2 a football alla Baylor University.\nCarriera da giocatore.\nNelms fu scelto nel settimo giro del Draft NFL 1977 dai Buffalo Bills ma fu l'ultimo svincolato nel training camp. Firm\u00f2 cos\u00ec con gli Hamilton Tiger-Cats della CFL nel 1977 e in seguito quell'anno pass\u00f2 agli Ottawa Rough Riders.\nNel 1980 pass\u00f2 ai Washington Redskins, venendo convocato per tre Pro Bowl nel 1980, 1981 e 1982. Guid\u00f2 la NFL in yard ritornate da kickoff per due volte (1981, 1982) e il punt returner dei Redskins nel in Super Bowl XVII. In quel Super Bowl ritorn\u00f2 6 punt per 52 yard, entrambi record dell'evento, oltre a due kickoff per 44 yard.\nNelms termin\u00f2 le sue cinque stagioni nella NFL ritornando 175 kickoff per 4.128 yard, 212 punt per 1.948 yard e 2 touchdowns e un intercetto in 68 gare. A fine carriera fu inserito nella formazione ideale della NFL degli anni 1980 dai giurati della Pro Football Hall of Fame."}
{"id": "4839422", "revid": "767487", "url": "https://it.wikipedia.org/wiki?curid=4839422", "title": "The Blazing Trail", "text": "The Blazing Trail \u00e8 un film del 1949 diretto da Ray Nazarro.\n\u00c8 un western statunitense con Charles Starrett, Marjorie Stapp e Fred F. Sears. Fa parte della serie di film western della Columbia incentrati sul personaggio di Durango Kid.\nProduzione.\nIl film, diretto da Ray Nazarro su una sceneggiatura di Barry Shipman, fu prodotto da Colbert Clark per la Columbia Pictures e girato nel ranch di Corriganville a Simi Valley, California, nell'Iverson Ranch a Chatsworth, Los Angeles, California, dal 18 al 25 gennaio 1949.\nDistribuzione.\nIl film fu distribuito negli Stati Uniti dal 5 giugno 1949 al cinema dalla Columbia Pictures.\nAltre distribuzioni:\nPromozione.\nLa tagline \u00e8: \"Rapid-fire thrills and songs!\"."}
{"id": "4839426", "revid": "438678", "url": "https://it.wikipedia.org/wiki?curid=4839426", "title": "Collegi di Saint Omer, Bruges e Liegi", "text": "I Collegi di Saint Omer, Bruges e Liegi furono istituzioni educative della Chiesa cattolica sul continente europeo, destinate alla formazione degli studenti britannici e gestite dai gesuiti.\nInizialmente, nel 1593, il gesuita, padre Robert Parsons fond\u00f2 il Collegio di Saint-Omer, nell'Artois (Francia), in territorio allora dei Paesi Bassi spagnoli. Con la soppressione della Compagnia di Ges\u00f9, il collegio di Saint-Omer si trasfer\u00ec, nel 1762, dapprima a Bruges e undici anni dopo a Liegi, prima di sistemarsi definitivamente a Stonyhurst, nel Lancashire (Inghilterra), presso Clitheroe, divenendo Stonyhurst College.\nFondazione.\nDurante il regno di Elisabetta I la formazione cattolica dei giovani in Inghilterra era reato. Pertanto la Chiesa cattolica cre\u00f2 numerosi collegi nell'Europa continentale per sopperire a questo problema, a Douai, in Francia, a Roma ed a Valladolid, in Spagna. Tuttavia questi erano prevalentemente destinati alla formazione di sacerdoti. In particolare quello di Douai era associate alla facolt\u00e0 di teologia dell'Universit\u00e0 di Douai. Padre Robert Parsons fu determinante nella fondazione del Collegio inglese di Valladolid, ma si era reso conto della necessit\u00e0 di una scuola anche per i laici inglesi. Fu scelta Saint-Omer, in quanto piuttosto vicina all'Inghilterra (24 miglia la separano da Calais), e si trovava sotto il dominio spagnolo come parte delle Fiandre. Era inoltre vicino anche all'Universit\u00e0 di Douai, dove era stata stampata e pubblicata la Bibbia di Douay-Rheims.\nIl collegio venne fondato inizialmente con il nome di Collegio gesuita di Saint Omer nel 1593 (sebbene una tradizione alternativa colloca la data di fondazione un anno prima). Nel 1599 esso ottenne la protezione diretta del re di Spagna Filippo III. Dopo un periodo iniziale di crescita e prosperit\u00e0, i disordini provocati dalla guerra civile inglese determinarono una forte contrazione nel numero di allievi, che, nel momento peggiore (1645), si erano ridotti a 24. Non appena torn\u00f2 la stabilit\u00e0 in Inghilterra, l'attivit\u00e0 del collegio torn\u00f2 a rifiorire.\nIl dominio francese.\nSaint Omer e gran parte della provincia dell'Artois venne ceduta alla Francia nel 1658, ma la monarchia francese fu altrettanto favorevole al collegio, quanto lo era stata quella spagnola. All'inizio del XVIII secolo due incendi devastarono la citt\u00e0 e l'universit\u00e0. Ogni volta tuttavia il Collegio fu ricostruito ed ampliato. Il fabbricato della seconda ricostruzione, avvenuta negli anni 1720, rimase utilizzabile fino al XX secolo, utilizzato qui come ospedale militare nella prima Guerra mondiale.\nIl collegi\u00f2 godette il suo maggior periodo di prosperit\u00e0 tra il 1720 e il 1762. Durante tutto il tempo in cui era richiesto un giuramento di formale adesione alla Chiesa Anglicana per poter frequentare le Universit\u00e0 di Oxford e di Cambridge, esso forn\u00ec un avanzato livello di formazione a numerosi cattolici inglesi. Poich\u00e9 i collegi fondati nelle colonie nordamericane erano legati alla Chiesa Anglicana, le famiglie cattoliche ivi residenti inviavano i loro figli a Saint Omer per la formazione.\nBruges, Liegi, Stonyhurst.\nNel 1762 i gesuiti vennero formalmente espulsi dalla Francia ed ebbe inizio il declino del collegio, che giunse fino alla sua estinzione. La facolt\u00e0 gesuita e molti studenti fuggirono in Belgio, prima a Bruges e poi a Liegi, ove godettero della protezione del principe-vescovo di Liegi dal 1773.\nRe Luigi XV fece continuare l'attivit\u00e0 del collegio, sotto la guida del clero secolare ma con la soppressione della Compagnia di Ges\u00f9 in tutta Europa, avvenuta nel 1773, questo sistema duale ebbe termine ed il collegio non recuper\u00f2 pi\u00f9 la sua importanza.\nCon la rivoluzione francese e la dichiarazione di guerra alla Francia da parte del Regno Unito del 1793, l'attivit\u00e0 del collegio di Saint Omer cess\u00f2 definitivamente.\nI membri della facolt\u00e0 inglese e gli studenti furono imprigionati fino al 1795. Intanto le leggi penali e le conseguenti discriminazioni nei confronti della formazione cattolica mutarono e alcuni membri della direzione del collegio con la maggior parte dei 100 studenti rimasti si trasferirono in Inghilterra per evitare la guerra sul continente. Un ex studente, Thomas Weld, don\u00f2 una fattoria e terreni a Stonyhurst, nel Lancashire. Risorse cos\u00ec sulle ceneri dell'antico collegio di Saint Omer, ma sul suolo inglese, il Collegio di Stonyhurst, che continua ancor oggi la tradizione del medesimo. Sul luogo ove sorgeva a Saint-Omer l'antico collegio, sorge ora il Liceo Alexandre Ribot.\nRettori e Superiori.\nElenco di coloro che diressero il Collegio dalla sua fondazione fino al trasferimento in Inghilterra. Marmaduke Stone, ultimo Presidente di Liegi, fu anche il primo Presidente del Collegio di Stonyhurst e ripristin\u00f2 la Compagnia di Ges\u00f9 in Gran Bretagna nel 1803 a Stonyhurst.\nSt Omer (1593\u20131762)\nBruges (1762\u20131773)\nLiegi (1773\u20131794)"}
{"id": "4839431", "revid": "767487", "url": "https://it.wikipedia.org/wiki?curid=4839431", "title": "Bandits of El Dorado", "text": "Bandits of El Dorado \u00e8 un film del 1949 diretto da Ray Nazarro.\n\u00c8 un western statunitense ambientato nel 1887 con Charles Starrett, George J. Lewis, Fred F. Sears, John Dehner e Clayton Moore. Fa parte della serie di film western della Columbia incentrati sul personaggio di Durango Kid.\nProduzione.\nIl film, diretto da Ray Nazarro su una sceneggiatura di Barry Shipman, fu prodotto da Colbert Clark per la Columbia Pictures e girato nell'Iverson Ranch a Chatsworth, Los Angeles, California, dal 17 al 26 maggio 1949.\nDistribuzione.\nIl film fu distribuito negli Stati Uniti dal 20 ottobre 1949 al cinema dalla Columbia Pictures.\nAltre distribuzioni:\nPromozione.\nLa tagline \u00e8: \"Smiley's Tunes Echo To The Roar Of Starrett's Guns!\"."}
{"id": "4839438", "revid": "71433", "url": "https://it.wikipedia.org/wiki?curid=4839438", "title": "Fruitvale Station", "text": ""}
{"id": "4839443", "revid": "767487", "url": "https://it.wikipedia.org/wiki?curid=4839443", "title": "Horsemen of the Sierras", "text": "Horsemen of the Sierras \u00e8 un film del 1949 diretto da Fred F. Sears.\n\u00c8 un western statunitense con Charles Starrett, Smiley Burnette e T. Texas Tyler. Fa parte della serie di film western della Columbia incentrati sul personaggio di Durango Kid.\nProduzione.\nIl film, diretto da Fred F. Sears su una sceneggiatura di Barry Shipman, fu prodotto da Colbert Clark per la Columbia Pictures e girato nel Columbia/Warner Bros. Ranch a Burbank e nell'Iverson Ranch a Chatsworth, Los Angeles, California, dal 9 al 17 marzo 1949.\nDistribuzione.\nIl film fu distribuito negli Stati Uniti dal 22 novembre 1949 al cinema dalla Columbia Pictures.\nAltre distribuzioni:\nPromozione.\nLe tagline sono:"}
{"id": "4839446", "revid": "1543377", "url": "https://it.wikipedia.org/wiki?curid=4839446", "title": "Fonti e storiografia su Augusto", "text": "Per fonti e storiografia su Augusto si intendono le principali fonti (letterarie, numismatiche, archeologiche, ecc.) contemporanee alla vita dell'imperatore romano Augusto, nonch\u00e9 la descrizione degli eventi di quel periodo e l'interpretazione datane dagli storici, formulandone un chiaro resoconto (\"logos\"), grazie anche all'utilizzo di pi\u00f9 discipline ausiliarie. Augusto ha lasciato una grande eredit\u00e0 storica e culturale studiata nei secoli successivi fino ad oggi e a volte distorta per propaganda politica.\nFonti biografiche.\nLe principali fonti per la vita e il ruolo di Augusto e degli altri membri della famiglia imperiale sono rappresentate prima di tutto dalle \"Res gestae divi Augusti\", ovvero un dettagliato resoconto delle opere del \"princeps\", fondatore dell'Impero romano, sotto forma di testamento morale. Svetonio racconta che una volta morto, lasci\u00f2 tre rotoli, che contenevano:\nIl testo dell'opera ci \u00e8 giunto trascritto in un'iscrizione sia in latino che nella traduzione greca, rinvenuta nel 1555. Era incisa sulle pareti del tempio, dedicato a Roma e ad Augusto, situato ad \"Ancyra\" (l'odierna Ankara, la capitale della Turchia) e pertanto \u00e8 stata denominata \"Monumentum Ancyranum\". Secondo il volere di Augusto, il testo era stato inciso originariamente su tavole di bronzo, collocate all'ingresso del suo Mausoleo. Altre copie, molte delle quali sono giunte frammentarie, dovevano essere incise sulle pareti dei templi a lui dedicati. Augusto riportava gli onori che gli erano stati via via conferiti dal Senato e dal popolo romano per i servizi da lui resi; le elargizioni e i benefici concessi con il suo patrimonio personale allo stato, ai veterani di guerra e alla plebe; i giochi e le rappresentazioni dati a sue spese; infine gli atti da lui compiuti in pace e in guerra. Il documento non menziona il nome dei nemici e neppure quello di qualche membro della sua famiglia, ad eccezione dei successori designati: Marco Vipsanio Agrippa, Gaio Cesare e Lucio Cesare, oltre al futuro imperatore Tiberio.\nAltre fonti valide sono le biografie di Svetonio (\"Vite dei dodici Cesari\"), oltre a Appiano di Alessandria (\"Historia Romana\"), Sesto Aurelio Vittore (\"De Caesaribus\"), Cassio Dione Cocceiano (\"Historia Romana\"), Publio Cornelio Tacito (\"Annales\") e Velleio Patercolo (\"Historiae Romanae\").\nAugusto nella storiografia e ritrattistica antica.\nSvetonio.\nAm\u00f2 profondamente il suo popolo, tanto da rifornirlo di ogni comodit\u00e0 possibile, a partire dalla costruzione di numerosi acquedotti a Roma:\nma non risparmi\u00f2 allo stesso le necessarie critiche ai costumi dell'epoca, come quando\nIl popolo lo am\u00f2, a sua volta, immensamente:\nAugusto ebbe un ottimo rapporto con l'ordine senatorio. Svetonio racconta che, nei giorni di seduta del Senato, egli salutava i senatori solo all'interno della curia e dopo che si fossero seduti, chiamando ciascuno con il suo nome, senza alcun suggerimento. E quando se ne andava, salutava tutti allo stesso modo, senza costringerli ad alzarsi. Coltiv\u00f2 relazioni con molti di loro e spesso fu presente alle solennit\u00e0 celebrate dagli stessi, almeno fino a quando non fu troppo vecchio. Si racconta che:\nnon fu da meno il rapporto che ebbe con l'ordine equestre, tanto che i cavalieri, spontaneamente e di comune accordo, celebrarono ogni anno la data della sua nascita, per due giorni consecutivi.\nRiguardo al rapporto che ebbe con i suoi generali:\nVolle che i suoi amici, per quanto potenti, venissero giudicati allo stesso modo di tutti gli altri, e sottomessi alle comuni leggi. Quando Nonio Asprenate, con il quale era in grande amicizia, dovette difendersi contro dall'accusa di avvelenamento mossagli da Cassio Severo, Augusto chiese al Senato come dovesse comportarsi. Egli infatti era incerto sul da farsi, poich\u00e9 temeva che aiutando Nonio, potesse evitargli una condanna in caso di colpevolezza, astenendosi, avrebbe dimostrato di abbandonarlo e lo avrebbe cos\u00ec condannato in anticipo. Allora con il consenso di tutti, si sedette al banco della difesa per numerose ore, in silenzio e senza testimoniare.\nSi mantenne fedele ai patti stipulati con le popolazioni alleate:\nDi lui Svetonio racconta che fosse un uomo senza scrupoli:\ned anche sprezzante del pericolo,\nDifese il proprio potere in numerose circostanze:\nVero \u00e8 che, in molte altre circostanze, fu clemente e semplice, comportandosi come un cittadino qualsiasi. Non a caso accord\u00f2 il perdono a numerosi membri del partito avversario, concedendo loro salva la vita e permettendo anche di occupare importanti incarichi nell'amministrazione della \"Res publica\".\nA lui non vennero risparmiate anche pesanti accuse da parte dei suoi avversari politici, come quella di Sesto Pompeo che sosteneva fosse effeminato; o di Marco Antonio che gli imputava di essersi meritato l'adozione dello zio, Gaio Giulio Cesare, per le sue compiacenze sessuali; o anche del fratello di Marco, Lucio Antonio, il quale raccontava che in Spagna si fosse prostituito anche ad Aulo Irzio, per trecentomila sesterzi. Lo stesso popolo romano, un giorno nel corso di giochi pubblici, interpret\u00f2 come un'ingiuria contro Augusto, quando un attore parlando di un sacerdote di Cibele esclam\u00f2:\nAnche gli amici non poterono negare che egli abbia praticato l'adulterio, giustificando il fatto che lo abbia commesso non tanto per libidine, ma per fini politici, nel tentativo di carpire pi\u00f9 facilmente le trame dei suoi avversari, interrogando le loro mogli. Svetonio aggiunge che Antonio gli rimprover\u00f2, non solo il suo matrimonio precipitoso con Livia, ma anche il fatto di aver fatto alzare dal triclinio la moglie di un consolare, davanti al marito, conducendola nella camera da letto e poi riconducendola tra i commensali con le orecchie rosse e i capelli in disordine; di aver procurato relazioni illecite ad amici, i quali facevano spogliare madri di famiglia e vergini adulte. Fu accusato anche di essere molto avido nei confronti dei mobili preziosi e dei vasi di Corinto, oltre ad amare il gioco. Svetonio lo scagiona per\u00f2 aggiungendo:\nScrivendo alla figlia le diceva:\nI suoi luoghi preferiti di villeggiatura furono le coste e le isole della Campania, o anche le citt\u00e0 vicine a Roma, come \"Lanuvium\", \"Praeneste\", \"Tibur\", dove amministr\u00f2 la giustizia in numerose occasioni, sotto i portici del santuario di Ercole Vincitore. Non amava le case di campagna troppo grandi o lussuose. Non a caso fece abbattere anche la casa che sua nipote Giulia si era fatta costruire nel lusso. Le sue, anche se modeste, furono abbellite con statue, quadri, porticati, boschetti, oltre ad oggetti curiosi per antichit\u00e0 e rarit\u00e0, come i resti giganteschi di bestie mostruose scoperti a Capri e chiamati \"ossa dei giganti\" e \"armi degli eroi\".\nL'abbigliamento era estremamente semplice:\nEra di bell'aspetto, ma spesso era negligente nella sua cura:\nRaccontano che il suo corpo fosse coperto di macchie, sul suo petto e sul suo ventre, che riproducevano curiosamente per numero e disposizione la figura dell'Orsa. Aveva, inoltre, callosit\u00e0 e croste un po' ovunque, generate del prurito sul corpo e dall'abitudine a grattarsi con una spazzola. La sua anca ed il suo femore, oltre alla sua gamba sinistra risultarono pi\u00f9 deboli, tanto da zoppicare, ma vi trovava rimedio con cinghie e pezzi di legno. Soffriva anche alla vescica e di calcoli che spesso espelleva con l'orina.\nFu spesso soggetto, nel corso dell'intera sua vita, a numerose malattie, gravi e pericolose. Si racconta ad esempio che dopo aver domato i Cantabri, soffr\u00ec di eccessi di bile e poich\u00e9 i balsami caldi non lenivano a sufficienza i dolori, il medico Antonio Musa gli prescrisse di curarsi con lenitivi freddi. Soffriva di malattie annuali: il giorno del suo compleanno spesso non stava bene, oppure all'inizio della primavera soffriva di infiammazioni intestinali. Ed il suo corpo debilitato difficilmente sopportava freddo o caldo.\nRiusciva a porre rimedio ad una salute tanto precaria, per prima cosa lavandosi poco, facendosi poi frizionare spesso, sudando vicino al fuoco, immergendosi nell'acqua tiepida o scaldata al sole. Ma tutte le volte che poteva ricorreva a bagni di mare o alle cure termali di \"Albula\", sedendosi su uno sgabello di legno e agitando mani e piedi con movimenti alterni.\nEgli, leggendo sia gli autori in lingua greca, sia quelli in lingua latina, cerc\u00f2 i giusti insegnamenti ed esempi utili per la vita pubblica e privata; questi insegnamenti li raccoglieva, parola per parola, e li inviava molto spesso sia ai componenti della sua famiglia, sia ai comandanti delle armate e delle province, sia ai magistrati in Roma, a seconda degli ammonimenti che ciascuno aveva bisogno. Ed anche lesse in Senato o rese noto al popolo, per mezzo di un editto, interi libri, come le orazioni di Q. Metello \u00ab\"Sull'aumento della prole\"\u00bb e quelle di Rutilio \u00ab\"Su come costruire gli edifici\"\u00bb, per persuaderli maggiormente di non essere stato il primo a notare queste due questioni, ma che gi\u00e0 gli antichi si erano interessati a ci\u00f2.\nEra superstizioso e provava per tuoni e fulmini un terrore quasi cieco, tanto da portare con s\u00e9 la pelle di una foca per trovarvi riparo. Egli infatti di fronte alla minaccia di temporale si nascondeva in un luogo riparato, fatto a volta, poich\u00e9 in passato, durante una marcia notturna, era stato spaventato da un fulmine. Non trascurava poi i sogni, n\u00e9 i suoi n\u00e9 quelli che gli altri facevano di lui. Era poi soggetto, durante la primavera, a visioni terrificanti, mentre durante la restante parte dell'anno erano pi\u00f9 rare."}
{"id": "4839447", "revid": "599013", "url": "https://it.wikipedia.org/wiki?curid=4839447", "title": "Sowing the Wind", "text": ""}
{"id": "4839450", "revid": "1409041", "url": "https://it.wikipedia.org/wiki?curid=4839450", "title": "Stadio Sterlino", "text": "Lo stadio Sterlino (noto anche solo come \u00abSterlino\u00bb) o campo di giuoco di Villa Hercolani, poi stadio Angelo Badini, \u00e8 stato uno stadio di Bologna, inaugurato nel 1913 e demolito nel 1969.\nStoria.\nLo stadio era situato in via Toscana 79 (l'odierna via Murri), nella localit\u00e0 denominata \"Ragno\". Il nome \"Sterlino\" deriva da \"Starl\u00e9n\", nome in bolognese del \"Regulus regulus\" nonch\u00e9 della zona fuori porta Santo Stefano in cui sorgeva. Attualmente \u00e8 sostituito dal Centro Sportivo \"Giulio Onesti\", che mantiene il soprannome di Sterlino.\nIl luogo appariva come un campo spoglio e isolato, il cui terreno formava una pendenza che scendeva dalla villa dei principi Hercolani. Fu proprio il Bologna Football Club ad addobbare lo stadio a dovere e a costruire la prima tribuna principalmente costruita in ferro e lamiera. Dopo i Prati di Caprara ed il campo della Cesoia, lo Sterlino \u00e8 stato il terzo campo da gioco del club felsineo, e ne ha ospitato 14 stagioni.\nIl prato da gioco presentava un dislivello di oltre un metro fra le due porte: tale difetto veniva furbescamente utilizzato dal Bologna, che al lancio della monetina all'inizio di ogni \"match\" sceglieva sempre di percorrere la met\u00e0 campo in salita nel primo tempo, per poi beneficiare della parte in discesa quando gli avversari erano pi\u00f9 stanchi nella seconda frazione di gara. Tuttavia, in seguito a un ricorso della nell'ottobre 1923, la FIGC impose al club felsineo di appianare il terreno prima dell'inizio della stagione 1924-1925.\nNel corso del 1921, dopo la fine della prima guerra mondiale, la societ\u00e0 ristruttur\u00f2 lo stadio, sostituendo la lamiera con cemento armato; fece ricostrure anche due gradinate (una coperta e una tribuna popolare, i distinti d'oggi). Nello stesso anno il campo fu intitolato ad Angelo Badini, calciatore del degli inizi del Novecento. Nel 1927l'impianto fu abbandonato dal Bologna e demolito nel 1969. Negli anni 1930 ospit\u00f2 anche gli incontri del Rugby Bologna."}
{"id": "4839451", "revid": "767487", "url": "https://it.wikipedia.org/wiki?curid=4839451", "title": "Renegades of the Sage", "text": "Renegades of the Sage \u00e8 un film del 1949 diretto da Ray Nazarro.\n\u00c8 un western statunitense ambientato poco dopo la guerra civile americana con Charles Starrett, Smiley Burnette e Leslie Banning. Fa parte della serie di film western della Columbia incentrati sul personaggio di Durango Kid.\nProduzione.\nIl film, diretto da Ray Nazarro su una sceneggiatura di Earle Snell, fu prodotto da Colbert Clark per la Columbia Pictures e girato nell'Iverson Ranch a Chatsworth, Los Angeles, California, dal 17 al 25 agosto 1949.\nDistribuzione.\nIl film fu distribuito negli Stati Uniti dal 24 novembre 1949 al cinema dalla Columbia Pictures.\nAltre distribuzioni:\nPromozione.\nLe tagline sono:"}
{"id": "4839452", "revid": "767487", "url": "https://it.wikipedia.org/wiki?curid=4839452", "title": "Panellenio Protathlema 1948-1949", "text": "La Panellenio Protathlema 1948-1949 \u00e8 stata la 15\u00aa edizione del campionato di calcio greco conclusa con la vittoria del , al suo secondo titolo.\nCapocannoniere del torneo fu Grigoriadis Vasilios (Aris Salonicco) con 4 reti.\nFormula.\nLe squadre partecipanti disputarono una prima fase a carattere regionale.\nLe prime classificate dei gironi di Atene, Salonicco e Pireo si qualificarono alla fase finale dove disputarono un girone di andata e ritorno per un totale di 4 partite.\nAlla vincente venivano assegnati 3 punti, due al pareggio e uno in caso di sconfitta.\nAris e Panathinaikos furono penalizzati di un punto.\nIl Panathinaikos vinse il titolo grazie ad un miglior quoziente-reti\nClassifica girone finale.\nLegenda:\nNote:"}
{"id": "4839453", "revid": "1573940", "url": "https://it.wikipedia.org/wiki?curid=4839453", "title": "Modulatricidae", "text": "I Modulatricidi (Modulatricidae) sono una famiglia di uccelli passeriformi.\nDescrizione.\nSi tratta di uccelli di piccole dimensioni (15\u201319\u00a0cm), dall'aspetto robusto e paffuto, muniti di grossa testa, corpo arrotondato, ali appuntite, coda dall'estremit\u00e0 squadrata e becco sottile e conico, pi\u00f9 o meno lungo a seconda della specie: nel complesso, questi uccelli possono ricordare degli tordi o (nel caso del kakamega) un merlo acquaiolo.\nIl piumaggio varia di specie in specie e rispecchia il nome comune: generalmente, la parte dorsale e la testa sono di colore bruno pi\u00f9 scuro, mentre la gola e l'area pettorale e ventrale sono pi\u00f9 chiare o di colore pi\u00f9 caldo e acceso.\nDistribuzione e habitat.\nLa famiglia ha distribuzione africana, con le tre specie che abitano l'Africa centrale, popolando la foresta pluviale afromontana di Tanzania (\"Modulatrix stictigula\"), Mozambico (\"Arcanator orostruthus\"), Congo e golfo del Biafra (\"Kakamega poliothorax\").\nBiologia.\nLa famiglia comprende uccelli solitari ed elusivi, difficili da osservare in virt\u00f9 della loro timidezza e della difficolt\u00e0 d'accesso al loro areale: tutte le specie si nutrono di insetti, bacche e frutta rinvenute principalmente al suolo.\nSi tratta di uccelli monogami: durante il periodo degli amori vivono in coppie, coi due esemplari che divengono pi\u00f9 territoriali del solito. La femmina si occupa della costruzione del nido e della cova, mentre l'allevamento della prole \u00e8 condiviso col maschio (che inoltre nutre la compagna durante la cova).\nTassonomia.\nLa famiglia comprende tre generi monotipici:\nI tre membri della famiglia hanno avuto una collocazione sistematica piuttosto controversa, venendo collocati fra Muscicapidae, Turdidae ed infine Timaliidae, senza essere considerati strettamente imparentati fra loro: le analisi a livello molecolare hanno per\u00f2 evidenziato prima una consistente divergenza di golastriata e kakamega dalla loro famiglia di appartenenza, con conseguente spostamento degli stessi in una propria famiglia a parte, gli Arcanatoridae (poi rinominata in Modulatricidae con l'aggiunta del golamacchiata, in virt\u00f9 del principio di priorit\u00e0), ed in seguito la stretta affinit\u00e0 del \"taxon\" coi Promeropidae, coi quali i Modulatricidae formano un clade basale dei Passeroidei."}
{"id": "4839454", "revid": "124123", "url": "https://it.wikipedia.org/wiki?curid=4839454", "title": "Gina Moneta", "text": "Biografia.\nFiglia dell'attore Luigi Moneta, \u00e8 attrice nella Compagnia Teatrale del Carro di Tespi; l\u00ec conosce il suo direttore, il romano Alberto Cinquini, e lo sposa aggiungendo il suo cognome a quello del marito. Fa il suo esordio nel cinema italiano nel periodo muto con \"Il processo Cl\u00e9menceau\" diretto da Alfredo De Antoni nel 1917, film dove fa il suo esordio come attore Vittorio De Sica. Appare in altri quattro film fino al 1924 (due diretti da Roberto Roberti, padre di Sergio Leone, e uno da Carmine Gallone) quando si ritira temporaneamente dagli schermi poich\u00e9 diventa madre del celebre montatore Roberto Cinquini. Vi rientra nel primo periodo sonoro, nel 1932, e nel periodo dell'anteguerra partecipa ad altri tredici film, accreditata molte volte come Gina Moneta Cinquini. Nel secondo dopoguerra fa un ultimo rientro sul grande schermo, accanto al padre Luigi, nel film \"L'arte di arrangiarsi\" di Luigi Zampa del 1954 prima di ritirarsi definitivamente."}
{"id": "4839457", "revid": "767487", "url": "https://it.wikipedia.org/wiki?curid=4839457", "title": "All Human Rights for All", "text": "All Human Rights for All \u00e8 un film collettivo no-profit del 2008 scritto e diretto da diversi registi e sceneggiatori. Consiste di 30 cortometraggi/episodi ispirati a 30 articoli della Dichiarazione universale dei diritti dell'uomo. realizzati in occasione del sessantesimo anniversario dalla proclamazione da parte dell'ONU della stessa Dichiarazione Universale."}
{"id": "4839460", "revid": "773636", "url": "https://it.wikipedia.org/wiki?curid=4839460", "title": "Rimo Hunt", "text": "Carriera.\nClub.\nDopo aver giocato in squadre minori, nel 2011 approda al Kalev Tallinn, societ\u00e0 di seconda divisione estone. Realizza una doppietta all'esordio contro il Lootus (2-2) e in seguito si rende protagonista delle partite contro Warrior (12-0, cinquina), P\u00e4rnu (1-0), TJK Legion (1-0), Flora II (0-6, tripletta), P\u00e4rnu (4-5, poker) e Warrior (0-9, tripletta). A fine stagione conta 35 reti in 30 giornate di campionato, consentendo alla sua squadra di vincere il campionato e ottenere la promozione in prima divisione. Inoltre si posiziona alle spalle di Maksim R\u00f5t\u0161kov nella classifica marcatori dell'Esiliiga.\nIl 9 febbraio del 2012 passa al Levadia Tallinn, in prima divisione. Esordisce titolare alla prima giornata di campionato contro il N\u00f5mme Kalju (0-0). Il 7 aprile 2012 si sblocca andando in gol contro il Viljandi (0-3) e in seguito realizza tre doppiette contro Kuressaare (0-2), Viljandi (0-5) e Trans Narva (0-6). A fine stagione il Levadia vince la Coppa d'Estonia 2012, mentre Hunt conta 11 marcature in 35 partite di campionato. Nell'estate del 2012 esordisce in Europa League giocando contro il \u0160iauliai (2-1).\nNella stagione seguente realizza 22 gol in 34 incontri di campionato, arrivando al secondo posto tra i capocannonieri del torneo estone: le reti pi\u00f9 importanti sono messe a segno contro Tammeka (3-1, doppietta), N\u00f5mme Kalju (1-0), Kalev Tallinn (1-0; 1-4, tripletta; 5-0, doppietta), Flora (5-0, doppietta) e Kuressaare (2-4, tripletta). A fine stagione il Levadia vince il campionato estone.\nNell'edizione 2013-2014 dell'Europa League, Hunt sigla tre reti ai gallesi del Bala Town (3-1).\nNazionale.\nEsordisce il 3 giugno 2013 contro la Bielorussia (0-2)."}
{"id": "4839461", "revid": "773636", "url": "https://it.wikipedia.org/wiki?curid=4839461", "title": "Panellenio Protathlema 1950-1951", "text": "La Panellenio Protathlema 1950-1951 \u00e8 stata la 16\u00aa edizione del campionato di calcio greco conclusa con la vittoria dell'Olympiacos Pireo, al suo nono titolo.\nCapocannonieri del torneo furono Christopoulos Stelios, Darivas Jiorgos e Mbembis Thanasis tutti dell'Olympiacos Pireo con 3 reti.\nFormula.\nLe squadre partecipanti disputarono una prima fase a carattere regionale.\nLe prime classificate dei gironi di Atene, Salonicco e Pireo si qualificarono alla fase finale dove disputarono un girone di andata e ritorno per un totale di 4 partite.\nAlla vincente venivano assegnati 3 punti, due al pareggio e uno in caso di sconfitta.\nL'Iraklis fu penalizzato di un punto.\nClassifica girone finale.\nLegenda:\nNote:"}
{"id": "4839468", "revid": "729019", "url": "https://it.wikipedia.org/wiki?curid=4839468", "title": "Walther Lucht", "text": "Tra i generali della Germania nazionalsocialista nel corso del secondo conflitto mondiale, ottenne all'inizio del 1945 la croce di cavaliere della Croce di Ferro con fronde di quercia come riconoscimento per le abilit\u00e0 militari dimostrate, in particolare sul fronte russo. Walter Lucht venne catturato dalle forze americane nel maggio del 1945 e rimase in prigionia sino al 1948 quando venne rilasciato per motivi di salute. Mor\u00ec nel 1949."}
{"id": "4839477", "revid": "773636", "url": "https://it.wikipedia.org/wiki?curid=4839477", "title": "Panellenio Protathlema 1952-1953", "text": "La Panellenio Protathlema 1952-1953 \u00e8 stata la 17\u00aa edizione del campionato di calcio greco conclusa con la vittoria del , al suo terzo titolo.\nCapocannonieri del torneo furono otto calciatori che segnarono una rete ciascuno.\nFormula.\nLe squadre partecipanti disputarono una prima fase a carattere regionale.\nLe prime classificate dei gironi di Atene, Salonicco e Pireo si qualificarono alla fase finale dove disputarono un girone di andata e ritorno per un totale di 4 partite.\nAlla vincente venivano assegnati 3 punti, due al pareggio e uno in caso di sconfitta.\nClassifica girone finale.\nLegenda:\nNote:"}
{"id": "4839483", "revid": "1649409", "url": "https://it.wikipedia.org/wiki?curid=4839483", "title": "Jean-Pierre Mazery", "text": "Biografia.\nMazery \u00e8 entrato nel Sovrano militare ordine di Malta nel 1975 come cavaliere di grazia magistrale. Il 16 aprile 2005 \u00e8 stato eletto Gran Cancelliere dell'Ordine e Ministro degli Affari Esteri dal Sovrano Consiglio, in seguito alle dimissioni di S.E. il Bal\u00ec Conte Jacques de Liedekerke. Nel 2009 \u00e8 stato confermato in questa alta carica, subordinata solo al Gran maestro dell'Ordine di Malta e che ha attribuzioni paragonabili a quelle di un Ministro dell'interno e di un ministro degli affari esteri. In accordo con il suo alto ufficio, \u00e8 stato creato Bal\u00ec Gran Croce di Onore e Devozione. Il 30 maggio 2014 Mazery non \u00e8 stato pi\u00f9 rieletto come Gran Cancelliere; al suo posto \u00e8 stato eletto S.E. Albrecht Freiherr von Boeselager, mentre al posto del Gran Commendatore d'Ippolito \u00e8 stato eletto S.E. Fra' Ludwig Hoffmann von Rumerstein, riconfermando cos\u00ec la tradizionale attribuzione di tali cariche ad esponenti della nobilt\u00e0, consuetudine non sempre rispettata.\nVita privata.\nMazery \u00e8 sposato con Christiane de Nicolay ed \u00e8 padre di tre figli."}
{"id": "4839488", "revid": "74801", "url": "https://it.wikipedia.org/wiki?curid=4839488", "title": "Silvano Ambrogi", "text": "Biografia.\nNato a Roma nel 1929, ha trascorso la giovinezza a Migliarino Pisano, laureandosi in giurisprudenza all'Universit\u00e0 di Pisa.\nBocca di Serchio e Marina di Vecchiano (PI) hanno ispirato il suo primo romanzo \"Le svedesi\", scritto a 23 anni e pubblicato nel 1959 da Feltrinelli. Seguiranno \"L'ingrasso\" 1968 , Feltrinelli; \"Pottapia\" 1970, Feltrinelli; \"Fermati Adamo\" 1980, Mondadori; \"I vegeticoli\", romanzo a puntate pubblicato su \"Amica\" che poi in volume diventer\u00e0 \"Il ritorno degli alberi perduti\" 1991, Le Monnier (per gli alunni della III media).\nCon \"I burosauri\", un'opera satirica sulla burocrazia diventata presto un neologismo, vinse il premio Istituto del Dramma Italiano 1962.\nL'opera resta tra le pi\u00f9 celebri dell'autore e venne interpretata da un giovanissimo Roberto Benigni e in varie occasioni da Ernesto Calindri.\nL'artista romano \u00e8 morto il 2 luglio 1996 a Roma.\nOpere.\nSceneggiature.\nOriginali televisivi\nCiclo \"Le solitudini difficili\" (1976)\nIl ciclo, in onda sul secondo programma della RAI dal 26 febbraio 1976, comprende i seguenti titoli:"}
{"id": "4839491", "revid": "1904508", "url": "https://it.wikipedia.org/wiki?curid=4839491", "title": "Alessandro Appiano", "text": "Biografia.\nFiglio di Jacopo VI e Oriettina Fieschi, ha cinque figli: Jacopo VII e Isabella, futuri principi di Piombino, Vittoria, Garzia e Leonora.\nNel 1580 sposa Isabella de Mendoza, figlia di Barbara e Pedro de Mendoza Conte di Binasco.\nAlessandro, nella sua vita si trov\u00f2 spesso fuori dallo Stato sia per ragioni politiche e diplomatiche sia per diletto. Frequenti erano le sue visite a Genova, cos\u00ec come Siena e Roma. \u00c8 certo che avesse molti nemici cos\u00ec come molte amanti.\nIl 29 settembre 1589 un gruppo di congiurati uccide Alessandro all'angolo tra via Trapalazzi (attuale via Giuseppe Garibaldi) e via Malpertuso.\nDopo la morte di Alessandro, la reggenza dello Stato passa alla moglie Isabella e al suo amante don Felix d'Aragona ma il Re di Spagna Filippo II, che non aveva chiari i colpevoli e le reali ragioni dell'assassinio di Alessandro acquis\u00ec direttamente, in quanto protettore della Signoria, Piombino ed il suo contado, instaur\u00f2 un processo alla ricerca dei colpevoli ed invest\u00ec Signore il figlio di Alessandro, Jacopo VII.\nL'assassinio di Alessandro Appiano.\nLa tradizione e la linea di pensiero di alcuni storici era volta a far credere che l'assassinio di Alessandro Appiani sia stato frutto di una congiura di natura popolare per la sua natura tiranna e dissipata o la vendetta di un parente di una delle tante donzelle piombinesi che amava frequentare o tutt'e due le cose. In realt\u00e0, tramite l'esame di documenti cruciali, sappiamo che la congiura che cost\u00f2 la vita ad Alessandro fu l'epilogo di ben altra vicenda. Detto Signore era di temperamento forte e dispotico, di carattere difficile, ma lo era per lo pi\u00f9 con le classi pi\u00f9 abbienti, i ceti alti, i nobili e i suoi pari regnanti in altri Stati; era invece assai generoso e magnanimo col popolo e la cittadinanza media, ne sono di riprova le numerose riforme fiscali atte ad alleggerire tasse e gabelle sulle necessit\u00e0 primarie. Con questo non stiamo ad intendere che il popolo lo amasse o lo osannasse ma di certo non lo odiava a tal punto di organizzare e mettere in atto una congiura.\nMolte fonti storiche determinanti, documentazioni e cronache d'epoca mettono in chiaro la situazione: la congiura che cost\u00f2 la vita ad Alessandro fu un gesto politico, un golpe cruento, un autentico colpo di Stato atto a spodestare lui e la famiglia Appiani dalla sovranit\u00e0 di Piombino.\nRipercorrendo la storia di Alessandro, sappiamo essere sposato con Isabella de Mendoza, nobildonna spagnola figlia del Conte di Binasco e che a Piombino vi fosse (secondo i vigenti trattati di alleanze e protezione) una nutrita guarnigione spagnola a protezione della citt\u00e0 e della Signoria, al comando del Capitano don Felix d'Aragona. La vita privata tra Alessandro e la moglie era un rapporto di convenienza e vite separate; sovente, Alessandro soggiornava fuori Stato, spesso a Genova, altre volte e Siena o Roma ed era noto a tutti che, di indole libertina, amasse sostenere relazioni extra coniugali con altre donne, con predilezione verso le popolane. Altrettanto nota era la relazione, alcune volte imbarazzante e spudorata che, da anni, Isabella portava avanti con don Felix; uno spiacevole episodio, riportano le cronache, accadde una notte che un cortigiano sorprese in camera da letto i due, in una stanza del palazzo: tempo dopo ne parl\u00f2 con qualcuno, facendo nascere il pettegolezzo, pettegolezzo che gli cost\u00f2 la vita. Ad ogni modo l'uno sapeva dei tradimenti dell'altro, ma la cosa andava bene cos\u00ec.\nMa le bramosie di potere che Isabella nutriva col suo amante Felix d'Aragona portarono i due, nel tempo, a premeditare, organizzare, pianificare con il coinvolgimento delle famiglie pi\u00f9 in spicco e della nobilt\u00e0 piombinese, la congiura ai danni del marito.\nRipercorrendo i fatti, la sera del 28 settembre 1589, Alessandro faceva ritorno al suo Palazzo in Cittadella passando per via Trapalazzi accompagnato da una piccola scorta; giunto all'angolo con via Malpertuso, qualcuno, da una finestra del primo o secondo piano gli spar\u00f2; la guarnigione in suo accompagno, si dilegu\u00f2 istantaneamente (e questo fa capire la complice premeditazione); lui cadde, si rialz\u00f2, prov\u00f2 a portarsi avanti di qualche passo ma, ferito, ricadde; cinque uomini uscirono da un portone e, la tradizione vuole, appoggiandosi ad una pietra dove in seguito \u00e8 stata collocata una lapide con l'incisione di una croce e di quattro lettere F-P-M-D (Facinoronsi Plumbinensis Mortem Dederunt), a ricordo dell'accaduto, fu trucidato con pugnali, alabarde e mazze. I cinque sicari erano: Ciapino Pagnali, Filippo Ferracchio, Domenico Vecchioni, Giovanni Volpi e Mazzaferrata Mazzaferrati; le successive indagini hanno portato a smascherare che, oltre gli esecutori materiali, della congiura avevano preso parte esponenti, tra le maggiori e pi\u00f9 influenti famiglie piombinesi: Bernardino Barbetti, Muzio Pierini, Gianbossa e Giacomo Buzzaglia, Jacopo Calafati, Matteo Del Prete, Girolamo Todi, Tommaso Venturi, Francesco Belloni, Francesco Cini, Cesare Gatani, Niccol\u00f2 Calafati, Ambrogio Falconetti, Pietro Moredani, Tullio Trinit\u00e0 e Agostino Garofani.\nIn quel momento, Felix ed Isabella si trovavano a messa presso la chiesa popolana chiesa di San Francesco fuori le mura, in un contesto molto affollato e ben visibile ai molti presenti. La citt\u00e0 subito seppe e reag\u00ec: il panico inizi\u00f2 a diffondersi tra le strade al grido di persone che correvano qua e l\u00e0 col terrore dell'avvenuto. Un ufficiale della guardia spagnola, per caso, riusc\u00ec a catturare i cinque sicari in fuga; subito incarcerati, vennero rilasciati la mattina seguente su ordine di Don Felix. Tal gesto provoc\u00f2 sgomento, incredulit\u00e0 e disapprovazione tra la popolazione che, tra la quale, molti si stavano armando di forconi, mazze o altre armi improprie alla ricerca degli assassini per far giustizia del defunto Signore. \nMa don Felix fece in modo, applicando misure drastiche, che la calma fosse ripristinata: stabil\u00ec ronde, pattugliamenti, ad ogni angolo delle strade soldati pronti a reprimere qualsiasi tentativo di sovversione, soldati che, secondo le cronache di allora, molestavano con soprusi, arroganze e minacce gratuite la popolazione inerme e sgomenta di ci\u00f2 che stesse succedendo.\nContemporaneamente Isabella era divenuta Signora di Piombino e Felix regnava con lei; ma per essere ufficialmente co-reggente avrebbe dovuto convolare a nozze, cos\u00ec che ne chiese la mano al padre, dal quale per\u00f2 ebbe un netto rifiuto. Allest\u00ec quindi una manifestazione in piazza alla presenza dei Padri Anziani e dei Priori invitando solamente la popolazione che sapeva a lui esser favorevole al fine di essere acclamato: azione dimostrativa atta a mostrarsi come unico difensore del popolo e meritevole di esserne Signore.\nMa nel gennaio 1590 il Re di Spagna, Filippo II, al quale le cose non tornavano e intendeva far chiarezza sull'accaduto, invi\u00f2 a Piombino una guarnigione militare agli ordini di un suo stretto fiduciatario insieme ad un magistrato; furono disposti interrogatori e processi, dai quali, non emersero colpe imputanti alla popolazione, bens\u00ec proprio a don Felix: egli venne immediatamente arrestato e sottoposto a processo a Napoli il 27 maggio 1595, fu dichiarato colpevole e condannato al carcere a vita. Individuati anche i cinque sicari e tutti coloro che si erano reso complici nella congiura, essi ebbero una fine assai peggiore: Ferraccio, Pagnali, Volpi, Mazzaferrata, furono impiccati e poi pubblicamente squartati; il Vecchioni mor\u00ec in carcere, prima dell'esecuzione, forse suicida; degli altri complici, le pene non sono chiare, ma sappiamo variarono a seconda del coinvolgimento: alcuni scomparvero, altri vennero pubblicamente torturati e poi rilasciati. Cronache del tempo riportano, senza per\u00f2 conoscerne il nome, come uno di questi venne condannato a morte e scontato il supplizio: rinchiuso in una botte chiodata, venne fatto rotolare per una via in discesa, forse via del Fossato, forse via Bologna.\nIsabella invece, che seppe mostrare incredibili qualit\u00e0 mendaci e teatrali, fece credere tutti della sua estraneit\u00e0 ai fatti e della sua innocenza; addirittura, Ferdinando I, Granduca di Toscana, volle suggerirle di recarsi a Genova presso persone a lui fidate perch\u00e9 l\u00ec potesse stare a sicuro e in serena attesa che i processi terminassero, tanto era convinto della sua innocenza. E proprio a Genova, ricevette nell'aprile del 1590 ambasciatori e Priori piombinesi che giurarono fedelt\u00e0 a lei e al figlio Jacopo VII, futuro principe.\nA dire il vero, non tutti cedettero alla sua totale estraneit\u00e0 ai fatti; documentazioni d'epoca riportano come successivamente il fratello di Alessandro, Alemanno Appiani, non convinto ed amareggiato dell'esito del processo dichiar\u00f2 formalmente al Pontefice, Papa Clemente VIII, (19 aprile 1599) che Isabella fosse un'assassina, la mente della congiura al marito e Signore di Piombino (accusa di uxoricidio). \nNonostante ci\u00f2, il processo la vide non colpevole ed il popolo ebbe fede e stima in lei; e non solo il popolo, tanto che il 7 febbraio 1594, su decreto Reale dell'Imperatore Rodolfo II venne investita Principessa e Piombino, dunque, da Signoria diveniva Principato.\nNel punto in cui Alessandro venne ucciso, negli anni settanta del XIX secolo, il Comune di Piombino volle porre una targa marmorea a memoria dell'accaduto, sopra quell'antica pietra sulla quale una mano ignota, a pochi giorni dal fatto, incise una croce e l'acronimo sopra riportato. Il testo della targa, in italiano, \u00e8 il seguente:"}
{"id": "4839512", "revid": "73843", "url": "https://it.wikipedia.org/wiki?curid=4839512", "title": "Federico Gorio", "text": "Ha operato nella seconda met\u00e0 del Novecento, rappresentando una figura di primo piano nella cultura architettonica e urbanistica italiana, in costante relazione con alcuni principali esponenti del suo tempo: da Ludovico Quaroni a Mario Ridolfi, da Michele Valori a Mario Fiorentino.\nBiografia.\nSi laurea a Roma in Ingegneria civile, sezione edile, nel 1938. Alla formazione rigorosamente scientifica del biennio di ingegneria fanno seguito le esperienze tecnico-applicative dei primi corsi del triennio, sulle quali si sovrappone l'insegnamento storico-critico dell'architettura che gli apre la strada alla riflessione critica e alla ricerca formale. Sempre pi\u00f9 appassionato di architettura, Gorio si iscrive nel 1938 all'anno accademico integrativo del Corso di studi per il conseguimento della laurea in Architettura, superando sette esami su nove: decorazione, architettura d'interni, arredamento e decorazione, plastica ornamentale, urbanistica, caratteri stilistici e costruttivi dei monumenti, storia dell'arte e stili dell'architettura. Ma \u00e8 costretto ad abbandonare gli studi a causa dello scoppio del secondo conflitto mondiale e la conseguente partenza per il fronte italiano in Africa. \nNel dicembre del 1940, caduto prigioniero degli Inglesi a Uadi Maktila (Libia), viene trasferito in un campo di concentramento in India, nella regione del Bihar; ma a causa delle malsane condizioni ambientali, gli Inglesi decidono di trasferire tutti i prigionieri di quel campo in una regione pi\u00f9 a Nord, ai piedi dell'Himalaya, in una localit\u00e0 denominata Yol. Nonostante la dolorosa esperienza della prigionia, che non ha mai piegato il suo attivismo intellettuale e creativo, continua a svolgere attivit\u00e0 di ricerca e didattica.\nViene rimpatriato in Italia solamente nel 1946 ed \u00e8 nel primissimo dopoguerra che l'esperienza di Gorio manifesta il suo intenso impegno sociale e civile che lo portano ad approfondire tematiche incentrate sull'architettura e l'urbanistica per la collettivit\u00e0 e sull'edilizia economica e popolare.\nGli anni '50 rappresentano il periodo in cui inizia la libera docenza in vari corsi quali \u201cUrbanistica esecutiva e architettura\u201d(1957-58), \u201cComposizione Urbanistica\u201d (1958-59), \u201cElementi di Composizione Urbanistica\u201d (1959-60), \u201cComposizione Urbanistica\u201d (1960-61). Viene nominato Professore ordinario di Tecnica Urbanistica presso la Facolt\u00e0 di Ingegneria dell'Aquila e nel 1973 ottiene il trasferimento presso La Sapienza, nel corso di Urbanistica dei Trasporti dove insegner\u00e0 fino alla sopraggiunta et\u00e0 di pensionamento.\nDal 1975 viene nominato Direttore del Corso di specializzazione sulle Aree Metropolitane. Pi\u00f9 generazioni di urbanisti si sono formate sotto la guida del suo insegnamento e hanno avuto modo di apprezzare la sua lezione, cogliendo il significato delle sue riflessioni teoriche sulla citt\u00e0, sull'urbanistica e sulla societ\u00e0 civile intera, sul ruolo e sull'importanza della formazione della disciplina urbanistica.\nNel campo della ricerca edilizia, sviluppata in Italia all'inizio degli anni '60, significativa si rivela l'esperienza maturata da Federico Gorio nell'ambito del Centro Studi Gescal (il nuovo Ente per l'edilizia economica e popolare che aveva sostituito l'Ina \u2013Casa) che lui stesso diresse dal 1963 al 1965. In questa sede sviluppa, insieme ad altri colleghi, problematiche legate all'unificazione degli elementi di fabbrica e degli impianti, alla produzione industrializzata di alcune componenti edilizie, attraverso uno studio teorico portato avanti con l'obiettivo di adeguare la qualit\u00e0 alla quantit\u00e0.\nNel febbraio 2002 per le sue qualit\u00e0 culturali e progettuali e per mettere in risalto l'attualit\u00e0 della sua lezione e della sua produzione scientifica, gli viene conferita dal Rettore dell'Universit\u00e0 Mediterranea di Reggio Calabria, Prof. Alessandro Bianchi, Laurea ad honorem in Architettura.\nNel gennaio 2006 \u00e8 stata allestita, presso l'Accademia di San Luca, a cura del Dipartimento di Architettura e Urbanistica della Facolt\u00e0 di Ingegneria della Sapienza di Roma, una mostra sul suo percorso progettuale dalla triplice valenza urbanistica, architettonica e tecnica, caratterizzato dalla continua ricerca tra tradizione e innovazione, tra intuito e ragionamento, tra universale e particolare, tra complessit\u00e0 e linearit\u00e0.\nAutore di numerose pubblicazioni scientifiche nelle quali si riscontra una continua attenzione ai rapporti tra architettura, urbanistica e scienze sociali, \u00e8 stato Direttore della rivista \u201cRassegna di Architettura e Urbanistica\" sin dall'anno 1977. \u00c8 stato, inoltre, membro nazionale dell'Accademia di San Luca dal 1981.\nConcorsi, progetti e realizzazioni.\n1935\nRilievo della Cappella Cybo in Santa Maria del Popolo a Roma.\n1939\nProgetto urbanistico ed architettonico per Pomezia;\nRilievo della Porta Taurina a Roma;\nPiano per un centro di colonizzazione nella Nurra in Sardegna. Incarico dell'Ente di bonifica ferrarese.\n1942\u20131943\nCappella ossario per i caduti in prigionia nel Bihar India.\n1947\nScuola elementare e media a Pastena, Frosinone. Progetto e costruzione per incarico del Genio Civile di Frosinone; Preparazione ed allestimento del capitolo \u201cPiani di ricostruzione\u201d nella sezione italiana della \u201cExposition internazionale de l'Urbanisme et de l'habitation\u201d a Parigi, Francia; Sistemazione dei servizi portuali nel cortile di Forte Michelangelo a Civitavecchia; Progetto per incarico del Provveditorato alle OO.PP. del Lazio; Proposta per una sistemazione turistica ed alberghiera sul Lago di Monticchio, Potenza.\n1948\nRifacimento dell'albergo Roma a Potenza. Progetto per incarico privato; Albergo S.A.L. a Potenza. Progetto per incarico della S.p.A, S.A.L.; Concorso di primo e secondo grado sulla sistemazione della zona di Piaza Cavour a Como. Primo premio ex aequo\n1949\nConcorso INA-Casa. Unit\u00e0 residenziale di 250 vani ad Eboli. Progetto premiato e citato nei manuali di istruzione ai progettisti edili della Gestione Ina-Casa; Mostra della ricostruzione a Roma. Redazione ed allestimento sul contenuto dei Piani territoriali di coordinamento.\n1950\nQuartiere INA-Casa Tiburtino per 2500 vani, Via Tiburtina km 7, Roma. Lavoro di gruppo\n1951\nQuartiere INA-Casa, lotto A e lotto C di case di abitazione al Tiburtino per complessivi 494 vani, Via Tiburtina km 7, Roma. Progetto e costruzione per incarico dell'I.C.P. e dell'I.N.C.I.S..; Case di abitazione INA-Casa per 190 vani a Pietragalla, Lagonegro e Rionero in Volture.\nProgetto e costruzione per incarico dell'Amministrazione Provinciale di Potenza; Indagine sui Sassi di Matera e sull'Agro Materano. Incarico dell'I. N.U.; Piano urbanistico di massima ed esecutivo del Borgo rurale \u201cla Martella\u201d a Matera per 200 alloggi. Lavoro di gruppo; Case di abitazione UNRRA-CASAS ed edifici pubblici per il villaggio rurale \u201cLa Martella\u201d a Matera. Progetto e costruzione. Lavoro di gruppo; Case di abitazione INA-Casa a Sora, Frosinone. Progetto e costruzione per incarico dell'INA-Casa.\n1951\u20131952\nCase di abitazione INA-Casa a Ferentino, Frosinone. Progetto e costruzione per incarico dell'INA-Casa.\n1952; Concorso per un quartiere popolare nella zona di S.Giovanni a Teduccio, Napoli; Indagine territoriale sulla Valle del Pescara per incarico del Provveditorato alle O.O.P.P. degli Abruzzi; Mostra di Venezia sulla Tecnica dei Piani Regionali. Compilazione e redazione della sezione introduttiva; indagine per la sezione del Lazio; indagine per la sezione dell'Abruzzo.\n1953\nProgetto di concorso per il quartiere F. I.E. (Fondo Incremento Edilizio) \u201cSan Giacinto\u201d a Brescia di 1500 vani. Progetto vincitore, non realizzato; Progetto esecutivo di una corte nel quartiere F. I.E. \u201cSan Giacinto\u201d a Brescia; Mostra a Roma sulla Tecnica dei Piani Regionali. Compilazione di quattro tavole introduttive su scala nazionale su Demografia, abitazione, propriet\u00e0 fondiaria, traffico, (in gruppo).\n1953\u201354\nScuola elementare a Siderno Marina, Reggio Calabria. Progetto e costruzione per incarico del Servizio Civile Internazionale\n1954\u201357 \nCasale Gomez detto \u201cCasa del Maresciallo\u201d. Progetto di rifacimento. Costruzione e direzione lavori\n1954; Concorso Nazionale per il Borgo di \u201cTorre Spagnola\u201d a Matera. 1\u00ba premio assoluto, non realizzato; Concorso ad inviti per il progetto degli edifici sociali dell'industria C.Olivetti &amp; C ad Ivrea. (Gorio-Quaroni); Studio territoriale della regione marsicana. Lavoro di gruppo\n1955\nProgetto per un gruppo di case d'abitazione in Viale XXI Aprile a Roma. (Gorio - Valori); Concorso INA-Casa 2\u00b0 Settennio come Capogruppo. Gruppo ammesso nelle liste di progettisti INA-Casa; Progetto di due palazzine per cooperative nella zona Eur - Lavoro di gruppo; Schema di P.P. di una zona circostante il quartiere di Via Cavedone a Bologna per circa 30.0000 abitanti.\n1955\u20131959\nProgetto ed esecuzione del quartiere \u201cSpine Bianche\u201d a Matera\n1955\u20131964\nProgetto del quartiere INA-Casa ed Incis di Via Cavedone a Bologna\n1956 Concorso per il quartiere \u201cPiccianello\u201d a Matera. 2\u00ba premio ex aequo; Concorso ad inviti sulla sistemazione urbanistica della Pineta di Donoratico, Livorno. 1\u00ba Premio ex aequo, non realizzato. (Gorio-Quaroni)\n1956\u20131957\nQuartiere di Via Cavedone. Progetto urbanistico di massima ed esecutivo\n1956\u20131958 \nProgetto di Via Cavedone. Progetto di sette corti di abitazione del quartiere per circa 1500 vani; Progetto e realizzazione di un'unit\u00e0 residenziale Pilota C.E.P. (Coordinamento Edilizia Popolare) a Salerno.; Quartiere C.E.P. a Monte Po, Catania; Piano intercomunale Ovest Ivrea.\n1956\u20131960\nStudi per il Piano Territoriale d'Abruzzo.\n1957\nPiani particolareggiati di Roio Poggio e della base della funivia del Gran Sasso di Assergi, L'Aquila.; Case di abitazione ad undici alloggi pi\u00f9 negozi ad Ortona a Mare, Chieti; Concorso per il villaggio turistico di Soverato. Progetto 5\u00ba classificato; Progetto Spine Bianche a Matera.\n1958\nNuclei edilizi per senzatetto a Vibo Valentia e San Gregorio d'Ippona a Cosenza; Villaggio turistico nella Sila a Trepid\u00f2, frazione di Cotronei, Catanzaro; Casa d'abitazione a Paola, Cosenza.\n1958\u20131964\nP.R.G. di Avezzano\n1959\nAlbergo P. a Courmayeur; Quartiere di Via Cavedone. Progetto delle sistemazioni esterne del quartiere; Concorso nazionale per il quartiere C.E.P. alle Barene di San Giuliano a Venezia. Progetto prescelto per l'incarico; Concorso nazionale per la Biblioteca Nazionale a Roma. Progetto segnalato\n1959\u20131960\nQuartiere di Via Cavedone. Progetto degli edifici pubblici (chiesa parrocchiale, mercato, negozi, centro sociale, una scuola elementare, due scuole materne).\n1960\u20131963 Palazzina per la Cooperativa Fiorenza Romana a Via Manassei, Roma\n1960\u20131968\nDue ville ed una scuderia a Manziana, Poggio della Torre (Roma)\n1961\nGruppo residenziale B. a L'Aquila; Casa d'abitazione a 24 alloggi a Piazza Lincoln a Catania.\n1962\nStudio del Centro Storico di Roma, coordinamento per la Facolt\u00e0 di Ingegneria. Incarico del Comune di Roma; Osservazioni al P.R.G. di Roma sulla zona dell'asse attrezzato per incarico dell'I.A.C.P. di Roma; Scuola elementare Pilota. Concorso Triennale di Milano. 1\u00ba premio assoluto; Osservazioni al P.R.G. di Roma sulla zonizzazione e sulla viabilit\u00e0 nell'area del Mandrione.\n1962\u20131963\nProgetto di una palazzina per abitazioni ed uffici in Via Monti 14 a Milano; Progetto dei servizi sociali e degli uffici per le Officine di Seveso a Barlassina, Milano\n1962\u20131964\nScuola elementare Pilota a Milano. Progetto esecutivo\n1963\nScuola media unificata a Seminara, progetto Pilota\n1963\u20131964\nQuartiere C.E.C.A. per gli operai dell'industria ITALSIDER di Piombino\n1964\u20131967\nConcorso per il quartiere I.S.E.S di Secondigliano, Napoli. 1\u00ba premio assoluto, non realizzato\n1964\nQuartiere di Via Cavedone. Progetto di massima dell'ampliamento del quartiere; Sistemazione urbanistica e progetto edilizio delle case di abitazione per circa 2500 vani; Concorso per l'Universit\u00e0 di Chieti.\n1965\nPiano legge 167 e P.R.G. del Comune di Forl\u00ec; Concorso per gli edifici termali nel Comune di Rionero, frazione di Monticchio Bagni, Potenza. 1\u00ba premio, non realizzato\n1966\u20131969\nScuola elementare Pilota: progetto realizzato, sullo schema del concorso per la Triennale di Milano del 1960 a Lorenteggio, in Via degli Anemoni, 8, che vinse il primo premio con menzione speciale della XII Triennale; Concorso per il quartiere I.A.C.P. - Ges.CaL. di Spinaceto a Roma.\n1967\nConcorso per le scuole del quartiere di Spinacelo a Roma P.D.Z. n.167.\n1967\u20131968\nProgetto per il quartiere I.S.E.S. di Ponticelli a Napoli; Lottizzazione a Santarcangelo di Romagna; Villino Mondini a Rocca di Papa, Roma\n1970\nNucleo edilizio Ges.CaL. a Marino, Roma.\n1972\u201373\nPiano di zona di Corviale. Progetto urbanistico- abitazioni-servizi (Gruppi Fiorentino, Gorio, Sterbini, Valori)\n1972\u20131977\nEdificio residenziale Cooperativa Plasma Civis in Via dell'Oceano Atlantico, Roma.\n1972-1979\nCase d'abitazione per una cooperativa edilizia, Piano di Zona Pineto, Roma.\n1973\nConcorso In/Arch-S. I.R. per nuove tipologie edilizie industrializzate; Centro turistico a Castelsardo, nucleo territoriale Cala Ortina, Sassari.\n1973\u20131974\nConcorsi In/Arch- S. I.R. sui sistemi di prefabbricazione.\n1973\u20131975\nP.R.G. di Pescara, prima versione.\n1973\u20131978\nAsili nido e scuole materne a Corviale, Roma.\n1973\u20131981\nScuole elementari e media a Corviale, Roma.\n1974\nRicostruzione di un angolo di un isolato su Piazza Vittorio, Roma.\n1976\u20131978\nProgetto I.A.C.P. per una casa-albergo al Laurentino, Roma; P.R.G. di Pescara, seconda versione, consulenza per la revisione della prima versione.\n1977\u20131981\nPiano di Zona Villamagna, Pescara.\n1977\u20131984\nP.R.G. Citt\u00e0 Sant'Angelo, Pescara.\n1977\u20131993\nBanca d'Italia a Frascati, consulenza per l'adeguamento dei servizi tecnici compresa la preparazione del capitolato per concorso appalto, giudizio sui risultati, contatti con l'impresa vincitrice ed esecuzione.\n1978-1979\nProgetto di restauro del Liceo Foscarini a Venezia.\u2013\nPiano di Sviluppo Economico per la Comunit\u00e0 montana della Presila, Piccola Sila, Catanzaro. in collaborazione con Giuseppe Anglani Frega, Giuseppe Orlando e Giulio G. Rizzo.\n1980\u20131985\nPiano di Zona Torraccia, Roma.\n1981\nConcorso di idee sull'utilizzo delle aree di risulta della stazione e della ferrovia, Pescara.\n1982\nConcorso per licei Scientifici, Roma; Lavori di ristrutturazione casa piccola e manutenzione straordinaria dell'abitazione a Torno, Lago di Como; Tomba Gomez presso il cimitero di Atrani, Salerno.; Concorso Stigler Otis per un nuovo tipo di ascensore.\n1983\nStudio per un Centro di servizi ad Abuja, Nigeria; Studio centro militare con Team Engineering- Concorso ad inviti; Concorso 1\u00bae 2\u00ba grado per le fontane periferiche di Roma.\n1983\u20131985\nConcorso per l'impostazione del P.R.G. a Mogadiscio, bandito dal Ministero degli Esteri - Cooperazione Internazionale con Team Engineering ed Italeco.\n1983\u20131993\nConcorso per il recupero delle zone O, progetto qualificato ed incarico aree \u201cPonte di Nona\u201d, Roma.\n1985\nConcorso per la sistemazione del teatro di Rimini.\n1986\u20131987\nConsulenza per il Centro direzionale di Novoli, Firenze; Concorso Campidoglio.\n1987\u20131988\nProposta metaprogettuale per conto della S.c.p.a. Grandi Opere e F.S. per la realizzazione di un polo di interscambi multifunzionale tra la stazione Termini e la citt\u00e0.\n1988\u20131990\nProgettazione e realizzazione del cancello dell'abitazione di Torno, Lago di Como.\n1988\u201393\nConsulenza nuovi insediamenti Banca d'Italia Frascati.\n1990\u20131993\nTomba di famiglia a Torno, Lago di Como.\nConcorso Conakry."}
{"id": "4839513", "revid": "144796", "url": "https://it.wikipedia.org/wiki?curid=4839513", "title": "No\u00ebl \u00c9douard de Castelnau", "text": ""}
{"id": "4839516", "revid": "63863584", "url": "https://it.wikipedia.org/wiki?curid=4839516", "title": "Gina Cinquini", "text": ""}
{"id": "4839522", "revid": "767487", "url": "https://it.wikipedia.org/wiki?curid=4839522", "title": "I banditi della citt\u00e0 fantasma", "text": "I banditi della citt\u00e0 fantasma (\"Bad Men of Tombstone\") \u00e8 un film del 1949 diretto da Kurt Neumann.\n\u00c8 un western statunitense con Barry Sullivan, Marjorie Reynolds e Broderick Crawford. \u00c8 basato sul romanzo del 1946 \"Last of the Badmen: The Legend of Tom Horn\" di Jay Monaghan.\nProduzione.\nIl film, diretto da Kurt Neumann su una sceneggiatura di Philip Yordan e Arthur Strawn e un soggetto di Jay Monaghan, fu prodotto da Frank, Maurice King per la King Brothers Productions. Il titolo di lavorazione fu \"Last of the Badmen\". Il brano della colonna sonora \"Girl on the Flying Trapeze\" fu composto da Kurt Neumann e Clarence Marks.\nDistribuzione.\nIl film fu distribuito con il titolo \"Bad Men of Tombstone\" negli Stati Uniti nel gennaio 1949 (premi\u00e8re a Oklahoma City il 26 gennaio 1949) al cinema dalla Allied Artists Pictures.\nAltre distribuzioni:\nPromozione.\nLe tagline sono:"}
{"id": "4839524", "revid": "46931", "url": "https://it.wikipedia.org/wiki?curid=4839524", "title": "Bad Men of Tombstone", "text": ""}
{"id": "4839537", "revid": "115553217", "url": "https://it.wikipedia.org/wiki?curid=4839537", "title": "Buongiorno tristezza/Incantatella", "text": "Buongiorno tristezza \u00e8 un brano musicale scritto e arrangiato da Giuseppe Fiorelli e Mario Ruccione, presentato al Festival di Sanremo 1955 e cantato in coppia da Claudio Villa e Tullio Pane.\nIl brano prende il nome dal romanzo \"Bonjour tristesse\" del 1954 scritto da Fran\u00e7oise Sagan.\nNel 1955 l'avvento della televisione port\u00f2 in tutta Italia la visione della kermesse, condotta da Armando Pizzo e Maria Teresa Ruta. In gara Claudio Villa port\u00f2 tre brani: due in coppia con Tullio Pane (\"Buongiorno tristezza e Il torrente\") e uno in coppia con Narciso Parigi (\"Incantatella\").\n\"Buongiorno tristezza\" vinse la kermesse, mentre \"Il torrente\" arriv\u00f2 al secondo posto.\nFu inoltre cantato da Giacomo Rondinella nel film del 1955 \",\" diretto da Giorgio P\u00e0stina.\nIncantatella \u00e8 un brano musicale scritto e arrangiato da Enzo Bonagura, presentato al Festival di Sanremo 1955 e cantato in coppia da Claudio Villa e Narciso Parigi.\nSi posizion\u00f2 alla quarta posizione del Festival, con 27,4 voti."}
{"id": "4839541", "revid": "125272776", "url": "https://it.wikipedia.org/wiki?curid=4839541", "title": "Brabham BT24", "text": "La Brabham BT24 \u00e8 un'autovettura da Formula 1 realizzata dalla Brabham Racing Organisation nel 1967 e progettata da Ron Tauranac.\nTecnica.\nLa vettura aveva in dotazione il medesimo propulsore che equipaggiava le precedenti BT19 e BT20, e cio\u00e8 il Repco V8 620, il quale era per\u00f2 stato potenziato con diverse migliorie per ottenere una potenza di 350 cv. Le migliorie comprendevano un nuovo basamento e nuove testate, e queste ultime furono realizzate in configurazione uniflow, in quanto i condotti di aspirazione e di scarico si trovavano localizzati nella medesima parte. Le testate erano piatte e le camere di combustione erano ricavate direttamente nel cielo dei pistoni. Queste, denominate Heron, vennero impiegate per la prima volta su questa vettura ed ebbero una buona notoriet\u00e0 successiva. La distribuzione era nuovamente monoalbero con comando a catena e punterie a bicchiere e due valvole parallele per ogni cilindro. Queste ultime avevano un diametro di 43 mm per quanto riguarda quelle di aspirazione e 34 per quelle di scarico. Gli scarichi fuoriuscivano dalle testate nella zona rivolta verso il centro della V formata dalle due bancate di cilindri. Il telaio tubolare era formato da un traliccio di tubi.\nAttivit\u00e0 sportiva.\nLa BT24 venne pilotata da Jack Brabham e da Denny Hulme per il mondiale del 1967. Hulme conquist\u00f2 il primo posto nei GP di Monaco e Germania, mentre Brabham vinse i GP di Francia e Canada, ma grazie ai vari piazzamenti ottenuti il pilota neozelandese ottenne il titolo iridato, mentre la Brabham si riconferm\u00f2 per la seconda volta campione del mondiale costruttori."}
{"id": "4839544", "revid": "113013870", "url": "https://it.wikipedia.org/wiki?curid=4839544", "title": "Warlords Battlecry III", "text": "Warlords Battlecry III \u00e8 il terzo capitolo della serie di videogiochi di Warlords Battlecry, sviluppato dalla Infinite Interactive e pubblicato dalla Enlight Software. \u00c8 un videogioco strategico in tempo reale ideato da Steve Fawkner, pubblicato nel 2004. Sviluppato solo per Microsoft Windows per PC.\nCaratteristiche.\nWarlords Battlecry III di certo si distingue per l'elevato numero di razze giocabili nel videogioco: Minotauri, Cavalieri, Nani, Barbari, Alti Elfi, Elfi dei Boschi, Elfi Oscuri, Nani Oscuri, Demoni, Non-Morti, Impero, Signori delle Piaghe, Fey, Sstrathi, Alveare, Orchi. Ognuna di queste razze ha unit\u00e0 ed edifici diversi dagli altri, e per ogni razza corrisponde un eroe personalizzabile in molti modi. Si pu\u00f2 modificare l'avatar, l'immagine dell'avatar e il ruolo dell'eroe. Ad esempio, alchimista e arcimago sono ruoli che aumentano l'intelligenza, pure vedendo un calo della forza. Mentre mercante \u00e8 un ruolo che vede salire il carisma, tuttavia calando la destrezza. Le 4 statistiche di un eroe sono: Forza, Carisma, Intelligenza, Destrezza. La forza aumenta i punti ferita e il danno. Un eroe Minotauro \u00e8 naturalmente portato per la Forza, avendo standard pi\u00f9 forza di tutti gli altri eroi (10). L'intelligenza aumenta il mana e la velocit\u00e0 di conversione degli edifici. n eroe Signore delle Piaghe \u00e8 naturalmente portato per l'Intelligenza, avendo standard pi\u00f9 intelligenza di tutti gli altri eroi (10). Il carisma aumenta gli sconti dai mercanti e diminuisce le risorse richieste per costruire un edificio. La destrezza aumenta la velocit\u00e0 dell'eroe e le sue possibilit\u00e0 di colpo critico. Nessuna razza ha una particolare predisposizione verso carisma e destrezza. Un eroe pu\u00f2 essere equipaggiato con un'arma, uno scudo, un'armatura, un elmo, uno stivale e due \"reliquie\". Le reliquie sono per lo pi\u00f9 anelli o rune protettive.\nModalit\u00e0 di gioco.\nAvviato il gioco, si potr\u00e0 scegliere come giocare tra la modalit\u00e0 Campagna, Schermaglia, Partita on-line o in modalit\u00e0 Editor. Un eroe sale di livello in tutte le modalit\u00e0, eccetto l'Editor.\nCampagna.\nNella campagna si inizia a giocare con la razza scelta dall'eroe. Si pu\u00f2 viaggiare da un posto all'altro per reclutare mercenari, comprare e vendere equipaggiamento e compiere missioni, tuttavia bisogna cercare di evitare le imboscate tese dalle altre razze. Per diminuire la frequenza delle imboscate si pu\u00f2 cercare di migliorare i rapporti con le altre razze. I vari livelli di rapporto sono questi: Nemico (tender\u00e0 imboscate molto frequentemente), Neutrale (tender\u00e0 imboscate a ritmo normale), Amico (non terr\u00e0 imboscate), Alleato (non terr\u00e0 imboscate e diventa una razza giocabile nelle missioni). Dato che \u00e8 praticamente impossibile essere amici di tutte le razze, \u00e8 consigliato avere nemici le razze pi\u00f9 deboli come i Fey, gli Elfi Oscuri e i Nani. Nel frattempo, tenersi amiche le razze pi\u00f9 potenti del gioco come i Minotauri, gli Sstrathi e i Nani Oscuri. \u00c8 consigliato cominciare a giocare con razze che hanno naturali legami con le razze elencate prima, e non direttamente con quelle. Ad esempio, gli Orchi hanno un naturale rapporto di amicizia con i Minotauri e sono nemici con i Nani. \nSchermaglia.\nNella modalit\u00e0 Schermaglia si potr\u00e0 scegliere la mappa su cui giocare, la razza con cui giocare, la quantit\u00e0 di nemici e la loro abilit\u00e0 (in ordine crescente: Scudiero, Cavaliere, Lord, Principe, Signore della Guerra, Imperatore), la quantit\u00e0 di risorse iniziali di ogni giocatore (molto poche, poche, medie, molte, moltissime) e molte regole specifiche, come i requisiti per vincere o vietare alcuni edifici. Si possono impostare i punti esercito fino a un massimo di 50. I punti esercito servono a determinare le truppe base del giocatore. Ogni truppa ha un valore diverso, e l'abilit\u00e0 del giocatore sta anche nel scegliere le truppe giuste per l'inizio. Le truppe possono essere aeree o terrestri, e alcune truppe possono entrare nelle torri per conferire alcuni bonus alla struttura. Le truppe corpo a corpo \naumentano il raggio, mentre le truppe a distanza aumentano il danno. Se l'eroe entra in una torre, da bonus equivalenti a due truppe corpo a corpo e a due truppe a distanza.\nPartita on-line.\nLa Partita on-line viene organizzata come una schermaglia e con una connessione on-line con quattro alternative: IPK, TCP IP /s. lok., TCP IP: Internet, Enlight Game Lobby. \nEditor.\nCon l'Editor si pu\u00f2 modificare una mappa esistente o crearne una nuova aggiungendo miniere, templi o altri edifici come botteghe o torri per i giocatori. Si possono aggiungere elementi naturali come lava, montagne, boschi o acqua possono essere aggiunti a blocchi nella mappa. Si possono aggiungere truppe ai vari giocatori per avvantaggiarli nella battaglia, tuttavia non \u00e8 possibile aggiungere truppe nelle mappe per la campagna."}
{"id": "4839546", "revid": "339392", "url": "https://it.wikipedia.org/wiki?curid=4839546", "title": "Mad (brano musicale)", "text": ""}
{"id": "4839548", "revid": "1566286", "url": "https://it.wikipedia.org/wiki?curid=4839548", "title": "Charles Starrett", "text": "Biografia.\nDopo essersi diplomato alla Worcester Academy nel 1922, Starrett and\u00f2 a studiare al Dartmouth College, dove entr\u00f2 nella squadra di football americano locale e, nel 1926, venne scritturato per interpretare il ruolo di un giocatore nel film \"The Quarterback\".\nInizi\u00f2 a farsi conoscere interpretando il ruolo del protagonista romantico in \"Tira e molla\" (1930), interpretato anche da Miriam Hopkins, Carole Lombard e Frank Morgan, recitando poi nella produzione canadese \"Balenieri della Viking\" (1931), un progetto della Paramount Pictures.\nDopo essere stato molto attivo nei successivi due anni, ma con ruoli insignificanti, interpret\u00f2 \"Our Betters\" (1933) e \"Murder on the Campus\" (1933). Contribu\u00ec alla organizzazione del sindacato Screen Actors Guild, e nel 1936 interpret\u00f2 il ruolo del giovane medico Orion in \"Along Came Love\", con Irene Hervey. Quindi firm\u00f2 un contratto con la Columbia Pictures, divenendo una delle prime dieci stelle occidentali, protagonista di 115 film nei successivi sedici anni.\nDurango Kid.\nDopo aver interpretato vari ruoli di sceriffo e ranger, Starrett conquist\u00f2 la fama con il ruolo di \"Durango Kid\". Interpret\u00f2 il famoso personaggio per la prima volta nel 1940, ma, per un motivo sconosciuto, la Columbia non ritenne opportuno continuare con la serie in quel momento.\nIl personaggio venne ripreso nel 1944 e fu protagonista di numerose pellicole fino al 1952. Dub Taylor, nel ruolo di \"Cannonball\", lavor\u00f2 con Starrett fino al 1946. A quell'epoca, Smiley Burnette, che era stato un compagno molto popolare di Gene Autry, venne scritturato per sostituire Taylor. Burnette, in modo abbastanza appropriato, interpret\u00f2 un personaggio chiamato \"Smiley Burnette\". I film con \"Durango Kid\" combinavano vigorose sequenze d'azione - spesso velocizzate dai movimenti della macchina fotografica - con acrobazie spettacolari eseguite dallo stuntman (e futuro attore) Jock Mahoney - accompagnate da musica di genere western. In ogni film era presente un gruppo di cantanti, e molti davano libero sfogo al canto, accompagnati da Burnette.\nUltimi anni.\nStarrett, che gi\u00e0 proveniva da un ambiente facoltoso, concluse la sua carriera di attore all'et\u00e0 di quarantotto anni, quando ebbe fine la serie di \"Durango Kid\". Sulla rivista degli ex alunni di \"Dartmouth\", dichiar\u00f2 un giorno che la maggior parte dei suoi vicini in California pensavano che egli fosse un banchiere in pensione.\nStarrett mor\u00ec di cancro a Borrego Springs nel 1986, all'et\u00e0 di 82 anni.\nAlcuni irriducibili collezionisti di film e video si appassionano tutt'oggi ai film di \"Durango Kid\", ma molti di essi sono ancora rinchiusi negli archivi degli Studios della Columbia, e solo alcuni di essi sono stati recentemente messi in onda su The Movie Channel (TMC).\nNei film di \"Durango Kid\" il protagonista era normalmente chiamato \"Steve\" (il suo cognome mutava di film in film) ma poteva cambiare abiti e cavalli per diventare l'eroe dietro la maschera nera. I cavalli si chiamavano \"Bullet\" (Steve) e \"Raider\" (Durango)."}
{"id": "4839554", "revid": "1305772", "url": "https://it.wikipedia.org/wiki?curid=4839554", "title": "Megamix", "text": ""}
{"id": "4839557", "revid": "767487", "url": "https://it.wikipedia.org/wiki?curid=4839557", "title": "Tutto parla di te", "text": "Tutto parla di te \u00e8 un film italiano del 2013 diretto da Alina Marazzi.\nGirato nel 2012, il film ha partecipato nella categoria CinemaXXI al Festival di Roma 2012, durante il quale la regista Alina Marazzi ha vinto il premio Camera d'oro come regista emergente, mentre Gianfilippo Pedote si \u00e8 aggiudicato lo stesso premio come miglior produttore.\nTrama.\nPauline torna a Torino dopo molto tempo, in cui ha affrontato i problemi della maternit\u00e0. Ogni mattina incontra Angela, un'amica che dirige un centro maternit\u00e0. Un giorno incrocia Emma, che non riesce a gestire la responsabilit\u00e0 di un figlio. Proprio Emma e Pauline si faranno conforto l'un l'altra."}
{"id": "4839558", "revid": "767487", "url": "https://it.wikipedia.org/wiki?curid=4839558", "title": "Sowing the Wind (film 1916 Hepworth)", "text": "Sowing the Wind \u00e8 un film muto del 1916 diretto da Cecil M. Hepworth.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film usc\u00ec nelle sale cinematografiche britanniche nel maggio 1916.\nSi conoscono pochi dati del film che si pensa sia stato distrutto insieme a gran parte dei film della compagnia nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pensava in questo modo di poter almeno recuperare il nitrato d'argento della pellicola."}
{"id": "4839567", "revid": "33689", "url": "https://it.wikipedia.org/wiki?curid=4839567", "title": "Abd al-Wahid I", "text": "\u02bfAbd al-W\u0101\u1e25id era il figlio del califfo almohade Abu Ya'qub Yusuf I e fratello minore del potente califfo Ya\u02bfq\u016bb al-Man\u1e63\u016br. Serv\u00ec discretamente in una campagna militare in al-Andalus, fu nominato governatore di Malaga nel 1202, e sceicco della trib\u00f9 Ma\u1e63m\u016bda degli Haskura nel 1206. Fu per un po' di tempo governatore di Sigilmassa, e nel 1221, fu per un breve periodo governatore di Siviglia.\n\u02bfAbd al-W\u0101\u1e25id and\u00f2 Marrakesh nel febbraio del 1224, quando il suo pronipote, il giovane califfo almohade Y\u016bsuf II, venne ucciso, senza lasciare eredi. Il visir di palazzo Ab\u016b Sa\u02bf\u012bd \u02bfUthm\u0101n ibn al-Jam\u02bf\u012b port\u00f2 l'allora sessantenne \u02bfAbd al-W\u0101\u1e25id, davanti agli sceicchi almohadi di Marrakesh, che prontamente lo nominarono nuovo califfo almohade. Tuttavia, la rapidit\u00e0 di tale nomina e l'irritualit\u00e0 della stessa non piacque ai suoi nipoti, i fratelli di Muhammad al-Nasir, governatori della Spagna islamica. Come altri nobili almohadi, i suoi fratelli avevano probabilmente sperato in un candidato meno esperto e pi\u00f9 manovrabile, in modo che fossero liberi di governare autonomamente le province, come avevano fatto sotto il califfato di Y\u016bsuf II. La successione divise per la prima volta la dinastia almohade, mettendo diversi rami familiari almohadi uno contro l'altro.\nAb\u016b Zayd ibn Yujj\u0101n, un ex potente burocrate di corte che era stato umiliato ed esiliato da al-Jam\u02bf\u012b, decise, con il sostegno di altri burocrati, di nominare califfo il nipote di \u02bfAbd al-W\u0101\u1e25id, Abdallah al-Adil a Siviglia.\nIl nuovo califfato non dur\u00f2 a lungo. Ibn Yujj\u0101n contatt\u00f2 i suoi alleati nel sud del Maghreb al-Aqsa (Marocco), in particolar modo Ab\u016b Zakariyy\u0101, lo sceicco delle trib\u00f9 Hintata, e Y\u016bsuf ibn \u02bfAl\u012b, governatore di Tinmal, che divenne un potente uomo della corte di Marrakesh, e costrinse Ibn al-Jam\u02bf\u012b all'esilio nelle montagne dell'Atlante, dove verr\u00e0 successivamente ucciso. Successivamente, lo stesso califfo \u02bfAbd al-W\u0101\u1e25id I verr\u00e0 ucciso per strangolamento nel settembre del 1224."}
{"id": "4839575", "revid": "1305772", "url": "https://it.wikipedia.org/wiki?curid=4839575", "title": "Modern Girl", "text": ""}
{"id": "4839577", "revid": "1573940", "url": "https://it.wikipedia.org/wiki?curid=4839577", "title": "Araneus alsine", "text": "Araneus alsine () \u00e8 un ragno appartenente alla famiglia Araneidae.\nDistribuzione.\nLa specie \u00e8 stata rinvenuta in diverse localit\u00e0 della regione paleartica.\nTassonomia.\nNon sono stati esaminati esemplari di questa specie dal 2009\nAttualmente, a dicembre 2013, non sono note sottospecie"}
{"id": "4839579", "revid": "834", "url": "https://it.wikipedia.org/wiki?curid=4839579", "title": "Hits out of Hell", "text": ""}
{"id": "4839580", "revid": "125394353", "url": "https://it.wikipedia.org/wiki?curid=4839580", "title": "Meletta", "text": "Il Meletta \u00e8 un torrente che scorre nella citt\u00e0 metropolitana di Torino e nella provincia di Cuneo. Affluente di destra del fiume Po, nel quale confluisce presso Carmagnola dopo aver raccolto le acque della fascia collinare del Roero affacciata verso la Pianura Padana.\nIdronimo.\nSulla cartografia ufficiale viene chiamata \" Meletta\" quella parte dell'asta fluviale (lunga circa 7\u00a0km) collocata a valle della confluenza tra i torrenti Ricchiardo e Moglia, la quale avviene al \"ponte Grosso\" sul confine tra i comuni di Carmagnola e Caramagna. \nFino all'Ottocento il torrente veniva a volte denominato \"Melletta\".\nA monte della confluenza il proseguimento naturale del Meletta \u00e8 in genere considerato il Ricchiardo. \nNell'\"Elenco delle acque pubbliche\" relativo alla Provincia di Cuneo, predisposto nel 1900 dal Ministero dei lavori pubblici, l'asse principale del Meletta veniva fatto proseguire verso monte con il \"Rio Gangaglietti\", il \"Ricciardo\" (SIC!) e la \"Valle di San Luigi\".\nIn alcuni documenti anche piuttosto recenti tutto il corso d'acqua fino alla sua confluenza nel Po invece che \"Meletta\" viene chiamato \"Ricchiardo\".\nPercorso.\nIl torrente nasce a circa 400 m s.l.m. nei pressi di Montaldo Roero da un ramo sorgentizio che percorre la \"valle San Luigi\".\nPuntando in genere verso ovest raccoglie le acque di vari piccoli affluenti che drenano l'area collinare del Roero che digrada verso la piana carmagnolese. Dopo la confluenza con il rio Largo il torrente prende il nome di \"Ricchiardo\", lambisce il centro comunale di Ceresole d'Alba ed esce nella pianura, dove viene scavalcato dalla ex SS 661 e dall'autostrada A6 \"Torino-Savona\". Non lontano dalla borgata Gangaglietti (Caramagna), proprio al confine con la Provincia di Torino, riceve da sinistra il suo maggiore affluente, il torrente Moglia, e cambia il proprio nome in Meletta. Nei pressi di Carmagnola il torrente viene superato prima dalla Ferrovia Torino-Savona e poi dalla ex SS 20. A breve distanza dalla propria confluenza nel Po il Meletta d\u00e0 origine verso destra ad un effluente, detto da alcuni \"Vecchio Meletta\", il quale raggiunge il Po qualche km pi\u00f9 a monte dello sbocco nel fiume del tronco principale, la quale avviene a 236 metri di quota.\nLa zona della confluenza del Meletta nel Po fa parte del Parco del Po Torinese.\nRegime.\nNonostante il bacino idrografico non molto ampio il Meletta pu\u00f2 vantare di una portata media di 4,6\u00a0m\u00b3/s, un valore non cos\u00ec modesto se si considera la scarsa piovosit\u00e0 del territorio attraversato. Va per\u00f2 tenuto conto dell'interscambio tra il torrente ed i suoi vari affluenti con la rete di canali irrigui presenti nella zona, interscambio che pu\u00f2 alterarne il regime idrologico in modo anche significativo. Nelle estati particolarmente siccitose esso pu\u00f2 presentarsi completamente in secca anche a causa dei forti prelievi irrigui.\nStato ambientale.\nIl torrente, in particolare nella sua parte pi\u00f9 a valle, attraversa zone abitate piuttosto densamente e nelle quali predomina l'agricoltura intensiva, ed \u00e8 quindi sottoposto ad un elevato rischio di inquinamento. Nel Meletta \u00e8 ad esempio stata ripetutamente segnalata la presenza di Liquami di provenienza zootecnica.\nPesca.\nDa un punto di vista della pesca il torrente viene considerato per tutto il suo corso appartenente alla categoria delle \"acque ciprinicole\".\nLa sua parte finale fa parte della \"Riserva Comunale di pesca di Carmagnola\" ed \u00e8 soggetta ad uno specifico regolamento di pesca."}
{"id": "4839582", "revid": "178076", "url": "https://it.wikipedia.org/wiki?curid=4839582", "title": "Rio Ricchiardo", "text": ""}
{"id": "4839587", "revid": "106908", "url": "https://it.wikipedia.org/wiki?curid=4839587", "title": "Konfederacja", "text": "Nella Confederazione polacco-lituana, una konfederacja (\"confederazione\" in lingua polacca) era un'assemblea di membri della nobilt\u00e0 (\"szlachta\"), del clero e/o delle classi militari, creata \"ad hoc\" per la realizzazione di un determinato scopo agendo al posto delle autorit\u00e0 costituite o cercando di imporre il suo volere ad esse; una \"konfederacja\" di solito assumeva la forma di una ribellione armata, volta a correggere determinati abusi percepiti o trasgressioni di alcune autorit\u00e0 (in primo luogo quella regia). Le \"konfederacja\" furono viste come una prima espressione della democrazia diretta e del diritto di resistenza nell'ordinamento della Confederazione polacco-lituana, e furono la via principale con cui i nobili facevano valere le loro rimostranze nei confronti del potere centrale\nStoria e struttura.\nNel tardo XIII secolo presero a formarsi nel territorio della Polonia una serie di \"confederazioni\" di citt\u00e0, con il fine primario di sostenere la pubblica sicurezza e contrastare il banditismo; la prima di queste \"konfederacja\", formata nel 1298, comprendeva diverse citt\u00e0 tra cui Pozna\u0144, Pyzdry, Gniezno e Kalisz. Alle met\u00e0 del XIV secolo comparvero le prime \"konfederacja\" di nobili, direttamente costituite per contrastare le autorit\u00e0 centrali: in un periodo di forte assenza di autorit\u00e0 governative, le confederazioni svolgevano essenzialmente il ruolo di comitati di vigilanza, formati per sostituire le inattive corti di giustizia regie, proteggere l'ordine interno del regno e difenderlo da pericoli esterni. Il riconoscimento delle \"konfederacja\" da parte della legge polacca come legittima espressione del \"diritto di resistenza\" avvenne poi con gli \"Articoli di Enrico\" del 1573, inseriti nel \"Pacta conventa\" (\"articoli dell'accordo\" in latino, una sorta di testo costituzionale che ogni nuovo sovrano doveva redigere) su cui i re prestavano giuramento a partire dal 1576: la disposizione statuiva che se il monarca non avesse riconosciuto i diritti e i privilegi della nobilt\u00e0 o vi avesse recato abuso, i nobili non erano pi\u00f9 tenuti a obbedirgli e avevano il diritto legale di opporsi a lui.\nA partire dall'inizio del XVII secolo le \"konfederacja\" divennero un elemento caratteristico della scena politica della Polonia-Lituania. Varie confederazioni erano sovente organizzate dai magnati in funzione anti o pro monarca: una \"konfederacja\" contraria al re era considerata \"ribelle\" (\"rokosz\"), sebbene a volte lo stesso sovrano le riconoscesse successivamente o vi aderisse personalmente; una \"konfederacja\" pro-monarca era di solito organizzata come risposta alla formazione di una antimonarchica, e alcune di esse potevano prendere vita da sessioni straordinarie del parlamento (\"Sejm\"), come accadde nel 1710, 1717 e 1735. Le \"konfederacja\" prendevano di solito vita in una parte del paese, ma potevano espandersi in \"confederazioni generali\" se riuscivano ad estendersi nella maggior parte dei voivovadi della Polonia-Lituania; non era raro che venissero formate confederazioni separate per il Regno di Polonia e per il Granducato di Lituania.\nOgni \"konfederacja\" aveva un documento chiave, conosciuto come \"atto della confederazione\", contenente i suoi scopi fondativi e depositato presso una corte di giustizia (di solito la corte locale del luogo dove era stata formata la confederazione); risoluzioni addizionali redatte dai confederati, dette \"sanctia\", potevano essere aggiunte successivamente a questo documento. L'affiliazione a una \"konfederacja\" era volontaria, e richiedeva la prestazione di un giuramento. La branca esecutiva di una \"konfederacja\", nota collettivamente come \"generalit\u00e0\" (\"generalno\u015b\u0107\"), era guidata da un \"maresciallo\" e da un gruppo di suoi consiglieri, noti come \"konsyliarz konfederacji\"; una \"konfederacja\" disponeva poi di una vasta assemblea consiliare, simile a un vero e proprio parlamento, che prendeva le decisioni tramite voto a maggioranza. Il comandante delle forze militari confederali era noto come \"regimentarze\".\nPi\u00f9 avanti nel XVIII secolo vennero istituiti anche dei \"sejm skonfederowany\" (\"parlamento confederato\"), ovvero sessioni del parlamento nazionale che operava sotto le regole di una confederazione: il suo scopo primario era quello di evitare blocchi dell'attivit\u00e0 a causa del principio del \"Liberum veto\" (secondo cui l'opposizione di un solo parlamentare bloccava tutto il parlamento), che sovente paralizzava del tutto i lavori del \"Sejm\" nazionale. In alcune occasioni, un \"sejm skonfederowany\" era formato da tutti gli appartenenti del \"Sejm\" nazionale, in modo che il \"liberum veto\" non potesse avere applicazione.\nLe \"konfederacja\" furono vietate dalla legge nel 1717 ma continuarono comunque ad essere formate e ad operare, un chiaro segno della debolezza delle autorit\u00e0 centrali della Confederazione polacco-lituana; esse furono esplicitamente abolite anche dalla Costituzione polacca di maggio (adottata tra il 1788 e il 1792 dal cosiddetto \"Grande Sejm\", esso stesso un \"sejm confederato\"), ma questa proibizione non venne mai osservata: la stessa costituzione di maggio fu poi rovesciata dalla \"Confederazione di Targowica\", formata da magnati sostenuti dall'Impero russo, e definitivamente accantonata dal re Stanislao II. La scomparsa della Confederazione polacco-lituana e la sua spartizione tra le nazioni vicine durante la fine del XVIII secolo portarono di conseguenza alla scomparsa anche dell'istituto delle \"konfederacja\": l'ultima di esse, con Adam Kazimierz Czartoryski come maresciallo, venne formata nel 1812 dal \"Sejm\" del Ducato di Varsavia per sostenere la campagna di Napoleone Bonaparte contro la Russia, cessando poi di esistere il 30 aprile del 1813."}
{"id": "4839590", "revid": "965985", "url": "https://it.wikipedia.org/wiki?curid=4839590", "title": "Attrici", "text": ""}
{"id": "4839592", "revid": "767487", "url": "https://it.wikipedia.org/wiki?curid=4839592", "title": "Actrices", "text": "Actrices \u00e8 un film del 2007 diretto da Valeria Bruni Tedeschi.\nL'attrice e regista italo-francese \u00e8 alla sua seconda direzione dopo \"\u00c8 pi\u00f9 facile per un cammello...\"\nTrama.\nMarcelline \u00e8 un'attrice quarantenne con crisi esistenziali e difficolt\u00e0 nei rapporti d'amore. A un certo punto le viene proposto di interpretare Nathalia Petrovna nella pi\u00e9ce di Turgenev \"Un mese in campagna\". Anche in questo caso avr\u00e0 molte frustrazioni e ossessioni."}
{"id": "4839612", "revid": "22475", "url": "https://it.wikipedia.org/wiki?curid=4839612", "title": "Ada Rossi", "text": "Biografia.\nAda \u00e8 la primogenita di Concettina Montanari e dell'ufficiale Carlo Rossi che, dopo aver partecipato alla guerra di Libia, muore di tifo nel 1912, lasciando la moglie e quattro figli. Ada viene iscritta al collegio Villa della Regina di Torino, un istituto per le figlie degli ufficiali del Regio Esercito, da cui esce con il diploma di maestra. La madre, rimasta sola, si rispos\u00f2 in seconde nozze con il cassiere della Banca d'Italia Giacomo Morandi e, dopo vari spostamenti, nel 1918 la famiglia si trasfer\u00ec a Bergamo. In quegli anni s'iscrisse all'Universit\u00e0 degli Studi di Pavia dove si laure\u00f2 in matematica e fisica, iniziando subito dopo a lavorare come insegnante in vari istituti della zona. \nNel 1928 diventa professore di matematica e fisica presso l'Istituto Tecnico \"Vittorio Emanuele II\" di Bergamo, e l\u00ec conobbe un insegnante di economia e diritto che diventer\u00e0 poi suo marito, il politico antifascista Ernesto Rossi. Ada inizia a partecipare alla lotta antifascista ma essenzialmente come elemento di collegamento. Sono queste precauzioni che le eviteranno il processo del 1931 in cui fu coinvolto Ernesto Rossi e numerosi suoi amici antifascisti, e che ebbe come conseguenza una pesante condanna che prevedeva sia carcere che quattro anni al confino nell'isola di Ventotene. \nIl matrimonio con rito civile fu celebrato quando Ernesto Rossi gi\u00e0 scontava la pena detentiva inflittagli dal Tribunale speciale per la difesa dello Stato. Il 24 ottobre 1931, nell'ufficio del direttore del carcere di Pallanza si sposarono con due secondini come testimoni. Perso il lavoro a scuola, dovette mantenersi con lezioni private. Sono anni molto difficili per lei, in cui cerca in ogni modo di sovvenire al suo sostentamento economico, rendere regolarmente visita al marito che viene spesso spostato da un carcere all'altro e collaborando segretamente ai suoi progetti di evasione. Ada \u00e8 sorvegliata costantemente, ogni suo spostamento \u00e8 segnalato alla Questura perch\u00e9 considerato elemento pericoloso. Nel dicembre del 1942 il Prefetto di Bergamo la invia al confino, in un primo tempo viene assegnata a Forino, successivamente nel marzo 1943 viene inviata a Melfi ed infine verso la met\u00e0 di luglio 1943 a Maratea.\nPartecip\u00f2 alla fondazione del Movimento Federalista Europeo. Durante il confino di Rossi a Ventotene, Ada faceva da tramite per le comunicazioni con i compagni antifascisti, e riusc\u00ec anche, con Ursula Hirschmann, a trafugare del materiale saggistico del marito e di altri confinati dell'isola. Pubblic\u00f2 poi clandestinamente parte dell'opuscolo scritto a Ventotene da Rossi e da Altiero Spinelli, \"Per un'Europa libera e unita\".\nInsieme a Ursula Hirschmann, che conobbe a Ventotene dove entrambi i mariti erano imprigionati, organizz\u00f2 il 27-28 agosto 1943 la prima riunione costitutiva del Movimento Federalista Europeo a Milano. Alla riunione parteciparono Altiero Spinelli, Nicol\u00f2 Carandini, Ernesto Rossi e Luciano Bolis liberati pochi giorni prima. Per questo suo militantismo \u00e8 considerata una delle madri dell'Europa.\nAda Rossi muore a Roma il 15 giugno 1993."}
{"id": "4839613", "revid": "1305772", "url": "https://it.wikipedia.org/wiki?curid=4839613", "title": "No, No, No", "text": ""}
{"id": "4839614", "revid": "1573940", "url": "https://it.wikipedia.org/wiki?curid=4839614", "title": "Araneus gemmoides", "text": "Araneus gemmoides \u00e8 un ragno appartenente alla famiglia Araneidae.\nDistribuzione.\nLa specie \u00e8 stata rinvenuta in diverse localit\u00e0 degli USA e del Canada.\nTassonomia.\nNon sono stati esaminati esemplari di questa specie dal 2003\nAttualmente, a dicembre 2013, non sono note sottospecie"}
{"id": "4839615", "revid": "1186766", "url": "https://it.wikipedia.org/wiki?curid=4839615", "title": "Kinder Bueno White", "text": ""}
{"id": "4839616", "revid": "834", "url": "https://it.wikipedia.org/wiki?curid=4839616", "title": "No No No", "text": ""}
{"id": "4839618", "revid": "1305772", "url": "https://it.wikipedia.org/wiki?curid=4839618", "title": "Pop Goes the World", "text": ""}
{"id": "4839624", "revid": "287204", "url": "https://it.wikipedia.org/wiki?curid=4839624", "title": "Pop Goes the World (album)", "text": ""}
{"id": "4839628", "revid": "1409228", "url": "https://it.wikipedia.org/wiki?curid=4839628", "title": "Rick Upchurch", "text": "Carriera.\nIn nove stagioni nella NFL, Upchurch eccelse come kick returner negli special team. Fu scelto nel corso del quarto giro (95\u00ba assoluto) del Draft NFL 1975 dai Denver Broncos. Nella sua seconda stagione stabil\u00ec un record NFL record quando ritorn\u00f2 quattro punt in touchdown, venendo convocato per il Pro Bowl. Nella stagione 1977 guid\u00f2 la NFL con 653 yard ritornate da punt, contribuendo a fare raggiungere alla franchigia la prima apparizione al Super Bowl della sua storia. I Broncos persero il Super Bowl XII contro i Dallas Cowboys 27-10 ma Upchurch gioc\u00f2 una buona gara, guadagnando 125 yard totali (94 su ritorno da kickoff, 22 su ritorno da punt, 9 su ricezione), incluso un record del Super Bowl ritornando un kickoff per 67 yard nel terzo quarto che port\u00f2 poi Denver a segnare l'unico touchdown della sua partita.\nUpchurch rimase coi Broncos fino alla stagione 1983. Guid\u00f2 la NFL in yard medie ritornate per punt due volte (1978 e 1982) e fu convocato per altri tre Pro Bowl (1978, 1979, 1982). Al momento del ritiro, i suoi otto punt ritornati in touchdown erano un record NFL condiviso con Jack Christiansen. \u00c8 uno dei soli cinque giocatori ad avere una media in carriera di oltre 12 yard ritornate per punt.\nVita privata.\nNegli anni 1970, ha avuto una breve relazione con il futuro Consigliere per la Sicurezza Nazionale Condoleezza Rice."}
{"id": "4839630", "revid": "287204", "url": "https://it.wikipedia.org/wiki?curid=4839630", "title": "Pop Goes the World (singolo)", "text": ""}
{"id": "4839633", "revid": "1592097", "url": "https://it.wikipedia.org/wiki?curid=4839633", "title": "Primadonna (disambigua)", "text": ""}
{"id": "4839634", "revid": "1573940", "url": "https://it.wikipedia.org/wiki?curid=4839634", "title": "Araneus seminiger", "text": "Araneus seminiger () \u00e8 un ragno appartenente alla famiglia Araneidae.\nDistribuzione.\nLa specie \u00e8 stata rinvenuta in alcune localit\u00e0 della Corea e del Giappone.\nTassonomia.\nNon sono stati esaminati esemplari di questa specie dal 2009\nAttualmente, a dicembre 2013, non sono note sottospecie"}
{"id": "4839638", "revid": "916580", "url": "https://it.wikipedia.org/wiki?curid=4839638", "title": "Chromodoris kuniei", "text": ""}
{"id": "4839639", "revid": "767487", "url": "https://it.wikipedia.org/wiki?curid=4839639", "title": "A Fallen Star (film 1917)", "text": "A Fallen Star \u00e8 un cortometraggio muto del 1917 diretto e interpretato da Harry McCoy. Il film, della durata di un rullo, fu prodotto da Mack Sennett.\nProduzione.\nIl film fu prodotto dalla Triangle Film Corporation.\nDistribuzione.\nDistribuito dalla Triangle Distributing, il film - un cortometraggio in una bobina - usc\u00ec nelle sale cinematografiche statunitensi il 2 settembre 1917."}
{"id": "4839640", "revid": "767487", "url": "https://it.wikipedia.org/wiki?curid=4839640", "title": "Un milione di modi per morire nel West", "text": "Un milione di modi per morire nel West (\"A Million Ways to Die in the West\") \u00e8 un film del 2014 diretto ed interpretato da Seth MacFarlane.\nTrama.\nArizona, 1882. Nella citt\u00e0 di Old Stump, Albert Stark, allevatore di pecore, viene scaricato dall'amata fidanzata Louise a seguito del suo ritiro da un duello. Cos\u00ec Albert si prepara a partire per San Francisco, credendo che il West americano non sia adatto a lui. Nel frattempo, lo spietato bandito Clinch Leatherwood deruba ed uccide un vecchio cercatore d'oro per una pepita d'oro. Egli ordina a uno dei suoi uomini, Lewis, di scortare la moglie Anna a Old Stump e stabilirvisi mentre lui continua con i suoi crimini. Lewis e Anna arrivano in citt\u00e0 sotto le spoglie di due fratelli che intendono costruire una fattoria, ma Lewis viene arrestato dopo aver ucciso un uomo in una rissa nel saloon. Durante la lotta, Albert salva Anna, che sta per essere schiacciata da due dei lottatori, e i due diventano poi amici. Frequentano una fiera della contea in cui il nuovo fidanzato di Louise, Foy, sfida Albert ad una gara di tiro. Albert \u00e8 sconfitto e Foy comincia ad insultare Albert che lo sfida a duello.\nAnna insegna ad Albert come sparare. Durante un ballo la notte prima del duello, Albert e Anna si baciano prima di andare a casa. Lewis (fuggito di prigione) li vede e segnala a Clinch. Il giorno del duello Foy arriva in ritardo e fa una brutta figura a causa delle convulsioni estreme dovute al lassativo somministratogli da Anna la sera prima al saloon, Albert decide che non vale la pena lottare per Louise, perde ancora una volta il duello. Si ritira al saloon locale, ma Clinch arriva e vuole sapere chi ha baciato sua moglie. Quando nessuno si fa avanti, Clinch spara ad un cowboy. Egli rivela che Anna \u00e8 sua moglie e minaccia di continuare a uccidere a meno che l'amante di sua moglie non si presenti a mezzogiorno del giorno successivo per un duello. Clinch pi\u00f9 tardi costringe Anna a rivelare il nome di Albert e poi si prepara a violentarla, ma lei lo colpisce alle spalle e scappa.\nAnna torna alla fattoria di Albert dove lui la affronta. Clinch insegue Anna fino alla fattoria e la riprende, ma Albert sfugge. Durante il suo tentativo di fuga \u00e8 assalito da una trib\u00f9 di nativi americani che minacciano di bruciarlo vivo, ma decidono di risparmiarlo quando Albert rivela che pu\u00f2 parlare la loro lingua. Gli daranno una ciotola di Peyote che lo far\u00e0 viaggiare nel tempo attraversando tutti gli eventi pi\u00f9 importanti della vita a partire dall'infanzia, in questo modo Albert capisce di amare Anna. Albert torna a Old Stump e duella con Clinch, ferendolo con un proiettile contenente veleno di serpente a sonagli. Clinch soccombe al veleno e muore. Louise tenta di riconquistare Albert, ma egli la respinge per cominciare un rapporto con Anna. Albert riceve anche una taglia per l'uccisione di Clinch e utilizza il denaro per comprare pi\u00f9 pecore.\nProduzione.\nLe riprese sono iniziate nel maggio 2013. Per girare il film, l'attrice Charlize Theron ha dovuto indossare una parrucca poich\u00e9 era rasata per aver girato poco prima il film \"\".\nCameo.\nNel film vi sono numerosi camei; Christopher Lloyd interpreta Doc Brown della saga \"Ritorno al futuro\", Gilbert Gottfried \u00e8 Abraham Lincoln, mentre Jamie Foxx interpreta Django da \"Django Unchained\". Inoltre nel film appaiono Tait Fletcher, Mike Henry, Dennis Haskins, Alec Sulkin, Ewan McGregor, John Michael Higgins, Jimmy Hart, Bill Maher e Ryan Reynolds. Patrick Stewart presta voce a una pecora.\nDistribuzione.\nIl primo trailer del film \u00e8 stato diffuso il 30 gennaio 2014. Il 3 febbraio la Universal Pictures International Italy diffonde il primo spot italiano sottotitolato, col titolo italiano.\nLa pellicola \u00e8 stata distribuita nelle sale cinematografiche statunitensi a partire dal 30 maggio 2014 ed in quelle italiane dal 16 ottobre 2014."}
{"id": "4839641", "revid": "481666", "url": "https://it.wikipedia.org/wiki?curid=4839641", "title": "Eddie Sutherland", "text": ""}
{"id": "4839655", "revid": "63865094", "url": "https://it.wikipedia.org/wiki?curid=4839655", "title": "Esperimento ALICE", "text": ""}
{"id": "4839656", "revid": "1305772", "url": "https://it.wikipedia.org/wiki?curid=4839656", "title": "Fedele", "text": ""}
{"id": "4839657", "revid": "599013", "url": "https://it.wikipedia.org/wiki?curid=4839657", "title": "A Fallen Star", "text": ""}
{"id": "4839658", "revid": "283141", "url": "https://it.wikipedia.org/wiki?curid=4839658", "title": "Siegfried-Idyll", "text": ""}
{"id": "4839659", "revid": "283141", "url": "https://it.wikipedia.org/wiki?curid=4839659", "title": "Siegfried Idyll", "text": ""}
{"id": "4839661", "revid": "63865222", "url": "https://it.wikipedia.org/wiki?curid=4839661", "title": "Societ\u00e0 europea di fisica", "text": ""}
{"id": "4839663", "revid": "125542246", "url": "https://it.wikipedia.org/wiki?curid=4839663", "title": "Fedelt\u00e0 (disambigua)", "text": ""}
{"id": "4839664", "revid": "767487", "url": "https://it.wikipedia.org/wiki?curid=4839664", "title": "Io, modestamente, Mos\u00e8", "text": "Io, modestamente, Mos\u00e8 (\"Wholly Moses\") \u00e8 un film statunitense del 1980, diretto da Gary Weis e interpretato da Dudley Moore, Richard Pryor, James Coco, Madeline Khan. \nIl film usc\u00ec negli USA il 13 giugno 1980.\nTrama.\nIsraele, primi anni 80. Due turisti, Harvey e Zoey, rinvengono, durante la visita ad una grotta, un papiro misterioso, che li mette al corrente della storia di Herschel, presunto cognato di Mos\u00e8, qui dipinto come un vecchio svanito. Su commissione di Dio, Herschel scriver\u00e0 le Tavole dei 10 Comandamenti, ma Mos\u00e8 se ne accaparrer\u00e0 i meriti."}
{"id": "4839665", "revid": "767487", "url": "https://it.wikipedia.org/wiki?curid=4839665", "title": "A Fallen Star (film 1916)", "text": "A Fallen Star \u00e8 un film muto del 1916 diretto da Cecil M. Hepworth.\nTrama.\nUn attore si mette a bere quando la moglie lo abbandona. La donna resta uccisa in un incidente stradale: la bambina della coppia viene adottata dal guidatore dell'auto che ne ha investito la madre.\nProduzione.\nIl film fu prodotto dalla Hepworth.\nDistribuzione.\nDistribuito dall'Ideal, il film usc\u00ec nelle sale cinematografiche britanniche nel marzo 1916.\nSi conoscono pochi dati del film che si pensa sia stato distrutto insieme a gran parte dei film della compagnia nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pensava in questo modo di poter almeno recuperare il nitrato d'argento della pellicola."}
{"id": "4839687", "revid": "767487", "url": "https://it.wikipedia.org/wiki?curid=4839687", "title": "Molly Bawn", "text": "Molly Bawn \u00e8 un film muto del 1916 diretto da Cecil M. Hepworth.\nTrama.\nUna coppia tenta di riconquistare il favore del nonno.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film usc\u00ec nelle sale cinematografiche britanniche nel dicembre 1916.\nSi conoscono pochi dati del film che si pensa sia stato distrutto insieme a gran parte dei film della compagnia nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pensava in questo modo di poter almeno recuperare il nitrato d'argento della pellicola."}
{"id": "4839693", "revid": "1442080", "url": "https://it.wikipedia.org/wiki?curid=4839693", "title": "Curitiba Challenger 1990 - Singolare", "text": "Il tabellone singolare del Curitiba Challenger 1990, torneo di tennis che faceva parte del circuito ATP Challenger Series nell'ambito dell'ATP Challenger Series 1990, \u00e8 stato vinto da Pedro Rebolledo (tds n. 4). In finale ha sconfitto Javier Frana con il punteggio di 6-1, 7-5."}
{"id": "4839696", "revid": "761672", "url": "https://it.wikipedia.org/wiki?curid=4839696", "title": "Legge 15 agosto 1863, n. 1409", "text": ""}
{"id": "4839697", "revid": "287204", "url": "https://it.wikipedia.org/wiki?curid=4839697", "title": "Campionati mondiali juniores di slittino 1993", "text": "I Campionati mondiali juniores di slittino 1993 si sono disputati a Sigulda, in Lettonia, il 6 e il 7 febbraio 1993. La pista lettone, situata all'interno del distretto della capitale Riga, ospita la manifestazione iridata di categoria per la prima volta."}
{"id": "4839699", "revid": "916580", "url": "https://it.wikipedia.org/wiki?curid=4839699", "title": "Chromodoris albopunctata", "text": ""}
{"id": "4839703", "revid": "767487", "url": "https://it.wikipedia.org/wiki?curid=4839703", "title": "Love in a Mist", "text": "Love in a Mist \u00e8 un cortometraggio muto del 1916 diretto da Cecil M. Hepworth.\nTrama.\nRicca ed annoiata, una ragazza perde il suo patrimonio e viene lasciata dal fidanzato. Si sposer\u00e0 con un rude boscaiolo.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 381 metri - usc\u00ec nelle sale cinematografiche britanniche nel febbraio 1916.\nSi conoscono pochi dati del film che si pensa sia stato distrutto insieme a gran parte dei film della compagnia nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pensava in questo modo di poter almeno recuperare il nitrato d'argento della pellicola."}
{"id": "4839705", "revid": "486946", "url": "https://it.wikipedia.org/wiki?curid=4839705", "title": "Formaggi Trentini", "text": ""}
{"id": "4839721", "revid": "729019", "url": "https://it.wikipedia.org/wiki?curid=4839721", "title": "Tranvia Cremona-Lugagnano", "text": "La tranvia Cremona-Lugagnano era una linea tranviaria interurbana a vapore che colleg\u00f2 le citt\u00e0 di Cremona e Lugagnano Val d'Arda dal 1900 al 1923.\nStoria.\nLe origini della tranvia risalgono al 1892, quando viene costituita la Compagnie du Tramway \u00e0 Vapeur de la Province de Plaisance (TPP) (CTVPP, nota anche come \"la francese\") per la costruzione e l'esercizio delle tranvie Piacenza-Pianello-Nibbiano, Piacenza-Castell'Arquato e Cremona-Lugagnano.\nNel novembre 1899 fu posta a Cortemaggiore la prima rotaia della Cremona-Lugagnano, alla presenza delle autorit\u00e0 locali. I lavori si conclusero nel luglio 1900, con l'allacciamento alla tranvia Piacenza-Cremona presso la stazione del Cristo; la linea fu aperta al traffico fino a Castell'Arquato il successivo 27 agosto, senza festeggiamenti a causa del regicidio di Umberto I di Savoia. Con l'apertura della linea si verificarono screzi tra la TPP e la concessionaria della Piacenza-Cremona, la britannica The Piacenza Bettola and Cremona Tramway Company Limited (TPBC), in quanto quest'ultima rifiutava alla TPP l'utilizzo del tratto bivio Cristo-Cremona: tali screzi furono risolti con un accordo in base al quale le due societ\u00e0 avrebbero condiviso il tratto.\nIl 18 luglio 1902 fu aperto il tratto tra Castell'Arquato e Lugagnano.\nLa linea segu\u00ec le vicende della concessionaria: nel 1900 la maggioranza delle quote della CTVPP fu rilevata dalla Societ\u00e0 Nazionale Ferrovie e Tramvie (SNFT) che ne trasfer\u00ec la sede a Roma. Tre anni dopo la societ\u00e0 spost\u00f2 la sede sociale a Piacenza, prodromo ad una serie di modifiche allo statuto che portarono, nel 1904, a cambiare il nome in Societ\u00e0 di strade ferrate e tramvie nella provincia di Piacenza ed in altre provincie d'Italia. Nel 1906 la ragione sociale mut\u00f2 in Societ\u00e0 Italiana Ferrovie e Tramvie (SIFT), la quale rilev\u00f2 due anni dopo le concessioni delle tranvie Piacenza-Bettola, Grazzano-Rivergaro e Piacenza-Cremona dalla TPBC, che nel frattempo si era posta in liquidazione.\nLa situazione finanziaria della SIFT nel giro di alcuni anni peggior\u00f2 notevolmente a causa della costruzione delle ferrovie Cremona-Borgo San Donnino e Borgo San Donnino-Fornovo: gli ingenti capitali investiti nella realizzazione delle due linee, poi riscattate dallo Stato, portarono la societ\u00e0 nel 1921 a fare richiesta di concordato preventivo. Alle difficolt\u00e0 finanziarie si un\u00ec l'insoddisfazione da parte dell'utenza per il servizio: in particolare, sulla Cremona-Lugagnano, enti pubblici e privati si lamentavano per i ritardi causati dalla necessit\u00e0 di garantire il servizio postale a Fiorenzuola con la ferrovia Milano-Bologna, che causava ritardi e mancate coincidenze con la Piacenza-Cremona al bivio Cristo. Tali difficolt\u00e0 finanziarie portarono a chiudere la tranvia il 1\u00ba ottobre 1923.\nCon regio decreto 28 febbraio 1930, n. 253 lo Stato concesse alla SIFT la costruzione e l'esercizio di una ferrovia elettrica tra Piacenza, Carpaneto e Lugagnano con diramazione Lusurasco-Fiorenzuola; la crisi economica generale e il diffondersi dei trasporti su gomma non rese possibile il realizzarsi del progetto. La concessione fu comunque revocata formalmente con regio decreto 3 marzo 1938, n. 259.\nCaratteristiche.\nLa linea tranviaria era a binario singolo a scartamento ordinario di 1445\u00a0mm. Si sviluppava per 45,042\u00a0km, dei quali 9,402 in comune con la Piacenza-Cremona. Il raggio di curvatura era di 50\u00a0m, la pendenza massima del 28 per mille. I tram potevano toccare una velocit\u00e0 massima di 18\u00a0km/h.\nPercorso.\nIl capolinea cremonese sorgeva in via Dante nell'area dell'ex ortaglia Pallavicino, nei pressi della stazione ferroviaria. Nelle vicinanze sorgeva anche la stazione della rete tranviaria provinciale cremonese, con la quale lo scalo era raccordato sin dal 1899 per permettere il trasporto cumulativo delle merci. Percorreva quindi la tratta in comune con la tranvia per Piacenza, attraversando il fiume Po, sino al bivio Cristo, localit\u00e0 da cui si diramava la linea per Lugagnano e nella quale fu realizzata una rimessa per le locomotive.\nSuperato il bivio si toccavano le localit\u00e0 di San Pietro in Corte, San Pedretto, Stradone San Giuliano, Villa Diversi, Fienili, Secca, Polignano, Colombara, San Pietro in Cerro. Da San Pietro in Cerro la linea, percorrendo un lungo rettilineo, proseguiva per Bagarotto, Paullo e Dolzana, attraversava la via Emilia e la ferrovia Milano-Bologna raggiungendo Fiorenzuola d'Arda.\nAttraversato il fiume Arda la linea si manteneva sulla sua sponda destra, passando per Vignola, Lusurasco, I Filagnoni, Cinta Anguissola, San Lorenzo e Crocetta; superando nuovamente l'Arda si giungeva a Castell'Arquato, localit\u00e0 che dal 1902 fu raggiunta dalla tranvia proveniente da Piacenza e Carpaneto.\nDa Castell'Arquato si risaliva la Val d'Arda sino a Lugagnano Val d'Arda, capolinea del servizio passeggeri.\nLa linea proseguiva sino alle cave di Mocomero con un lungo raccordo percorso esclusivamente da treni merci e da convogli riservati al personale delle cave.\nMateriale rotabile.\nSulla tranvia prestarono servizio locomotive a vapore cabinate di tipo tranviario, per la maggior parte bidirezionali.\nA partire dal 1908, con l'assorbimento della TPBC da parte della SIFT, il materiale rotabile fu utilizzato indifferentemente su tutte le linee aziendali: il parco rotabili SIFT consisteva di 37 locomotive, 68 carrozze passeggeri e 337 carri merci, di cui 73 di propriet\u00e0 di varie societ\u00e0.\nTraffico.\nLa tranvia era impiegata da tre coppie di corse di treni misti. Alcune di queste collegavano direttamente i due capolinea, mentre in altre era richiesto il trasbordo presso il bivio Cristo, in coincidenza con i tram della Piacenza-Cremona, oppure presso Castell'Arquato, con quelli della Piacenza-Lugagnano."}
{"id": "4839722", "revid": "123688017", "url": "https://it.wikipedia.org/wiki?curid=4839722", "title": "Urbanistica di Treviso", "text": "L'urbanistica di Treviso fonda le proprie origini nella citt\u00e0 romana, della quale conserva ancora alcune direttrici. L'impianto del centro storico \u00e8 comunque prevalentemente medievale; non mancano peraltro interessanti edifici settecenteschi, ottocenteschi e qualche esempio di architettura razionalista.\nContesto geografico.\nLa citt\u00e0 sorge su tre colli, corrispondenti all'attuale duomo, a piazza dei Signori e piazza Sant'Andrea, in una zona ricca di risorse idriche: numerose sono le sorgenti risorgive, localmente dette \"fontanassi\". Entro lo stesso territorio comunale nascono numerosi fiumi di risorgiva dei quali il pi\u00f9 importante \u00e8 il Botteniga. Quest'ultimo, dopo aver ricevuto le acque di Pegorile e Piavesella, oltrepassa le mura all'altezza del Ponte di Pria e si divide poi nei diversi rami, detti \"cagnani\" (Cagnan Grando, Buranelli, Roggia ecc.), che tanto caratterizzano il centro storico. Corso d'acqua principale \u00e8 comunque il Sile, che dopo aver lambito le mura meridionali, riceve le acque dei \"cagnani\" del Botteniga.\nTreviso romana.\nSi \u00e8 ipotizzato che il \"quadruvium\" di Treviso si trovasse in corrispondenza di piazza Carducci, dove oggi si incrociano l'asse via Calmaggiore-via Indipendenza-via Santa Margherita (il cardo massimo) e via Martiri della Libert\u00e0 (il decumano massimo). La citt\u00e0 antica sorgeva dunque sull'isola formata da Cagnan Grando, Roggia e Sile e le sue mura si sviluppavano lungo l'attuale cattedrale e via Cornarotta (forse da \"cornua rupta\", in riferimento al fatto che rompeva la regolarit\u00e0 dei decumani) conferendole un perimetro quadrangolare. Le arterie principali che si inoltravano nella campagna circostante erano le tre strade che collegavano la citt\u00e0 alla via Postumia, alla via Aurelia e ad Altino, rispettivamente.\nCome tutti i possedimenti romani, anche il territorio circostante fu centuriato. Pare che il cardine fosse l'attuale strada \"Feltrina\" e il decumano la linea Ospedaletto d'Istrana-Povegliano (sicch\u00e9 l'\"umbilicus agri\" si trovava in corrispondenza dell'attuale Postioma, dove, peraltro, passava la via Postumia). L'agro trevigiano era compreso tra il Sile, il Musone, il Montello e il Piave, confinando con i territori di Altino, Padova, Asolo e Oderzo; secondo gli studiosi Pilla e Dorigo, quindi, la regione era ricompresa in un quadrilatero avente come vertici le attuali Montebelluna, Nervesa della Battaglia, Fagar\u00e8 della Battaglia e Istrana. Tracce di questa organizzazione si ravvisano tutt'oggi nella disposizione di strade e fossati (orientati in direzione nordovest-sudest e nordest-sudovest) e nella toponomastica, che ricorda i nomi dei possessori (Ponzano da \"Pontius\", Povegliano da \"Popilius\", Spresiano da \"Precilius\").\nTreviso medievale.\nL'importanza strategica dell'insediamento fu riconosciuta anche in epoca medioevale con la trasformazione delle piccole \"stationes\" in una prima cinta muraria, nonch\u00e9 con la canalizzazione delle abbondanti acque risorgive a fini difensivi. Il nucleo cittadino fu infatti circondato da alte mura merlate e turrite. Il canale della Polveriera (pi\u00f9 tardi il Sile) fungeva a sud da fossato naturale, a est e a ovest le mura costeggiavano invece, rispettivamente, il canale delle Convertite e il Cantarane.\nXII secolo.\nIl completamento di una prima cinta muraria risale probabilmente al penultimo decennio del secolo XII, quando, a seguito della vittoria della Lega Lombarda, l'imperatore Federico I concesse alle citt\u00e0 italiane il permesso di erigere fortificazioni (in un precedente documento del 1161 si parla gi\u00e0, per\u00f2, di una \u00abPorta di Santa Fosca\u00bb).\nNumerose porte (tredici, forse quindici) collegavano il centro ai sobborghi, disposti a raggiera lungo le strade che si allontanavano nella campagna. Fuori dalle mura si trovavano la maggior parte dei conventi, i migliori \u00abalberghi\u00bb, gli ospedali, le pi\u00f9 belle e comode abitazioni dei facoltosi cittadini. La citt\u00e0 medievale aveva infatti un rapporto di massima permeabilit\u00e0 con i sobborghi, \"continuum\" della citt\u00e0 stessa.\nXIII secolo.\nL'anonimo autore della \"Cronaca Trivisana \"(1384 circa) afferma che nel 1230 delle mura cingevano la citt\u00e0 da \u00abSan Theonisto\u00bb alla \u00abMadona Granda\u00bb.\nDel 1227 \u00e8 invece la prima testimonianza del Castello, collocato a sud del centro abitato, in una posizione strategica che permetteva il controllo del passaggio sul Sile.\nNel 1267 si d\u00e0 avvio alla costruzione del primo ponte di Pietra, situato a nord, all'ingresso del Botteniga in citt\u00e0.\nAlla fine del Duecento la citt\u00e0 si espande a sud con la recinzione della cosiddetta \"civitas nova\", l'isola compresa tra il canale della Polveriera e il Sile, che perde il ruolo marginale di borgo periferico per assurgere al pari del vicino castello a funzioni pubbliche e militari. A difesa del canale della Polveriera, ormai inglobato interamente nel centro urbano, furono realizzate palizzate, le cosiddette \u00abtolpade\u00bb (dal termine \u00abtolpo\u00bb o palo), che costringevano le imbarcazioni ad eseguire un percorso lento, a linea spezzata.\nXIV secolo.\nLa fortificazione fu ampliata dagli Scaligeri attorno al 1332 arrivando a comprendere anche la zona attualmente occupata dal Quartiere latino.\nTreviso nel periodo della Serenissima.\nA trasformare la \u00abgioiosa\u00bb citt\u00e0 medievale nella fortezza rinascimentale fu la guerra dichiarata a Venezia dalla Lega di Cambrai nel 1508: si pass\u00f2 cos\u00ec da una struttura urbana con uno sviluppo a raggiera in corrispondenza delle arterie che si allontanavano dal centro, ad un impianto murario poligonale che traccia il limite invalicabile delle attivit\u00e0 edilizie. Oltre la cinta muraria si estendeva una spianata priva di case a alberi.\nXVI secolo.\nVista la disastrosa prova di debolezza della battaglia di Agnadello, il Consiglio dei Dieci ritenne opportuno organizzare, seppur \"in extremis,\" un sistema di citt\u00e0 fortificate a difesa per i Domini di Terraferma.\nA partire dal luglio 1509 incominciarono, dunque, frenetici i lavori di rafforzamento delle difese: si procedette innanzitutto con la demolizione degli edifici addossati alle mura, sia internamente (particolarmente sofferta fu la distruzione del monastero annesso all'antico santuario di Santa Maria Maggiore) che esternamente, modificando profondamente l'antica \"forma urbis\".\nIl settore meridionale delle antiche mura scaligere fu risparmiato, in quanto, secondo il parere di Bartolomeo d'Alviano, per la difesa di questo fronte era sufficiente \u00abla pienezza del Sile\u00bb.\nTreviso asburgica.\nXIX secolo.\nL'amministrazione austro-ungarica, al contrario della precedente francese, fu molto solerte nel campo delle opere pubbliche, promuovendo la costruzione di scuole, delle Poste, del Tribunale, della Pescheria. Nel 1851 fu inoltre inaugurato il tratto di ferrovia da Venezia a Treviso. La stazione ferroviaria, progettata da Giovanni Bottura su incarico di Luigi Negrelli, direttore generale dei lavori pubblici del Lombardo-Veneto, sorse a sud della citt\u00e0.\nNella seconda met\u00e0 del XIX secolo il terrapieno interno delle mura fu sistemato per ricavarne un viale alberato, destinato al passeggio e al gioco dei bambini. Sempre negli stessi anni le mura furono trasformate in barriera daziaria, cosicch\u00e9 ogni accesso alla citt\u00e0, per terra o fiume, fosse controllato e soggetto ad imposta (tra i caselli daziari all'epoca eretti in corrispondenza degli accessi, rimane quello posto di fianco alla Barriera Garibaldi, all'uscita del Sile dalla citt\u00e0, in luogo dell'antico \"Portello\").\nTreviso italiana.\nNel 1893 furono demolite le ultime vestigia delle mura scaligere, ancora riconoscibili nel settore meridionale.\nXXI secolo.\nNei primi anni duemila profondi cambiamenti sono attuati grazie a diversi accordi tra le istituzioni pubbliche e Fondazione Cassamarca. Quest'ultima, \u00e8 promotrice negli anni di diversi interventi di riqualificazione e restauro: dopo l'acquisto e il restauro, gi\u00e0 nel 1987, di Ca' dei Carraresi, destinata a centro convegni ed esposizioni, il restauro del Teatro Eden e del Teatro Comunale, inaugurati rispettivamente nel 1999 e nel 2003, la riqualificazione del Palazzo dell'Umanesimo Latino, dell'ex Ospedale San Leonardo e dell'ex distretto militare, dal 2006 sedi distaccate delle Universit\u00e0 di Padova e Venezia e perci\u00f2 rinominati \"Quartiere latino\".\nCoronamento di questa collaborazione \u00e8 stato il cosiddetto \"maxi-risiko immobiliare\", un vasto programma che ha visto la cessione a Fondazione Cassamarca di diversi edifici di propriet\u00e0 del Comune e della Provincia e l'acquisizione, come sedi per diverse istituzioni e uffici, di ampie metrature nell'Area Appiani.\nIn base all'accordo, sottoscritto nel luglio 2007 da Gian Paolo Gobbo, Leonardo Muraro e Dino De Poli, sono passati a Cassamarca il Palazzo del Podest\u00e0, Villa Franchetti, l'ex Tribunale (ceduto nel 2013 a Edizione srl, \"holding\" finanziaria della famiglia Benetton, intenzionata a riunire nel palazzo i propri uffici, in precedenza dislocati in vari punti del centro storico), il palazzo della Questura e la villa che ospitava la caserma della polizia stradale in viale Brigata Treviso.\nIl Comune, sempre in base all'accordo, ottiene il prestigioso Palazzo del Podest\u00e0, gi\u00e0 sede della Prefettura, restaurato da Cassamarca.\nLa Provincia, abbandonata la sede di viale Cesare Battisti, ha investito le somme ottenute dalle diverse cessioni nel restauro del complesso di Sant'Artemio, dal 2009 sede di tutti i servizi dell'Amministrazione provinciale trevigiana.\nPromotrice di altri importanti restauri \u00e8 stata la famiglia Benetton, cui si deve la ricostruzione di Palazzo Bomben e Palazzo Caotorta, oggi sedi della \"Fondazione Benetton Studi e Ricerche\".\nVie e piazze principali.\nLe due piazze principali, piazza del Duomo e piazza dei Signori, sono collegate dal Calmaggiore, principale arteria commerciale, oggi pedonalizzata.\nLe vie principali del centro storico sono per lo pi\u00f9 di collegamento tra l'interno del centro abitato e i varchi nella cerchia muraria. In particolare: viale Cesare Battisti, borgo Cavour, con il suo prosieguo via Antonio Canova, via Manzoni, borgo Mazzini, borgo Cavalli e via Carlo Alberto. Altra importante arteria \u00e8 Corso del Popolo, che collega la stazione ferroviaria a Piazza Borsa.\nAttorno al centro, oltre alle circonvallazioni interna ed esterna, si estende la fascia dei quartieri periferici originariamente sviluppatisi lungo le principali direttrici."}
{"id": "4839723", "revid": "1310927", "url": "https://it.wikipedia.org/wiki?curid=4839723", "title": "Petar Golubovi\u0107", "text": "Caratteristiche tecniche.\n\u00c8 un terzino destro, che all'occorrenza pu\u00f2 giocare anche sulla fascia sinistra. \u00c8 dotato di una buona corsa e di un buon piede, caratteristiche che gli consentono di fornire un buon contributo in fase offensiva, in special modo nel fornire assist ai propri compagni di squadra.\nCarriera.\nClub.\nStella Rossa e OFK Belgrado.\nCresciuto nel settore giovanile della Stella Rossa Belgrado, nel luglio 2013 passa all'OFK Belgrado, con cui esordisce in prima squadra il 3 aprile 2013 contro il Vojvodina, gara vinta dai biancocelesti per 1 a 0. Nelle sue due prime stagioni all'OFK,totalizza 20 partite nel campionato serbo e 3 presenze nella Coppa nazionale,senza mai segnare alcuna rete.\nRoma e il prestito al Novara.\nIl 30 gennaio 2014 viene acquistato dalla Roma, che il giorno seguente lo cede in prestito al Novara. Il 10 febbraio fa il suo debutto ufficiale, esordendo dal primo minuto nella gara casalinga contro il Brescia, partita terminata 2 a 1 per le \"Rondinelle\". Coi piemontesi scende in campo 4 volte senza segnare.\nNuovi prestiti alla Pistoiese e al Pisa.\nIl 25 agosto 2014 passa in prestito alla Pistoiese, neopromossa in Lega Pro. Il 31 agosto fa il suo debutto ufficiale contro l', subentrando all'85\u00ba minuto al posto di Frascatore; la gara termina con la vittoria dei marchigiani per 1 a 0. Con questa maglia totalizza 35 presenze e 0 gol.\nNell'estate 2015 passa sempre in prestito all'Associazione Calcio Pisa 1909 allenato da Gennaro Gattuso con cui vince i playoff di Lega Pro 2015-2016 eliminando in finale il Foggia nella doppia sfida (4-2 e 1-1). In tale stagione colleziona 26 presenze in totale segna il suo primo gol fra i professionisti, il 12 dicembre 2015 contro la Maceratese. Rimane all'ombra della Torre Pendente anche nella successiva stagione in Serie B.\nRitorno a Novara.\nIl 31 agosto 2017 fa ritorno al Novara, stavolta a titolo definitivo. Il 20 luglio 2018, dopo la retrocessione in Serie C, risolve consensualmente il contratto che lo legava ai piemontesi.\nNazionale.\nNel luglio-agosto 2013 ha preso parte in Lituania e ha vinto il campionato europeo di calcio Under-19 2013 con la Nazionale serba Under-19.\nL'11 ottobre 2013 ha esordito con la maglia della Serbia Under-21 nella partita Cipro-Serbia (2-1) valida per le qualificazioni all'Europeo.\nStatistiche.\nPresenze e reti nei club.\n\"Statistiche aggiornate al 30 giugno 2018.\""}
{"id": "4839727", "revid": "729019", "url": "https://it.wikipedia.org/wiki?curid=4839727", "title": "17 cm SK L/40 i.R.L.", "text": "Il 17\u00a0cm Schnelladekanone L\u00e4nge 40 in R\u00e4der-Lafette, abbreviato in 17\u00a0cm SK L/40 i.R.L., era un cannone pesante tedesco di derivazione navale, impiegato durante la prima guerra mondiale.\nStoria.\nNella fase di stallo in cui si trovava il Fronte occidentale, tutte le parti in guerra si resero conto che era necessario potenziare la propria artiglieria, soprattutto con i grandi calibri. In Germania, come in molti altri paesi tra i quali il Regno d'Italia, le armi navali e costiere furono frettolosamente sbarcate o rimosse da forti e depositi ed adattati ad affusti campali pi\u00f9 o meno improvvisati. Il cannone navale 17 cm SK L/40 era uno di questi; esso costituiva l'armamento secondario delle pre-dreadnought della Kaiserliche Marine classe \"Braunschweig\" e classe \"Deutschland\". Quando, nel 1916, queste navi vennero relegate al ruolo di navi scuola, i cannoni furono trasferiti al Deutsches Heer (Esercito tedesco). L'esercito realizz\u00f2 un apposito affusto ruotato per poter impiegare questi cannoni, ottenendo il \"17 cm Schnelladekanone L\u00e4nge 40 in R\u00e4der-Lafette\" o \"17 cm L/40 i.R.L.\".\nFurono prodotti circa 70 pezzi, che entrarono in servizio a partire da marzo 1917. Il \"17 cm L/40 i.R.L.\" risult\u00f2 un ottimo cannone a lunga gittata, molto efficace nel tiro di controbatteria e per sconvolgere le retrovie, grazie al proietto da 62,8\u00a0kg ed alla gittata di 24\u00a0km. Tuttavia il complesso risult\u00f2 estremamente pesante e poco mobile: pesava circa di 23\u00a0500\u00a0kg in batteria, compresa la speciale piattaforma di tiro (\"Bettungslafette\"), sulla quale il pezzo doveva essere messo in batteria. Esso era la pi\u00f9 pesante bocca da fuoco tedesca di origine navale ad essere convertita all'uso campale. Per superare il problema della mobilit\u00e0, 30 pezzi furono convertiti nel cannone ferroviario 17 cm SK L/40 i.R.L. auf Eisenbahnwagen.\nDopo la Grande Guerra, 17 cannoni \"17 cm SK L/40 i.R.L.\" furono ceduti al Belgio come riparazioni di guerra, oltre a 6 cannoni ferroviari 17\u00a0cm SK L/40 i.R.L. auf Eisenbahnwagen. Quando nell'ottobre-novembre 1940 il paese fu occupato dalla Wehrmachtqueste, queste armi erano operative e schierate a difesa delle coste.\nTecnica.\nIl \"17 cm SK L/40 i.R.L.\" era un pezzo di disegno completamente tradizionale. La canna era lunga 40 calibri con tre ordini di cerchiatura era dotata di otturatore a cuneo orizzontale; essa era inserita in una culla a manicotto con due freni di sparo idropneumatici, incavalcata su un affusto a ruote con coda unica munita di pedana per il caricamento. In posizione di fuoco tra le ruote veniva posta una speciale piattaforma, che scaricava parte dello sforzo di rinculo sul terreno. La piattaforma comprendeva una guida semicircolare, sulla quale la coda d'affusto brandeggiava. Il complesso si rivel\u00f2 estremamente pesante, tanto che per essere trainato doveva essere scomposto in tre carichi.\nMunizionamento.\nLe munizioni del cannone erano caricate da due serventi, usando una cucchiaia che si agganciava alla culatta; poi il proietto e le cariche venivano calcate manualmente. La munizione era di tipo navale, del tipo semi-fissa: la carica era contenuta in un bossolo metallico, mentre le cariche aggiuntive erano contenute in sacchetti di tela."}
{"id": "4839729", "revid": "1442080", "url": "https://it.wikipedia.org/wiki?curid=4839729", "title": "Discografia di Pete Namlook", "text": ""}
{"id": "4839730", "revid": "287204", "url": "https://it.wikipedia.org/wiki?curid=4839730", "title": "Biaggi", "text": ""}
{"id": "4839732", "revid": "263989", "url": "https://it.wikipedia.org/wiki?curid=4839732", "title": "Tomori Berat", "text": ""}
{"id": "4839733", "revid": "599013", "url": "https://it.wikipedia.org/wiki?curid=4839733", "title": "Ariano Monti", "text": "Caratteristiche tecniche.\nGiocava come ala sinistra.\nCarriera.\nHa iniziato la carriera nel Modena, con cui nella stagione 1939-1940 ha esordito in Serie A all'et\u00e0 di diciassette anni; a fine stagione \u00e8 passato al Ravenna, con cui nella stagione 1940-1941 ha segnato un gol in 16 presenze nel campionato di Serie C. Dopo un'ulteriore stagione in Serie C al Ravenna, nella quale ha segnato 7 gol in 28 presenze, \u00e8 passato al Venezia, con cui nella stagione 1942-1943 ha giocato una partita in Serie A. Nel 1944 \u00e8 tornato a Ravenna, giocando 6 partite nel Campionato Alta Italia con la formazione giallorossa, con cui ha continuato a giocare anche dopo la fine della Seconda guerra mondiale, nuovamente nel campionato di Serie C; a stagione in corso \u00e8 per\u00f2 passato all'Andrea Doria, con cui ha giocato una partita in Divisione Nazionale. Nel 1946 \u00e8 tornato nuovamente al Ravenna, con cui ha giocato due campionati consecutivi di Serie C nei quali ha segnato in totale 2 reti in 26 presenze, per un totale in carriera di 85 presenze e 15 reti con la maglia della squadra romagnola."}
{"id": "4839734", "revid": "1573940", "url": "https://it.wikipedia.org/wiki?curid=4839734", "title": "Hipposideros khasiana", "text": "Hipposideros khasiana () \u00e8 un pipistrello della famiglia degli Ipposideridi endemico dell'India.\nDescrizione.\nDimensioni.\nPipistrello di medie dimensioni, con la lunghezza dell'avambraccio di 62,77\u00b11,16 mm nei maschi e 64,18\u00b11,57\u00a0mm nelle femmine, un peso fino a 17,04\u00b11,95 g nei maschi e 20,40\u00b13,08\u00a0g nelle femmine.\nAspetto.\nSi tratta di una forma criptica, esternamente indistinguibile da \"Hipposideros larvatus\", dalla quale si differenzia soltanto nella frequenza degli impulsi dell'ecolocazione pari a 85 kHz.\nBiologia.\nAlimentazione.\nSi nutre di insetti.\nDistribuzione e habitat.\nQuesta specie \u00e8 conosciuta soltanto nello stato indiano orientale del Meghalaya.\nStato di conservazione.\nQuesta specie, essendo stata scoperta solo recentemente, non \u00e8 stata sottoposta ancora a nessun criterio di conservazione."}
{"id": "4839737", "revid": "599013", "url": "https://it.wikipedia.org/wiki?curid=4839737", "title": "Biasini", "text": ""}
{"id": "4839745", "revid": "767487", "url": "https://it.wikipedia.org/wiki?curid=4839745", "title": "Cenerentola (film 1922)", "text": "Cenerentola (\"Cinderella\") \u00e8 un film del 1922 diretto da Walt Disney. \u00c8 il settimo e ultimo cortometraggio d'animazione della serie \"Laugh-O-Grams\", e uno degli ultimi film prodotti da Disney con la sua prima societ\u00e0 Laugh-O-Gram Studio. Basato sull'omonima fiaba di Charles Perrault, il film usc\u00ec negli Stati Uniti il 6 dicembre 1922, distribuito da Leslie B. Mace. Fu rieditato in versione sonora con il titolo \"The Slipper-y Kid\".\nTrama.\nCenerentola \u00e8 una ragazza che vive con le sue pigre sorellastre, che la trattano come una domestica. Un giorno, il giovane e coraggioso principe del regno in cui vive Cenerentola invita il popolo a un ballo al suo palazzo. Le sorellastre vanno al ballo lasciando a casa Cenerentola ma quest'ultima riceve la visita della sua fata madrina che le d\u00e0 un abito nuovo e un'automobile (con il suo gatto come autista), avvertendola che tutto sparir\u00e0 a mezzanotte. Cenerentola si reca al ballo, e lei e il principe si innamorano a prima vista. Cenerentola e il principe ballano a lungo insieme finch\u00e9 lei non si accorge che \u00e8 quasi mezzanotte. La ragazza scappa dal palazzo prima che i suoi vestiti ridiventino cenci lasciando per\u00f2 l\u00ec una sua scarpetta. La mattina dopo il principe si reca in citt\u00e0 con la scarpetta alla ricerca di Cenerentola usando la sua cagnolina come segugio. Arrivato a casa di Cenerentola il principe prova prima invano la scarpetta alle sorellastre. Nel frattempo anche il gatto di Cenerentola e la cagnolina del principe si innamorano. La prova con Cenerentola ha invece successo, cos\u00ec entrambe le coppie possono vivere felici e contente.\nFinale perduto.\nIl 14 ottobre 2010 David Gerstein, uno storico dell'animazione del Museum of Modern Art di New York, ha dichiarato di aver scoperto in una collezione privata una copia del corto che include un finale perduto, ambientato dopo quello della copia in possesso della Disney. In esso Cenerentola viene mostrata mentre tira dei mattarelli addosso al marito durante la loro vita insieme.\nEdizioni home video.\nDVD.\nIl cortometraggio fu incluso nel secondo DVD della Platinum Edition del Classico Disney \"Cenerentola\". Per l'occasione, al corto venne assegnata una nuova colonna sonora composta da Andrew Belling. Questa fu la prima distribuzione del corto in Italia.\nBlu-ray Disc.\nIl cortometraggio \u00e8 visibile all'interno del documentario interattivo \"Dietro la bella: Storie inedite dietro la creazione de La bella e la bestia\", nel secondo disco dell'edizione a due Blu-ray Disc de \"La bella e la bestia\". In questa occasione il film \u00e8 presentato virato in seppia e con una colonna sonora differente rispetto al DVD, ma con dei sottotitoli pi\u00f9 corretti.\nIl cortometraggio \u00e8 incluso anche nel Blu-ray Disc di \"Cenerentola\", stavolta nella stessa versione contenuta nel DVD."}
{"id": "4839747", "revid": "1543377", "url": "https://it.wikipedia.org/wiki?curid=4839747", "title": "Jonathan Holt", "text": "Nel 2013 ha esordito come scrittore con il thriller \"Sconsacrato\" (\"The Abomination\") nel 2013 (edito da Newton Compton), primo volume della \"Carnivia Trilogy\", edita in America da Harper Collins. Nel 2014 viene pubblicato il suo secondo romanzo dal titolo \"Profanato (The Abduction)\". Il terzo volume, uscito nel 2015, \u00e8 intitolato \"Giustiziato\" (\"The Traitor).\" \nBiografia.\nDopo aver insegnato letteratura inglese a Oxford, \u00e8 ora direttore creativo di un'agenzia di pubblicit\u00e0 e vive a Londra. "}
{"id": "4839748", "revid": "827882", "url": "https://it.wikipedia.org/wiki?curid=4839748", "title": "Kuhlmann", "text": ""}
{"id": "4839749", "revid": "767487", "url": "https://it.wikipedia.org/wiki?curid=4839749", "title": "The Lone Hand Texan (film 1947)", "text": "The Lone Hand Texan \u00e8 un film del 1947 diretto da Ray Nazarro.\n\u00c8 un western statunitense ambientato in Texas durante il boom dell'estrazione del petrolio. Vede come interpreti principali Charles Starrett e Smiley Burnette. Fa parte della serie di film western della Columbia incentrati sull'eroe del West Durango Kid, interpretato da Starrett.\nProduzione.\nIl film, diretto da Ray Nazarro su una sceneggiatura di Ed Earl Repp, fu prodotto da Colbert Clark per la Columbia Pictures e girato dal 27 settembre al 5 ottobre 1946. Il titolo di lavorazione fu \"Blue Prairie\".\nDistribuzione.\nIl film fu distribuito negli Stati Uniti dal 6 marzo 1947 al cinema dalla Columbia Pictures.\nAltre distribuzioni:\nPromozione.\nLe tagline sono:"}
{"id": "4839750", "revid": "599013", "url": "https://it.wikipedia.org/wiki?curid=4839750", "title": "The Lone Hand Texan", "text": ""}
{"id": "4839751", "revid": "46931", "url": "https://it.wikipedia.org/wiki?curid=4839751", "title": "Durango Kid", "text": ""}
{"id": "4839752", "revid": "767487", "url": "https://it.wikipedia.org/wiki?curid=4839752", "title": "Barnaby Rudge (film 1915)", "text": "Barnaby Rudge \u00e8 un film muto del 1915 diretto da Cecil M. Hepworth e da Thomas Bentley che firma anche la sceneggiatura basata sul romanzo di Charles Dickens.\nTrama.\nBarnaby Rudge, un giovane mentalmente ritardato, verr\u00e0 accusato di aver preso parte alla rivolta antipapista del 1780 e condannato a morte. Sar\u00e0 graziato sul patibolo.\nProduzione.\nIl film fu prodotto dalla Hepworth.\nDistribuzione.\nDistribuito dalla Kinematograph Trading Company, il film usc\u00ec nelle sale cinematografiche britanniche nel gennaio 1915. Venne distribuito il mese seguente anche negli Stati Uniti dalla Hepworth-American.\nIl film si pensa sia stato distrutto insieme a gran parte dei film della compagnia nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pensava in questo modo di poter almeno recuperare il nitrato d'argento della pellicola."}
{"id": "4839759", "revid": "767487", "url": "https://it.wikipedia.org/wiki?curid=4839759", "title": "Blazing Across the Pecos", "text": "Blazing Across the Pecos \u00e8 un film del 1948 diretto da Ray Nazarro.\n\u00c8 un western statunitense con Charles Starrett, Patricia Barry e Paul Campbell. Fa parte della serie di film western della Columbia incentrati sul personaggio di Durango Kid.\nProduzione.\nIl film, diretto da Ray Nazarro su una sceneggiatura di Ray Nazarro, fu prodotto da Colbert Clark per la Columbia Pictures e girato nel Providencia Ranch a Hollywood Hills e nell'Iverson Ranch a Chatsworth, Los Angeles, California, dal 18 al 25 novembre 1947.\nDistribuzione.\nIl film fu distribuito negli Stati Uniti dal 1\u00ba luglio 1948 al cinema dalla Columbia Pictures.\nAltre distribuzioni:\nPromozione.\nLe tagline sono:"}
{"id": "4839760", "revid": "1543377", "url": "https://it.wikipedia.org/wiki?curid=4839760", "title": "Baia di Ko\u017eevnikov", "text": "La baia di Ko\u017eevnikov (, \"buchta Ko\u017eevnikova\") \u00e8 un'insenatura lungo la costa settentrionale russa, nel territorio di Krasnojarsk, amministrata dal Tajmyrskij rajon; una piccola parte all'estremit\u00e0 orientale si trova nella repubblica di Sacha-Jacuzia, amministrata dall'Anabarskij ulus. \u00c8 situata nella parte sud-occidentale del mare di Laptev.\nGeografia.\nLa baia si apre verso ovest all'interno del pi\u00f9 vasto golfo della Chatanga, sulle sue coste sud-orientali, chiusa a nord dalla penisola Chara-Tumus (\u043f\u043e\u043b\u0443\u043e\u0441\u0442\u0440\u043e\u0432 \u0425\u0430\u0440\u0430-\u0422\u0443\u043c\u0443\u0441) e dalla penisola Kul'\u010da (\u043f\u043e\u043b\u0443\u043e\u0441\u0442\u0440\u043e\u0432 \u041a\u0443\u043b\u044c\u0447\u0430) a sudovest che la separa dalla piccola baia Kul'\u010da (\u0431\u0443\u0445\u0442\u0430 \u041a\u0443\u043b\u044c\u0447\u0430). L'imboccatura si trova tra capo Kosistyj (\u043c\u044b\u0441 \u041a\u043e\u0441\u0438\u0441\u0442\u044b\u0439) a nord e capo Kul'\u010da (\u043c\u044b\u0441 \u041a\u0443\u043b\u044c\u0447\u0430) a sud. Ha una lunghezza di circa 48\u00a0km e una larghezza massima di 20\u00a0km alle bocche. La profondit\u00e0 massima \u00e8 di 7\u00a0m.\nNella baia sfociano la D\u017eargalach (\u0440\u0435\u043a\u0430 \u0414\u0436\u0430\u0440\u0433\u0430\u043b\u0430\u0445), l'Il'ja (\u0440\u0435\u043a\u0430 \u0418\u043b\u044c\u044f), il Propuon (\u0440\u0435\u043a\u0430 \u041f\u0440\u043e\u043f\u0443\u043e\u043d), il Semieriskjaj (\u0440\u0435\u043a\u0430 \u0421\u0435\u043c\u0438\u0435\u0440\u0438\u0441\u043a\u044f\u0439), il Takjan Jurjach (\u0440\u0435\u043a\u0430 \u0422\u0430\u043a\u044f\u043d \u042e\u0440\u044f\u0445) e altri corsi d'acqua minori.\nLe sponde sono basse, paludose, punteggiate di piccoli laghi e coperte da vegetazione tipica della tundra.\nIl golfo di Ko\u017eevnikov \u00e8 ghiacciato per gran parte dell'anno.\nAl centro della costa meridionale, a est di capo Il'ja (\u043c\u044b\u0441 \u0418\u043b\u044c\u044f), c'\u00e8 il sistema di comunicazione troposferico \"Dnepr\".\nStoria.\nLa baia prende il nome da Michail Jakovlevi\u010d Ko\u017eevnikov, partecipante alla spedizione nella Chatanga organizzata dalla Societ\u00e0 geografica russa e capitano del corpo di topografia militare dell'esercito russo che ha descritto la baia nel 1905.\nNegli anni '30, la zona era una frequentata rotta per i rompighiaccio che percorrevano il passaggio a nord-est. Nella baia furono fondati gli insediamenti di Ko\u017eevnikovo e Kosistyj. Ancora oggi si possono vedere i binari a scartamento ridotto posate in quegli anni e alcune locomotive abbandonate."}
{"id": "4839762", "revid": "1605525", "url": "https://it.wikipedia.org/wiki?curid=4839762", "title": "Sconsacrato", "text": "Sconsacrato (\"The Abomination\") \u00e8 il romanzo d'esordio dell'inglese Jonathan Holt, pubblicato nel 2013. Il libro \u00e8 stato presentato come il primo di una trilogia (The Carnivia Trilogy).\nTrama.\nLa notte dell'Epifania a Venezia viene scoperto il cadavere di una donna travestito da sacerdote cattolico. Delle indagini si occuper\u00e0 il neo capitano dei carabinieri Caterina Taddei; grazie all'aiuto di Holly Boland (una giovane ufficiale dell'esercito americano) ed a quello del geniale e tormentato Daniele Barbo scoprir\u00e0 terribili segreti che dalla pulizia etnica nell'ex Jugoslavia continuano a provocare dolore e morte."}
{"id": "4839765", "revid": "729019", "url": "https://it.wikipedia.org/wiki?curid=4839765", "title": "17 cm SK L/40 i.R.L. auf Eisenbahnwagen", "text": "Il 17\u00a0cm Schnelladekanone L\u00e4nge 40 in R\u00e4der-Lafette auf Eisenbahnwagen \"Samuel\", abbreviato in 17\u00a0cm SK L/40 i.R.L. auf Eisenbahnwagen, era un cannone ferroviario tedesco derivato dal cannone pesante ruotato 17 cm SK L/40 i.R.L. di origine navale. Fu impiegato durante la prima guerra mondiale.\nStoria.\nIl 17\u00a0cm Schnelladekanone L\u00e4nge 40 in R\u00e4der-Lafette o 17\u00a0cm L/40 i.R.L. era un cannone pesante che Deutsches Heer (Esercito tedesco) realizz\u00f2 incavalcando su appositi affusti ruotati i cannoni navali 17 cm SK L/40, sbarcati dalle pre-dreadnought della Kaiserliche Marine classe \"Braunschweig\" e classe \"Deutschland\".\nQuesto complesso, che necessitava inoltre di una piattaforma di tiro, si rivel\u00f2 estremamente pesante, troppo per essere trainato, tanto che doveva essere scomposto in tre carichi. La soluzione fu trovata nel montare il 17\u00a0cm SK L/40 i.R.L., completo di affusto, su un carro ferroviario, in modo da incrementarne la mobilit\u00e0 strategica. La piattaforma di tiro (\"Bettungslafette\") fu usata come modello per il sottoaffusto che connetteva affusto e pianale ferroviario. Il pezzo cos\u00ec ottenuto fu ribattezzato \"17 cm Schnelladekanone L\u00e4nge 40 in R\u00e4der-Lafette auf Eisenbahnwagen\" o semplicemente \"Samuel\".\nAll'inizio del 1917 sul Fronte occidentale erano in servizio 30 pezzi, organizzati in 15 batterie, ognuna con due cannoni. Otto batterie parteciparono nel 1918 all'Offensiva di primavera. Sei pezzi furono catturati in Belgio ed altri due dall'Esercito francese nell'ottobre 1918. Altri 14 furono demoliti nel 1922 per ordine della Commissione militare interalleata di controllo.\nTecnica.\nIl 17 cm SK L/40 i.R.L., con il suo affusto a ruote, era posizionato su un carro ferroviario con due carrelli a due assi e pianale ribassato tramite un sistema che ne permetteva il brandeggio. Sul piano di appoggio le ruote poggiavano su un anello metallico; al centro dell'anello era posizionato un grosso perno, collegato da tiranti elastici alla coda dell'affusto, che a sua volta brandeggiava su una guida metallica semicircolare. Il brandeggio era comandato da un ingranaggio che impegnava una cremagliera posta sul lato esterno della guida.\nPer eccessive sollecitazioni al carro, venivano posizionati dei cunei di ghisa tra le traversine ferroviarie ed i corrispondenti supporti sotto il pianale, in modo che durante il fuoco il peso gravasse su questi invece che sul rodiggio.\nIl settore di tiro era di 45\u00b0, mentre il brandeggio era limitato ad 8\u00b0. Se necessitava un maggiore settore orizzontale, il cannone poteva essere sbarcato dal carro ferroviario ed usato a terra come l'originale 17\u00a0cm SK L/40 i.R.L. sulla sua piattaforma di tiro, che era sempre trasportata su un altro carro del convoglio.\nMunizionamento.\nLe munizioni del cannone erano caricate da due serventi, usando una cucchiaia che si agganciava alla culatta; poi il proietto e le cariche venivano calcate manualmente. La munizione era di tipo navale, del tipo semi-fissa: la carica era contenuta in un bossolo metallico, mentre le cariche aggiuntive erano contenute in sacchetti di tela."}
{"id": "4839766", "revid": "1573940", "url": "https://it.wikipedia.org/wiki?curid=4839766", "title": "Parastratiosphecomyia stratiosphecomyioides", "text": "Parastratiosphecomyia stratiosphecomyoides \u00e8 una mosca nota con il nome comune di mosca soldato, appartenente alla famiglia Stratiomyidae, diffusa nel sudest asiatico.\nEtimologia.\nIl nome del genere (\"Parastratiosphecomyia\"), significa letteralmente \"simile a una \"Stratiosphecomyia\" (\"para\", dal greco, vuol dire \"simile\"), mentre il nome della specie (\"stratiosphecomyioides\") si pu\u00f2 tradurre in \"dalla forma di una \"Stratiosphecomyia\". Dunque, interamente, il nome significa: \"simile a una \"Stratiosphecomyia\" dalla forma di una \"Stratiosphecomyia\"\".\n\"Parastratiosphecomyia stratiosphecomyioides\", con le sue 42 lettere, \u00e8 nota come l'animale dal nome pi\u00f9 lungo. Probabilmente \u00e8 superata solo dall'anfipode \"Gammaracanthuskytodermogammarus loricatobaicalensis\", di 52 lettere. Il nome, tuttavia, \u00e8 stato invalidato dall'ICZN; quindi \"Parastratiosphecomyia stratiosphecomyioides\" resta l'animale col nome pi\u00f9 lungo.\nDescrizione.\nDi dimensioni non molto grandi, \"P. stratiosphecomyioides\", presenta come molti altri ditteri occhi molto grandi che, soprattutto nei maschi, coprono gran parte della testa. Le antenne sono piuttosto corte e l'addome \u00e8 invece sottile.\nDistribuzione e habitat.\nLa specie \u00e8 presente nella penisola malese e in Thailandia."}
{"id": "4839768", "revid": "767487", "url": "https://it.wikipedia.org/wiki?curid=4839768", "title": "Trail to Laredo", "text": "Trail to Laredo \u00e8 un film del 1948 diretto da Ray Nazarro.\n\u00c8 un western statunitense con Charles Starrett, Jim Bannon, Smiley Burnette e Virginia Maxey. Fa parte della serie di film western della Columbia incentrati sul personaggio di Durango Kid.\nProduzione.\nIl film, diretto da Ray Nazarro su una sceneggiatura di Barry Shipman, fu prodotto da Colbert Clark per la Columbia Pictures e girato nel Providencia Ranch a Hollywood Hills, Los Angeles, California, dal 9 al 16 dicembre 1947. Smiley Burnette compose brani \"It's My Turn\" e \"The Yodeler\". Tra gli altri compositori della colonna sonora vi sono Sammy Cahn, Saul Chaplin Ed McDermott e Don Roseland.\nDistribuzione.\nIl film fu distribuito negli Stati Uniti dal 12 agosto 1948 al cinema dalla Columbia Pictures.\nAltre distribuzioni:\nPromozione.\nLe tagline sono:"}
{"id": "4839769", "revid": "767487", "url": "https://it.wikipedia.org/wiki?curid=4839769", "title": "Nevio Scalamera", "text": "Biografia.\nDurante la Seconda guerra mondiale \u00e8 stato deportato in un campo di concentramento nazista.\nCarriera.\nInizia la sua esperienza calcistica nei Magazzini Generali Fiume, la seconda squadra della citt\u00e0 istriana dopo la Fiumana. Nel 1941-1942 la squadra viene promossa in Serie C dove Scalamera ha modo di esordire il 31 gennaio 1943 nella trasferta di Vittorio Veneto. A fine stagione saranno 7 le sue presenze con 1 rete segnata.\nIl territorio fiumano \u00e8 per\u00f2 stretto nella morsa della guerra tanto che Scalamera dopo una piccola esperienza con la squadra cittadina dell'Organizzazione Todt nel novembre del 1944 viene catturato dai nazisti e deportato in un campo di lavoro in Germania. Al termine della guerra nell'aprile 1945 riesce a tornare a Fiume venendo per\u00f2 subito arruolato nell'esercito titino. Scalamera trover\u00e0 per\u00f2 il modo di scappare abbandonando per sempre la sua terra.\nNell'ottobre 1945 viene ingaggiato dal esordendo nella massima serie il 28 ottobre 1945 a Genova dove i nero verdi pareggiano a reti bianche con il , in totale saranno solo 4 le sue presenze con il .\nNella stagione successiva viene dato in prestito al San Don\u00e0 dove disputa il campionato di Serie C tornando a giocare con continuit\u00e0, alla fine saranno 27 le sue presenze. Meno fortunata la stagione 1947-1948 alla dove un infortunio lo blocc\u00f2 lungamente.\nGrazie all'interessamento di alcuni conoscenti fiumani nel frattempo emigrati in Liguria, trova un ingaggio nella militante in Promozione. La squadra vince il campionato con un grande distacco sulle avversarie e con Scalamera nel ruolo di protagonista assoluto. Il 10 febbraio 1949 partecipa anche ad una amichevole di allenamento contro la Nazionale di Vittorio Pozzo. Nell'estate tante le richieste delle squadre maggiori per ingaggiarlo, ma alla fine giocher\u00e0 ancora in Promozione con l'Entella Chiavari. Nell'estate 1950 \u00e8 sul punto di passare al ma non si trov\u00f2 l'accordo e Scalamera decise di cercar fortuna in Australia.\nNel continente australiano inizi\u00f2 a giocare dapprima con il Beograd Melbourne, per poi passare alla Juventus Adelaide. Scalamera divenne uno dei giocatori simbolo della squadra bianconera, assieme a Nereo Burattini e Mario Busidoni, vincendo tre campionati australiani."}
{"id": "4839772", "revid": "585241", "url": "https://it.wikipedia.org/wiki?curid=4839772", "title": "Frederik Willem de Klerk", "text": ""}
{"id": "4839775", "revid": "729019", "url": "https://it.wikipedia.org/wiki?curid=4839775", "title": "Rete tranviaria di Brest", "text": "La rete tranviaria di Brest era una piccola rete tranviaria che venne dismessa nel 1944 e in seguito sostituita da una filovia. Si componeva di 3 linee per il servizio urbano di Brest, importante citt\u00e0 del dipartimento di Finist\u00e8re; interessava i quartieri di Saint-Marc, Lamb\u00e9zellec e Saint-Pierre.\nStoria.\nPremesse.\nNel 1865 vennero proposti vari tentativi di un trasporto pubblico mediante omnibus e vetture a trazione equina. Questi mezzi raggiunsero il numero di 25 entro il 1882. Gli omnibus a cavalli percorrevano la strada tra la porta Recouvrance e la conurbazione di Saint-Marc gestiti, tra il 1873 e il 1876 da un certo signor Galliou e, tra il 1895 e il 1898, dal signor Gabriel H\u00e9rodote.\nNel 1895 nacque un progetto di tranvia elettrica al servizio di Brest nonostante le perplessit\u00e0 e i timori in relazione alla topografia della citt\u00e0 le cui vie erano piuttosto strette e in alcuni casi presentavano pendenze del 7%.\nIl progetto si concretizz\u00f2 comunque il 16 marzo 1897 mediante la creazione della Compagnie des tramways \u00e9lectriques de Brest, presso il notaio Lavirotte di Lione, da parte di Gabriel H\u00e9rodote (gi\u00e0 gestore del servizio di omnibus a trazione equina) e di \u00c9tienne Laval, un proprietario di \u00c9veux. In seguito alla dichiarazione di pubblica utilit\u00e0 della rete (convenzione del 26 e 28 aprile 1898 ratificata con decreto del 9 giugno 1898) avvenne l'apertura, il 12 giugno del 1898, della prima parte della rete e la messa in servizio si concluse, il 21 aprile 1900, con l'apertura della terza linea.\nH\u00e9rodote divenne anche direttore della Soci\u00e9t\u00e9 anonyme des tramways \u00e9lectriques du Finist\u00e8re, concessionaria della linea tranviaria da Brest a Conquet inaugurata nel 1903.\nDeclino e chiusura.\nAcclamato alla sua inaugurazione, il tram, soprannominato localmente il \"pericolo giallo\", venne in seguito criticato per le stesse ragioni dell'inizio: le strade strette e l'eccessiva pendenza. \nNel primo dopoguerra il tram dovette affrontare la concorrenza dell'automobile. Intorno al 1930 iniziarono i primi tagli delle parti di linea meno frequentate: il servizio venne interrotto tra la stazione e il porto commerciale e tra la zona Anatole France e il castello. La rete si ferm\u00f2 \"de facto\" nel 1944 in seguito ai bombardamenti della citt\u00e0 durante la seconda guerra mondiale.\nLa rete tranviaria venne disarmata e rimpiazzata da una rete filoviaria a partire dal 1947.\nRete.\nLa rete venne realizzata a scartamento metrico ed era inizialmente costituita da due linee:\nAlcuni prolungamenti furono presto dichiarati di pubblica utilit\u00e0 e costruiti:\nInfine venne aperta una terza linea:\nIl deposito tranviario, le officine e la centrale elettrica si trovavano a K\u00e9rinou, nell'area ove sorge il mercato.\nMateriale rotabile.\nIl parco comprendeva 30 motrici a due assi con piattaforme di estremit\u00e0 aperte e accesso laterale. Nel 1940 il parco venne integrato con quattro unit\u00e0 provenienti dalla rete tranviaria di Strasburgo."}
{"id": "4839779", "revid": "767487", "url": "https://it.wikipedia.org/wiki?curid=4839779", "title": "Teresa Pit\u00f2", "text": "Carriera.\nHa giocato in Serie A1 con Alcamo."}
{"id": "4839784", "revid": "76963", "url": "https://it.wikipedia.org/wiki?curid=4839784", "title": "Miguel Garc\u00eda (musicista)", "text": "Prese gli ordini come monaco cistercense, col nome di Padre Basilio, presso il convento di San Basilio di Madrid, citt\u00e0 nella quale spese gran parte della sua vita.\nSono pochissime le notizie biografiche pervenuteci, che testimoniano la figura di un musicista colto e influente in alcuni ambienti musicali spagnoli. Fu organista del suo convento, ma presto emerse la sua eccellente padronanza della chitarra, che attir\u00f2 diverse attenzioni; Carlo IV di Spagna volle invitarlo a suonare al suo cospetto, e Padre Basilio ne raccolse la stima, divenendo un musicista di corte. Da qui prese piede la sua importante attivit\u00e0 di didatta della chitarra: tra i suoi allievi ebbe membri della nobilt\u00e0 spagnola (fra cui anche la regina Maria Luisa), e fu maestro di chitarristi di futura fama quali Dionisio Aguado (1784-1849), Federico Moretti (1760-1838) e Fernando Ferandiere (1779-1830).\nPadre Basilio fu un importante innovatore della tecnica chitarristica. Egli si allontan\u00f2 dallo stile esclusivamente \"rasgueado\" (cio\u00e8 essenzialmente accordiale) tipico del primo Settecento, facendo un ampio uso di scale e passaggi veloci, che egli padroneggiava con agilit\u00e0 impressionante. Mariano Soriano Fuertes, descrive cos\u00ec lo stile di Miguel Garc\u00eda: \u00abNon usava arpeggi complicati; fece sempre uso di ottave e decime, e spingeva la chitarra fino al suo limite, cercando di tirarne fuori pi\u00f9 di quanto non fosse naturale allo strumento\u00bb. Il suo tocco dovette essere particolarmente rinomato, se Luigi Boccherini, conosciuto nella capitale spagnola, riport\u00f2 all'inizio di un suo quintetto per archi e chitarra la dicitura \"a la manera de tocar del Padre Basilio\". Come ricordato dallo storico Georges de Saint-Foix, Boccherini stesso riconobbe nell'ascolto di Padre Basilio una delle fonti delle influenze spagnole all'interno delle sue composizioni.\nSi ritiene inoltre fondamentale il suo contributo, insieme a quello di altri chitarristi dell'epoca, nel diffondere l'introduzione della sesta corda (il Mi basso) della chitarra. Ci sono giunte pochissime delle sue composizioni per chitarra, essenzialmente tre sonate note coi titoli:\nQueste sonate sono \u00abin forma molto simile alle sonate di Scarlatti, ma con un linguaggio pi\u00f9 evoluto rispetto allo stile galante.\u00bb (Carles Trepat)."}
{"id": "4839787", "revid": "767487", "url": "https://it.wikipedia.org/wiki?curid=4839787", "title": "Tulsa (film)", "text": "Tulsa \u00e8 un film del 1949 diretto da Stuart Heisler. \u00c8 un film drammatico western intrerpretato da Susan Hayward, Robert Preston e Pedro Armend\u00e1riz.\nTrama.\nAnni Venti. Cherokee Lansing, figlia di un ricco allevatore, scopre giacimenti petroliferi nei terreni ereditati dal padre dopo la sua morte. Compiute delle imprudenze economiche, viene soccorsa da Brad, suo innamorato, che finir\u00e0 per sposare.\nProduzione.\nIl film, diretto da Stuart Heisler su una sceneggiatura di Frank S. Nugent e Curtis Kenyon e un soggetto di Richard Wormser, fu prodotto da Walter Wanger per la Walter Wanger Productions e girato a Tulsa, Oklahoma (alcune scene furono girate nel ranch di propriet\u00e0 del governatore dell'Oklahoma, Roy J. Turner, a Sulpher), da fine giugno al 17 agosto 1948. Il brano della colonna sonora \"Tulsa\" fu composto da Mort Greene (parole) e Allie Wrubel (musica).\nDistribuzione.\nIl film fu distribuito negli Stati Uniti dal 26 maggio 1949 (premi\u00e8re a Tulsa il 13 aprile 1949) al cinema dalla Eagle-Lion Films.\nAltre distribuzioni:\nCritica.\nSecondo il Morandini il film \u00e8 un \"ben oliato dramma con buona dose di passionalit\u00e0\" e un'ottima regia."}
{"id": "4839788", "revid": "599013", "url": "https://it.wikipedia.org/wiki?curid=4839788", "title": "Tulsa (disambigua)", "text": ""}
{"id": "4839789", "revid": "599013", "url": "https://it.wikipedia.org/wiki?curid=4839789", "title": "Sister Susie's Sewing Shirts for Soldiers", "text": ""}
{"id": "4839790", "revid": "1543377", "url": "https://it.wikipedia.org/wiki?curid=4839790", "title": "Egisto Olivieri", "text": "Biografia.\nFiglio dell'impiegato al Ministero delle Finanze Alberto Olivieri e di Adele Marini, dopo gli studi nella scuola di recitazione diretta da Virginia Marini ed essersi diplomato come geometra, inizia la carriera artistica a vent'anni come cavallerizzo in un circo. Nella stagione 1901-1902 inizi\u00f2 una lunga carriera teatrale, che lo vede nel primo decennio del XX secolo con Alfredo De Sanctis, Renato Chiantoni ed Emma Gramatica. \nNegli anni dieci recita con Alda Borelli e allo scoppio della Prima Guerra Mondiale viene chiamato alle armi. Rientrato, riprende l'attivit\u00e0 teatrale con Virgilio Talli e Ruggero Ruggeri, quindi nel 1925 entra nel Teatro d'Arte di Luigi Pirandello. Alla fine degli anni venti \u00e8 con Corrado Racca e Wanda Capodaglio, poi nel 1931 \u00e8 nella Compagnia Za-bum di Mario Mattoli con Lamberto Picasso e Tatiana Pavlova. Nella seconda met\u00e0 degli anni trenta recit\u00f2 con Renzo Ricci, Corrado De Cenzo, Sandro Ruffini, Giulio Stival e infine, in piena seconda guerra mondiale, con Ermete Zacconi. \nNel secondo dopoguerra si ritir\u00f2 da un'attivit\u00e0 sul palcoscenico nella quale incontr\u00f2 grandi personalit\u00e0, mentre sul grande schermo ricopr\u00ec perlopi\u00f9 ruoli da caratterista: attivo dal 1926 al 1950 in una quarantina di pellicole, alla fine si ritira alla Casa di Riposo per attori di Bologna intitolata alla diva del muto Lyda Borelli, dove nel 1956 riceve il premio della Presidenza del Consiglio per la sua attivit\u00e0 artistica. Sposato con Cesarina Calabresi, figlia dell'attore teatrale Oreste Calabresi (1857-1915), muore a Bologna all'et\u00e0 di 82 anni. Il 5 dicembre del 2000, trentotto anni dopo la scomparsa, il nipote dell'attore, Bruno Dar\u00f2, dona il suo fondo alla Biblioteca e museo teatrale del Burcardo."}
{"id": "4839800", "revid": "767487", "url": "https://it.wikipedia.org/wiki?curid=4839800", "title": "Sister Susie's Sewing Shirts for Soldiers (film 1915)", "text": "Sister Susie's Sewing Shirts for Soldiers \u00e8 un cortometraggio muto del 1915 diretto da Harry Buss.\nTrama.\nUna cucitrice aiuta la relazione tra una sarta e un soldato.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 190,5 metri - usc\u00ec nelle sale cinematografiche britanniche nel marzo 1915.\nFu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pens\u00f2 in questo modo di poter almeno recuperare il nitrato d'argento della pellicola."}
{"id": "4839802", "revid": "124863288", "url": "https://it.wikipedia.org/wiki?curid=4839802", "title": "Ray Nazarro", "text": "Biografia.\nNazarro entr\u00f2 nel mondo del cinema durante l'era del film muto e inizi\u00f2 a girare cortometraggi nel 1929 con \"In and Out\" (con il nome di \"Nat Nazarro\"). Trascorse i successivi tredici anni di attivit\u00e0 realizzando corti con un approccio ad una produzione veloce, snello e altamente auspicabile da parte dei produttori, prima di diventare un regista di lungometraggi per la Columbia Pictures, iniziando con \"Outlaws of the Rockies\" (1945).\nNazarro realizz\u00f2 la maggior parte dei suoi film per la Columbia, e fu uno dei registi pi\u00f9 impegnati di qualsiasi major. Nel periodo 1945-1955 lavor\u00f2 ad un ritmo furibondo, dirigendo ben 13 film in un anno. Questi erano quasi tutti B-western, realizzati molto rapidamente, ma con un certo smalto. Erano scarni e ordinati - una tecnica da lui imparata nei suoi lunghi anni di direzione di cortometraggi - con l'accento sull'azione, ma anche una seria visione elegiaca del west. Tra essi \"I quattro cavalieri dell'Oklahoma\" (1951) e \"Gli sterminatori della prateria\" (1954).\nNel 1952 fu candidato al premio Oscar al miglior soggetto, insieme con Budd Boetticher, per il film \"L'amante del torero\" (1951).\nAlla fine degli anni cinquanta, quando il mercato dei B-western and\u00f2 scemando negli Stati Uniti, Nazarro ricominci\u00f2 la sua carriera in Europa, realizzando spaghetti western. Inizi\u00f2 anche a lavorare per la televisione. Il suo ultimo film fu una produzione tedesca con Jayne Mansfield, \"L'ora di uccidere\" (1964)."}
{"id": "4839803", "revid": "287204", "url": "https://it.wikipedia.org/wiki?curid=4839803", "title": "Loredana Marino", "text": "Biografia.\nNata ad Acireale, Loredana Marino dopo la laurea in Filosofia e il diploma presso la Scuola di Arte Drammatica del Teatro Stabile di Catania ha iniziato a recitare in teatro. In coppia con Turi Ferro ha interpretato il ruolo di Lia nell'adattamento teatrale di Ghigo De Chiara de \"I Malavoglia\" di Giovanni Verga, il ruolo di Lillina in \"Pensaci, Giacomino!\" di Luigi Pirandello e di Trisina ne \"La cattura\" di Andrea Camilleri.\nHa poi interpretato il ruolo di Jana ne \"La governante\" di Vitaliano Brancati con la regia di Walter Pagliaro.\nPer la tv, ha partecipato a varie fiction e film; \u00e8 stata tra i protagonisti di \"Donne di mafia\" e successivamente di \"Agrodolce\", dove ha interpretato il personaggio di Peppa Granata per oltre 250 puntate. Nella fiction \"L'onore e il rispetto - Ultimo capitolo\" interpreta Piera Maccaluso. Luned\u00ec 20 luglio 2015 \u00e8 stato battuto il primo ciak con l'attrice siciliana; il 31 marzo 2017 ha fatto la sua prima apparizione nella prima puntata. Nel 2019 interpreta Franca nel film \"Picciridda - con i piedi nella sabbia\" di Paolo Licata, tratto dal romanzo \"Picciridda\" di Catena Fiorello.\nSi \u00e8 cimentata anche nella scrittura e nel 2015 si \u00e8 proposta come cantautrice pubblicando il suo primo CD musicale, \"Senzabbentu\", nel quale interpreta dieci canzoni in siciliano da lei stessa scritte e musicate. Due brani del dell'album, \"Abbagliu\" e \"Accuss\u00ec\", vengono inseriti a febbraio 2020 nella colonna sonora del film \"Picciridda \u2013 Con i piedi nella sabbia\"."}
{"id": "4839805", "revid": "116522", "url": "https://it.wikipedia.org/wiki?curid=4839805", "title": "Padre Basilio", "text": ""}
{"id": "4839807", "revid": "599013", "url": "https://it.wikipedia.org/wiki?curid=4839807", "title": "Cleide Urlando", "text": "Carriera.\nCentro di 190\u00a0cm, ha giocato in Serie A1 con Alcamo."}
{"id": "4839808", "revid": "22475", "url": "https://it.wikipedia.org/wiki?curid=4839808", "title": "Per sempre insieme, amen", "text": "Per sempre insieme, amen (\"Voor altijd samen, amen\") \u00e8 un romanzo per ragazzi scritto da Guus Kuijer. Il libro \u00e8 il primo della serie delle avventure di Polleke ed ha vinto il Gouden Griffel nel 2000. Pubblicato originariamente nel 1999, in Italia \u00e8 uscito edito da Feltrinelli nel 2012.\nTrama.\nPolleke, che sogna di diventare poetessa una volta adulta, deve fare i conti con una vita ordinaria, ma incredibilmente complicata: da un lato deve affrontare il nuovo matrimonio della madre, innamoratasi riamata proprio del maestro della figlia; poi deve superare la delusione d'amore infertale dal compagno di classe Mimun, costretto a lasciarla a causa dell'opposizione della sua famiglia. A questo si aggiungono le sofferenze dell'amica Caro, che le confessa quanto la confonda avere due padri in famiglia tutti e due molto amati, e le disavventure del proprio padre, incapace di uscire dalla tossicodipendenza."}
{"id": "4839810", "revid": "767487", "url": "https://it.wikipedia.org/wiki?curid=4839810", "title": "A Moment of Darkness", "text": "A Moment of Darkness \u00e8 un cortometraggio muto del 1915 diretto da Cecil M. Hepworth.\nTrama.\nUna ragazza, cresciuta ed addestrata dal padre per fare la ladra, dopo aver lasciato il carcere diventa grande amica della donna che aveva derubato.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 495,3 metri - usc\u00ec nelle sale cinematografiche britanniche nel marzo 1915.\nSi conoscono pochi dati del film che si pensa sia stato distrutto insieme a gran parte dei film della compagnia nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pensava in questo modo di poter almeno recuperare il nitrato d'argento della pellicola."}
{"id": "4839813", "revid": "6923", "url": "https://it.wikipedia.org/wiki?curid=4839813", "title": "Fritz-Dietlof Graf von der Schulenburg", "text": "Appartenente della stirpe nobiliare dei von der Schulenburg, fu tra gli organizzatori principali dell'attentato a Hitler del 20 luglio 1944 e mor\u00ec durante la repressione nazista che fece seguito al fallimento."}
{"id": "4839814", "revid": "22475", "url": "https://it.wikipedia.org/wiki?curid=4839814", "title": "Tabula Rogeriana", "text": "La delizia di chi desidera attraversare la terra (), generalmente detto Libro di re Ruggero (in arabo: \u0643\u062a\u0627\u0628 \u0631\u0648\u062c\u0631, \"Kitab Rugar\"), \u00e8 una descrizione del mondo scritta dal geografo arabo al Idrisi nel 1154, cui \u00e8 allegato il mappamondo in 70 fogli noto come Tabula Rogeriana. Al-Idrisi lavor\u00f2 sul testo e sulla carta geografica per quindici anni alla corte del re normanno Ruggero II di Sicilia che gli aveva commissionato l'opera intorno al 1138.\nIl libro, scritto in arabo, segue la divisione in sette zone climatiche (secondo il sistema stabilito da Tolomeo), ognuna ulteriormente suddivisa in dieci sezioni, e contiene delle carte geografiche che mostrano il mondo allora conosciuto: l'Europa, l'Asia quasi per intero, e l'Africa a nord dell'equatore. La carta \u00e8 orientata con il sud in alto ed il nord in basso. La \"Tabula Rogeriana\" \u00e8 rimasta il mappamondo pi\u00f9 preciso per tre secoli. Il testo riprende la descrizione della situazione fisica, culturale, politica e socio-economica di ciascuna regione e ciascuna delle settanta sezioni ha una cartina corrispondente.\nPer elaborare la sua opera al-Idrisi interrog\u00f2, individualmente o a gruppi, viaggiatori esperti a proposito delle loro conoscenze del mondo. Nel libro inser\u00ec tuttavia solo le notizie su cui c'era accordo completo e perci\u00f2 ritenute credibili, omise invece ci\u00f2 su cui vi fosse disaccordo.\nL'esemplare destinato a Ruggero era inciso su un disco d'argento pesante circa trecento libbre. Esso \u00e8 andato perduto perch\u00e9 fuso dopo esser stato predato in occasione d'una sommossa contro il sovrano normanno Guglielmo I di Sicilia nel marzo 1161. L'originale del mappamondo era inciso su una lastra d'argento larga 3,32 metri ed alta 1,48, anch'esso perduto.\nOggi sopravvivono dieci manoscritti della \"Tabula Rogeriana\", di cui cinque hanno il testo completo e otto hanno le carte. Due di essi si trovano alla Biblioth\u00e8que nationale de France, la pi\u00f9 antica delle quali \u00e8 datata circa 1325 (MS Arabe 2221). Un'altra copia, fatta al Cairo nel 1553, si trova alla Bodleian Library di Oxford (Mss. Pococke 375) che la compr\u00f2 nel 1692. Il manoscritto pi\u00f9 completo, che contiene la totalit\u00e0 del testo, il mappamondo, nonch\u00e9 tutte le settanta carte delle sezioni, \u00e8 conservato ad Istanbul. Altre copie si trovano al Cairo ed a San Pietroburgo."}
{"id": "4839816", "revid": "63867252", "url": "https://it.wikipedia.org/wiki?curid=4839816", "title": "Barranchigia", "text": ""}
{"id": "4839822", "revid": "101260", "url": "https://it.wikipedia.org/wiki?curid=4839822", "title": "Rito immediato", "text": ""}
{"id": "4839827", "revid": "767487", "url": "https://it.wikipedia.org/wiki?curid=4839827", "title": "Ignatij Ioachimovi\u010d Grinevickij", "text": "Biografia.\nPrimi anni.\nIgnatij Ioachimovi\u010d Grinevickij nacque nell'estate del 1856, in un giorno imprecisato di giugno od agosto, nella propriet\u00e0 terriera di Basin, vicino a Babrujsk, all'epoca parte del governatorato di Minsk e ora del distretto bielorusso di Kli\u010da\u016d, in una famiglia della piccola nobilt\u00e0 polacca decaduta. Un tempo suo padre era stato il proprietario di una tenuta nel governatorato di Grodno, voivodato della Podlachia, ma al momento della nascita di Ignatij l'aveva perduta e si trovava in forti ristrettezze finanziarie. Cos\u00ec il ragazzo dapprima studi\u00f2 presso la modesta struttura educativa del villaggio e solo dopo in una vera scuola, il ginnasio di Bia\u0142ystok, dove si distinse tra i migliori allievi e si mantenne da s\u00e9 dando lezioni private. Il buon carattere e l'affabilit\u00e0 gli valsero il soprannome di \"Kotik\" (gatto, micio), che sar\u00e0 in seguito il suo \"alias\" negli ambienti rivoluzionari. I contemporanei lo descrivono di \u00abbassa statura, castano, con un lieve difetto di pronuncia della lettera \"elle\", e con una certa propensione all'umorismo. Testa rotonda, riccioluta, con una fronte alta da pensatore\u00bb. Ignatij era un giovane \u00abmite, discreto, non incline a fare discussioni\u00bb.\nNel 1875 si iscrisse alla facolt\u00e0 di meccanica dell'Istituto di Tecnologia di San Pietroburgo, entrando in contatto verso la fine del 1879 con l'associazione politica Narodnaja volja (\"Volont\u00e0 del Popolo\"), alla quale ader\u00ec. Nel 1880 venne incaricato, insieme ad Andrej \u017deljabov e Sof'ja Perovskaja, di propagandare il partito tra i giovani e gli operai. In quel periodo era anche responsabile della \"Rabo\u010daja gazeta\" (Gazzetta dei lavoratori), nonch\u00e9 tipografo clandestino della stessa, e si occupava anche di raccogliere fondi per sostenere chi era in carcere. Il 1\u00ba (13) giugno fu espulso dall'Istituto di Tecnologia per mancata frequenza.\nRegicidio e morte.\nNel febbraio del 1881 entr\u00f2 nella \"squadra operativa di combattimento\", che aveva come obiettivo quello di assassinare lo zar Alessandro II. Non fu una scelta facile per lui, che era un fervente cattolico, ma riteneva l'autocrazia il male assoluto e per debellarla era disposto al totale sacrificio di s\u00e9, foss'anche finire all'inferno dopo la morte. Nel primo pomeriggio del 13 marzo, il sovrano si trovava su una carrozza sul lato pilota, mentre sei cosacchi lo seguivano pi\u00f9 indietro.. Mentre la vettura si avvicinava all'angolo di una strada nei pressi del Canale Caterina, la Perovskaja diede a Nikolaj Rysakov, a Grinevickij, a Timofej Michajlov e a Ivan Emel'janov il segnale di tenersi pronti a lanciare le loro bombe. La prima bomba di Rysakov lasci\u00f2 lo zar illeso, ma due uomini della sua scorta rimasero feriti.\nA questo punto lo zar insistette per fermare la carrozza e scendere per controllare la situazione. Una volta che lo zar fu sceso, Grinevickij lanci\u00f2 la sua bomba, che lo colp\u00ec in pieno; lo stesso regicida, trovandosi vicino alla deflagrazione, rimase gravemente ferito, morendo in serata. L'omicidio aveva lo scopo di provocare una rivoluzione, ma non riusc\u00ec nel suo intento. I cospiratori, Nikolaj Kibal'\u010di\u010d, che aveva preparato le bombe, Perovskaja, Rysakov, \u017deljabov e Michajlov, furono processati, condannati a morte, impiccati e sepolti in una fossa comune. Emel'janov, arrestato soltanto un mese dopo, fu condannato in un altro processo ai lavori forzati a vita. La chiesa del Salvatore sul Sangue Versato \u00e8 stata eretta sul luogo dell'assassinio."}
{"id": "4839831", "revid": "1867020", "url": "https://it.wikipedia.org/wiki?curid=4839831", "title": "T\u00e9l\u00e9 Paese", "text": "Tele Paese \u00e8 la prima rete televisiva locale della Corsica. \u00c8 nata nel 2006 e ha sede a Santa Reparata di Balagna. Il canale trasmette in tutta la Balagna (Alta Corsica) e ha un bacino di utenza di circa 30.000 persone.\nStoria.\nL'associazione Tele Paese \u00e8 nata a Santa Reparata di Balagna il 3 novembre 2006 grazie anche all'Agenzia per lo sviluppo dell'Alta Corsica e con il sostegno di alcuni politici locali come Paul Giacobbi, che si occup\u00f2 anche dell'inaugurazione. Nel 2013 il canale \u00e8 diventato una societ\u00e0 cooperativa."}
{"id": "4839835", "revid": "287204", "url": "https://it.wikipedia.org/wiki?curid=4839835", "title": "Franco Pucci", "text": "Biografia.\nAllievo dell'Accademia nazionale d'arte drammatica alla fine degli anni trenta, oper\u00f2 nel Teatro di rivista accanto a Wanda Osiris, Riccardo Billi, Mario Riva e Nino Taranto. Alla radio inizi\u00f2 dal 1946 come imitatore, quindi inizi\u00f2 a scrivere testi,\nintervenendo con la sua inconfondibile voce, per famose trasmissioni come \"La Bisarca\" (1948-1951), \"Rosso e nero\", \"Sorella Radio\" (1951-1977) con Maria Luisa Boncompagni, Silvio Gigli e Isa Di Marzio, fino a \"Gran variet\u00e0\" (1966-1979) e \"Pi\u00f9 di cos\u00ec...\" con Bice Valori e Paolo Panelli (1977). Ebbe un lungo sodalizio con autori come Antonio Amurri e Dino Verde. Molto scarsa la sua attivit\u00e0 sul grande schermo. Il ruolo per cui viene meglio ricordato \u00e8 quello del medico in \"47 morto che parla\", al fianco di Tot\u00f2. In televisione fu tra gli interpreti di un lavoro di prosa, \"Il colpo gobbo\" (1962), scritto da Mario Soldati e diretto da Daniele D'Anza. \u00c8 deceduto nell'aprile del 2007, all'et\u00e0 di 86 anni."}
{"id": "4839845", "revid": "110157", "url": "https://it.wikipedia.org/wiki?curid=4839845", "title": "La rivolta dei soldati", "text": "La rivolta dei soldati \u00e8 un romanzo dello scrittore Hans Hellmut Kirst; fu pubblicato col titolo \"Aufstand der Soldaten Roman des 20 Juli 1944\" nel 1965 dalla casa editrice Desch (Wien-Muenchen-Basel). In Italia fu pubblicato nel 1967 dall'editore Garzanti.\nI fatti dell'attentato a Hitler del 20 luglio 1944 e le conseguenze del fallimento dell'operazione Valchiria vengono esposti in forma di romanzo. I personaggi sono autentici, ad eccezione del protagonista che - seppur inventato - \u00e8 ispirato alla figura reale di Fritz-Dietlof Graf von der Schulenburg, a cui l'autore dedica una postfazione."}
{"id": "4839854", "revid": "253269", "url": "https://it.wikipedia.org/wiki?curid=4839854", "title": "Tom Powers", "text": "Biografia.\nInizi\u00f2 la sua carriera cinematografica nel 1911 in alcuni western prodotti dalla Vitagraph Company of America. Negli anni dieci, lavor\u00f2 anche nel Regno Unito per la Hepworth. Lasci\u00f2 il cinema nel 1917, dedicandosi al teatro.\nNel 1944, gli venne offerto da Billy Wilder il ruolo della vittima nel film \"La fiamma del peccato\". Questo segn\u00f2 per lui il ritorno sugli schermi. Negli ultimi anni, gir\u00f2 infatti numerosi film in parti di caratterista, tra cui \"Nessuno mi creder\u00e0\" (1947).\nMor\u00ec a Hollywood, il 9 novembre 1955, a causa di una malattia cardiaca."}
{"id": "4839858", "revid": "599013", "url": "https://it.wikipedia.org/wiki?curid=4839858", "title": "Eddie Murray (giocatore di football americano)", "text": "Carriera.\nMurray fu scelto nel corso del settimo giro del Draft NFL 1980 dai Detroit Lions. Vi rimase per undici stagioni, dopo di che gioc\u00f2 con Kansas City Chiefs, Tampa Bay Buccaneers, Dallas Cowboys, Philadelphia Eagles, Minnesota Vikings e Washington Redskins. Murray fu premiato come MVP del Pro Bowl del 1981. Il 30 gennaio 1994 calci\u00f2 tre field goal nel Super Bowl XXVIII, contribuendo alla vittoria dei suoi Cowboys.\nCoi Lions nei divisional playoff a San Francisco, con Detroit in svantaggio per 24-23 con 11 secondi al termine della gara, Murray, che poco prima aveva segnato un field goal da 54 yard, sbagli\u00f2 per poco un tentativo dalle 43 yard. Dieci anni dopo coi Dallas Cowboys, Murray nell'ultima gara della stagione regolare segn\u00f2 il field goal della vittoria ai tempi supplementari contro i New York Giants, consentendo alla sua squadra di vincere la NFC East division e di assicurarsi il vantaggio casalingo per tutti i playoff."}
{"id": "4839860", "revid": "110157", "url": "https://it.wikipedia.org/wiki?curid=4839860", "title": "To Memphis, with Love", "text": "To Memphis, with Love \u00e8 il DVD/CD del concerto di Cyndi Lauper che si \u00e8 svolto nel 2011 al The Warehouse, Memphis, Stati Uniti. Il DVD/CD \u00e8 stato pubblicato da Megaforce Records il 24 ottobre 2011.\nData di uscita.\nElenco della Data di uscita e dettagli alla voce Formato."}
{"id": "4839862", "revid": "110157", "url": "https://it.wikipedia.org/wiki?curid=4839862", "title": "Volvo ECC", "text": "La Volvo ECC (acronimo di \"Environmental Concept Car\") \u00e8 una concept car ibrida costruita dalla casa automobilistica svedese Volvo, presentata al Salone dell'automobile di Parigi nel 1992.\nEra dotata sia di un propulsore elettrico che di uno a turbina. \nLo stile ed il suo design furono successivamente utilizzate nella autovettura Volvo S80 del 1998.\nIl prototipo \u00e8 oggi conservato presso il Volvo Museum di G\u00f6teborg in Svezia.\nTecnologia.\nLa concept ECC venne costruita sul pianale della Volvo 850. A differenza della maggior parte delle vetture ibride che utilizzano un motore a benzina per assicurare sia la massima potenza che per ricaricare le batterie, la ECC utilizzava, per ricaricare le batterie utilizzate dal motore elettrico, una turbina a gas.\nQuesto tipo di motore presenta infatti una efficienza termodinamica superiore ad un motore a combustione interna a pistoni.\nCome nella realizzazione classica, anche in quella prodotta da Volvo, il combustibile viene fatto evaporare e mescolato all'aria prima dell'accensione; in questo modo le emissioni di NOx risultano particolarmente contenute.\n\u00c8 anche possibile scegliere tra il funzionamento mediante turbina e quello ibrido tramite un interruttore posto sulla plancia.\nLa potenza massima erogata era di 95 cavalli di cui solo 75 disponibili nell'uso continuativo. \nIl prototipo vantava un Coefficiente di resistenza aerodinamica (cx) pari a 0,23.\nCon un peso di 300 libbre superiore ad una convenzionale Volvo 850, l'accelerazione da 0 a 60 miglia orarie era prodotta in un tempo pari a 20 secondi.\nLa velocit\u00e0 massima era di 110 miglia per ora pari a 180\u00a0km/h.\nL'autonomia con il solo impiego delle batterie raggiungeva i 140\u00a0km, mentre con l'uso della turbina si raggiungevano i 668\u00a0km."}
{"id": "4839881", "revid": "287204", "url": "https://it.wikipedia.org/wiki?curid=4839881", "title": "Il re degli alberi", "text": "Il re degli alberi (\"Sh\u00f9 w\u00e1ng \u6811\u738b\") \u00e8 un racconto lungo dello scrittore cinese Acheng. L'opera \u00e8 il secondo capitolo della \"Trilogia dei re\".\nTrama.\nDopo i grandi cambiamenti della rivoluzione culturale cinese, un gruppo di giovani istruiti della citt\u00e0 viene mandato nelle campagne per partecipare al disboscamento delle montagne. Durante l'opera si accorgono che gli abitanti del luogo hanno risparmiato un maestoso albero, credendolo abitato da spiriti e dotato di diverse qualit\u00e0 soprannaturali. La brigata di giovani arriva a chiamare la maestosa creatura il \"re degli alberi\" e decide, seguendo l'esempio degli abitanti della montagna, di risparmiarlo.\nEppure il pi\u00f9 ligio al dovere, Li Li, non riesce a dimenticarlo e cos\u00ec decide, dopo settimane passate disboscando le zone vicine, di abbattere il gigante verde. Comunicata la sua risoluzione ai compagni e alla gente del posto, Li Li e gli altri vedono opporsi loro il taciturno e risoluto Lao Xiao. Incapace di sopportare l'abbattimento dell'albero per gli scopi della rivoluzione, egli \u00e8 pronto ad offrire la propria vita. Eppure n\u00e9 la sua audacia, n\u00e9 la confessione d'essere lui il vero \"re degli alberi\", il pi\u00f9 grande taglialegna della regione, riescono a far desistere Li Li e il gigante verde.\nDopo giorni passati nello straniamento generale, il Narratore va a trovare Lao Xiao per vederlo spirare, come senz'anima dopo i recenti avvenimenti. Ma l'incendio appiccato i giorni passati dagli uomini per eliminare gli alberi inutili - come impartito dalle direttive del regime - si rivela alla fine incapace di vincere la rinascita della natura e delle forma di vita vegetali: sotto la cenere e i tronchi bruciati rinascono nuova erba e piante."}
{"id": "4839902", "revid": "1505830", "url": "https://it.wikipedia.org/wiki?curid=4839902", "title": "Mitro Repo", "text": "Biografia.\nRepo \u00e8 stato un prete cristiano ortodosso di terza generazione, che ha studiato teologia presso l'Universit\u00e0 di Helsinki.\nLa posizione di Repo sul coinvolgimento della chiesa finlandese nella divisione della Chiesa ortodossa estone lo condusse ad una sua temporanea sospensione.\nRepo fu anche un popolare speaker e commentatore in radio e nei talk show televisivi.\nMolti partiti chiesero a Repo di candidarsi alle elezioni europee ed egli finalmente scelse di candidarsi con i socialdemocratici. La sua decisione lo port\u00f2 ad un conflitto tra Repo e le cariche della Chiesa ortodossa finlandese, il quale si concluse con il divieto di servire messa e di vestire l'abito talare\nLa sua candidatura ed elezione hanno suscitato interesse da parte della stampa internazionale, tra cui Le Monde e The New York Times."}
{"id": "4839916", "revid": "123400290", "url": "https://it.wikipedia.org/wiki?curid=4839916", "title": "Francesco Di Maggio", "text": "Biografia.\nIl padre era un maresciallo dei Carabinieri in servizio a Barcellona Pozzo di Gotto, mentre il fratello, Salvatore Tito Di Maggio, \u00e8 stato senatore della XVII Legislatura.\nDopo la laurea in giurisprudenza inizi\u00f2 a esercitare l'avvocatura. Entr\u00f2 poi in magistratura nel 1982 e nei primi anni '80 divenne Sostituto Procuratore della Repubblica presso il Tribunale di Milano e li si occup\u00f2 di diverse inchieste in tema di crimine organizzato: nel febbraio 1983, insieme al sostituto procuratore Piercamillo Davigo, coordin\u00f2 l'indagine denominata \"San Valentino\", che port\u00f2 all'arresto di numerosi \"colletti bianchi\" implicati nel riciclaggio di denaro sporco sulla piazza milanese per conto delle cosche siciliane, e nel 1984 riusc\u00ec a convincere il boss Angelo Epaminonda a collaborare con la giustizia e raccolse le sue prime dichiarazioni. Ha sostenuto la pubblica accusa nel maxiprocesso scaturito dalle rivelazioni di Epaminonda (il primo celebrato a Milano), che si concluse con la condanna all'ergastolo di numerosi affiliati al clan dei catanesi che aveva insanguinato la metropoli milanese tra il 1975 e il 1984.\nFu in seguito distaccato a Roma presso l'ufficio dell'Alto commissario per il coordinamento della lotta contro la delinquenza mafiosa, all'epoca guidato da Domenico Sica, insieme ai colleghi Francesco Misiani e Loris D'Ambrosio; si dimise nel 1990 per la chiusura di quella sede. Divenne allora consulente giuridico dell'agenzia antidroga dell'Onu a Vienna.\nOspite in numerose occasioni della popolare trasmissione televisiva \"Maurizio Costanzo Show\", durante la puntata dell'8 marzo 1990 approfitt\u00f2 dello spazio concessogli da Maurizio Costanzo per denunciare con nomi e cognomi le collusioni tra mafia e politica, le inerzie degli organi statali di fronte al fenomeno mafioso ed inoltre accus\u00f2 il CSM di aver indebolito per interessi di parte l'Alto commissario. L'intervista caus\u00f2 dure polemiche in cui intervenne anche l'allora Presidente della Repubblica Francesco Cossiga, il quale chiese di accertare la fondatezza delle accuse del giudice. Qualche mese dopo, Di Maggio torn\u00f2 alla carica con le sue accuse che provocarono nuove polemiche nel corso di un'intervista resa al quotidiano \"L'Unit\u00e0\" in occasione del recente omicidio del giudice Rosario Livatino, in cui affermava: \"Dietro la bara di Livatino non pu\u00f2 nascondersi tutta la magistratura\", alludendo alle responsabilit\u00e0 dei superiori del magistrato assassinato che avevano assicurato l'impunit\u00e0 a noti mafiosi agrigentini, come da lui gi\u00e0 denunciato nell'intervista a Costanzo.\nL'11 giugno 1993 venne nominato dal ministro della Giustizia Giovanni Conso vicedirettore del Dipartimento dell'amministrazione penitenziaria (DAP). Non avendo i titoli per quell'incarico gli fu data la qualifica di Consigliere di Stato.\nUn anno dopo, nell'agosto 1994, lasci\u00f2 il DAP in polemica con il nuovo ministro della Giustizia Alfredo Biondi e torn\u00f2 a Vienna. \u00c8 scomparso nel 1996 all'et\u00e0 di 48 anni per complicazioni causate da un'epatite.\nControversie.\nLa vicenda dell'autoparco della mafia.\nNell'autunno 1993 il GICO di Firenze concluse le indagini sull'autoparco di via Oreste Salamone a Milano, centrale operativa delle cosche per i traffici di droga e armi, e sulle protezioni accordate ai mafiosi che vi operavano: con questi addebiti la Procura di Firenze ordin\u00f2 tre arresti tra gli ufficiali di polizia che collaboravano con il \"pool\" della Procura di Milano. Il rapporto del GICO cit\u00f2, a sostegno della richiesta di arresti, anche un collaboratore di giustizia, Salvatore Maimone, il quale rivel\u00f2 che Francesco Di Maggio e i suoi ex colleghi della Procura milanese Alberto Nobili, Armando Spataro e Antonio Di Pietro erano coloro che \"coprivano\" affari e delitti dei mafiosi dell'autoparco. Maimone poi dichiar\u00f2 che le accuse ai PM milanesi gli erano state sollecitate (venne infatti denunciato per calunnia) e in ogni caso il processo agli ufficiali di polizia si concluse con le loro assoluzioni.\nTrattativa Stato-mafia.\nNegli anni 2010 il nome di Di Maggio \u00e8 tornato alla ribalta nell'ambito delle indagini sulla Trattativa Stato-mafia degli anni 1992-1993. L'inchiesta dalla Procura di Palermo, in particolare condotta dai magistrati Antonino Di Matteo, Roberto Tartaglia e Francesco Del Bene, con il coordinamento del Procuratore Aggiunto Vittorio Teresi, ipotizz\u00f2 che, sebbene \"dopo dieci anni di permanenza nell\u2019incarico una sostituzione ai vertici del D.A.P. sarebbe da considerarsi normale\", sulla sostituzione avvenuta nel giugno 1993 del direttore Nicol\u00f2 Amato e del vicedirettore Edoardo Fazzioli \"avrebbero influito in parte dei dissidi imprecisati con l\u2019allora Presidente della Repubblica Oscar Luigi Scalfaro\", sempre radicalmente negati da quest'ultimo: al loro posto vennero nominati il dottor Adalberto Capriotti come nuovo direttore e il dottor Di Maggio come vicedirettore (sebbene quest'ultimo non avesse i titoli richiesti dalla legge), nomine che sarebbero avvenute sempre su pressione di Scalfaro al fine di stabilire una linea meno \"dura\" all'interno delle carceri necessaria per aprire un dialogo con la mafia finalizzato a far cessare le stragi. Dalle agende dell'allora colonnello dei carabinieri Mario Mori risultarono infatti incontri con Di Maggio nell'estate 1993 per discutere del \"problema detenuti mafiosi\", circostanza confermata ai magistrati dal caposcorta dell'ex magistrato, Nicola Cristella, il quale afferm\u00f2 che Mori agiva su mandato dell'onorevole Calogero Mannino."}
{"id": "4839917", "revid": "110157", "url": "https://it.wikipedia.org/wiki?curid=4839917", "title": "Violet Hopson", "text": "Biografia.\nNata in Australia, a Port Augusta il 16 dicembre 1887, fece le sue prime esperienze teatrali in Australia e in Nuova Zelanda con la Pollard Opera Company. Arrivata negli Stati Uniti nei primi anni del Novecento con la sorella maggiore Zoe, acquis\u00ec notoriet\u00e0 come attrice teatrale. Negli anni dieci, nel Regno Unito, inizi\u00f2 una carriera cinematografica alla Hepworth. Nonostante fosse australiana di nascita, i suoi film la fecero diventare una sorta di prototipo della ragazza inglese."}
{"id": "4839918", "revid": "123410868", "url": "https://it.wikipedia.org/wiki?curid=4839918", "title": "Que dolor/Spera, aspetta e spera", "text": "Que dolor/Spera, aspetta e spera ventiquattresimo 45 giri della cantante pop italiana Raffaella Carr\u00e0, pubblicato nel 1984 dall'etichetta discografica Hispavox e distribuito dalla CGD Messaggerie Musicali s.p.a. Milano.\n\"Que dolor\".\nEra la seconda sigla iniziale della trasmissione televisiva di mezzogiorno \"Pronto, Raffaella?\", cantata in spagnolo, e messa in onda dalla puntata del 16 aprile 1984 durante la prima stagione del programma (1983-84).Il video \u00e8 disponibile sul DVD nel cofanetto \"Raffica Carr\u00e0\" del 2007.\nVisto il successo della sigla, il 45 giri, inizialmente destinato al mercato estero, fu distribuito anche in Italia e ha raggiunto la ventunesima posizione della classifica italiana settimanale delle vendite.\nL'edizione in italiano intitolata \"Che dolor\" \u00e8 reperibile nell'album \"Raffaella Carr\u00e0 82\", pubblicato due anni prima.\nNel 1999 nelle raccolte di remix \"Fiesta - I grandi successi\" per l'Italia e \"Fiesta - Grandes \u00c9xitos\" per i mercati latini, Raffaella ripropone il brano in versione dance, rispettivamente cantandolo in italiano e in spagnolo.\n\"Spera, aspetta e spera\".\n\u00c8 la cover di \"Lan\u00e7a perfume\" (1980), un classico della regina del rock brasiliano Rita Lee, con il testo in italiano di Cristiano Malgioglio.\nLato b del disco scelto tra i brani dell'album \"Fatalit\u00e0\", pubblicato l'anno precedente.\nTracce.\nEdizioni musicali Hispavox e Anteprima."}
{"id": "4839927", "revid": "1418004", "url": "https://it.wikipedia.org/wiki?curid=4839927", "title": "Mamphela Ramphele", "text": "Biografia.\nMedico e attivista anti-apartheid, \u00e8 stata la compagna del celebre attivista Steve Biko, fondatore del \"Black Consciousness Movement\", dal quale ha avuto due figli.\n\u00c8 stata dirigente della Banca Mondiale.\nNel 2013 ha fondato il partito Costruire il Sudafrica, con cui \u00e8 candidata alle elezioni parlamentari sudafricane del 2014, sostenuta anche da Alleanza Democratica."}
{"id": "4839932", "revid": "123410995", "url": "https://it.wikipedia.org/wiki?curid=4839932", "title": "Dolce far niente/Io ti amo", "text": "Dolce far niente/Io ti amo venticinquesimo 45 giri della cantante pop italiana Raffaella Carr\u00e0, pubblicato e distribuito nel 1984 dall'etichetta discografica CGD.\nIl disco.\nAnticipa l'album \"Bolero\", pubblicato a met\u00e0 mese, in cui entrambi i brani sono contenuti.\nDurante il 1984 ha raggiunto la ventiseiesima posizione della classifica settimanale delle vendite.\nFotografia di copertina di Marinetta Saglio.\n\"Dolce far niente\".\nTerza sigla iniziale del programma televisivo \"Pronto, Raffaella?\", utilizzata nella seconda stagione del programma (1984-85) e alternata con \"Bolero\", altro brano presente nell'album omonimo.Entrambi i video sono disponibili sul DVD nel cofanetto \"Raffica Carr\u00e0\" del 2007.\nNe esiste anche una versione in castellano, che ha mantenuto il titolo in italiano, \ninserita in un singolo per il mercato iberico, con lato b \"Stupida gelosia\" rimasto in italiano (CBS A 6295).\n\"Io ti amo\".\nLato b del 45 giri.\nTracce.\nEdizioni musicali Antes."}
{"id": "4839938", "revid": "447535", "url": "https://it.wikipedia.org/wiki?curid=4839938", "title": "Marco Valdo", "text": ""}
{"id": "4839940", "revid": "256896", "url": "https://it.wikipedia.org/wiki?curid=4839940", "title": "Mortorio", "text": ""}
{"id": "4839943", "revid": "638792", "url": "https://it.wikipedia.org/wiki?curid=4839943", "title": "Cristoforo Colombo, l'uomo del nuovo mondo!", "text": ""}
{"id": "4839944", "revid": "767487", "url": "https://it.wikipedia.org/wiki?curid=4839944", "title": "Alma Taylor (film)", "text": "Alma Taylor \u00e8 un cortometraggio muto del 1915. Nei credit non viene riportato il nome del regista. Il film assembla una serie di spezzoni di pellicola che hanno come protagonista l'attrice Alma Taylor, uno dei nomi di punta della casa di produzione britannica Hepworth.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 175 metri - usc\u00ec nelle sale cinematografiche britanniche nel febbraio 1915.\nSi conoscono pochi dati del film che si pensa sia stato distrutto insieme a gran parte dei film della compagnia nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pensava in questo modo di poter almeno recuperare il nitrato d'argento della pellicola."}
{"id": "4839945", "revid": "638792", "url": "https://it.wikipedia.org/wiki?curid=4839945", "title": "Alla scoperta dell'America", "text": ""}
{"id": "4839950", "revid": "767487", "url": "https://it.wikipedia.org/wiki?curid=4839950", "title": "Be Sure Your Sins", "text": "Be Sure Your Sins \u00e8 un cortometraggio muto del 1915 diretto da Cecil M. Hepworth. \u00c8 conosciuto anche con il titolo \"The Canker of Jealousy\".\nTrama.\nUn medico uccide, strangolandolo, l'amante della moglie. Dar\u00e0 poi la vita per salvare il suo bambino malato.\nProduzione.\nIl film fu prodotto dalla Hepworth.\nDistribuzione.\nDistribuito dalla Kinematograph Trading Company, il film - un cortometraggio in tre bobine - usc\u00ec nelle sale cinematografiche britanniche nel gennaio 1915.\nSi conoscono pochi dati del film che si pensa sia stato distrutto insieme a gran parte dei film della compagnia nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pensava in questo modo di poter almeno recuperare il nitrato d'argento della pellicola."}
{"id": "4839955", "revid": "767487", "url": "https://it.wikipedia.org/wiki?curid=4839955", "title": "The Cowboy and the Indians", "text": "The Cowboy and the Indians \u00e8 un film del 1949 diretto da John English.\n\u00c8 un film western statunitense a sfondo musicale con Gene Autry.\nProduzione.\nIl film, diretto da John English su una sceneggiatura di Dwight Cummins e Dorothy Yost, fu prodotto da Armand Schaefer per la Gene Autry Productions e girato negli studios di Old Tucson a Tucson, Arizona, e a Pioneertown, California, dal 14 al 28 marzo 1949.\nDistribuzione.\nIl film fu distribuito negli Stati Uniti dal 15 settembre 1949 al cinema dalla Columbia Pictures. \u00c8 stato distribuito anche in Brasile con il titolo \"O Vaqueiro e os Peles-Vermelhas\"."}
{"id": "4839956", "revid": "121206364", "url": "https://it.wikipedia.org/wiki?curid=4839956", "title": "Marina di Caulonia", "text": "Marina di Caulonia o Caulonia marina \u00e8 una frazione del comune di Caulonia, in provincia di Reggio Calabria, situata lungo la strada statale 106 tra la frazione riacese di Riace marina a sinistra e Roccella Jonica a destra. La frazione \u00e8 collegata al comune di Caulonia con la strada provinciale 88, da cui dista 7,31\u00a0km. La popolazione \u00e8 di 996 abitanti .\nStoria.\nLa frazione di Caulonia marina nasce dopo l'alluvione del 18 ottobre 1951 in localit\u00e0 \"Caulonia Scalo\".\nGeografia fisica.\nLa frazione \u00e8 la localit\u00e0 marina di Caulonia, sul suo territorio sfociano inoltre le fiumare Allaro e Amusa.\nInfrastrutture e trasporti.\nNella frazione si trova la Stazione di Caulonia. Dalla statale 106 parte la SP88.\nEconomia.\nA livello turistico \u00e8 sede di diversi lidi balneari e di alcuni locali notturni."}
{"id": "4839957", "revid": "400694", "url": "https://it.wikipedia.org/wiki?curid=4839957", "title": "Ho ucciso Jesse il bandito", "text": ""}
{"id": "4839960", "revid": "256896", "url": "https://it.wikipedia.org/wiki?curid=4839960", "title": "Isola il Toro", "text": ""}
{"id": "4839962", "revid": "54354", "url": "https://it.wikipedia.org/wiki?curid=4839962", "title": "Caulonia marina", "text": ""}
{"id": "4839963", "revid": "767487", "url": "https://it.wikipedia.org/wiki?curid=4839963", "title": "El Paso (film)", "text": "El Paso \u00e8 un film del 1949 diretto da Lewis R. Foster.\n\u00c8 un western statunitense con John Payne, Gail Russell, Sterling Hayden e George 'Gabby' Hayes.\nProduzione.\nIl film, diretto da Lewis R. Foster su una sceneggiatura dello stesso Foster su un soggetto di J. Robert Bren, Gladys Atwater, fu prodotto da William H. Pine e William C. Thomas per la Pine-Thomas Productions e girato nel ranch di Corriganville a Simi Valley e nell'Iverson Ranch a Chatsworth, Los Angeles, California, e a El Paso, Texas, dal 17 settembre a fine ottobre 1948.\nDistribuzione.\nIl film fu distribuito negli Stati Uniti dal 5 agosto 1949 (premi\u00e8re a New York il 23 marzo 1949) al cinema dalla Paramount Pictures.\nAltre distribuzioni:"}
{"id": "4839965", "revid": "729019", "url": "https://it.wikipedia.org/wiki?curid=4839965", "title": "Stazione di Narita Aeroporto Terminal 2", "text": "La \u00e8 una stazione ferroviaria situata nell'area della citt\u00e0 di Narita, nella prefettura di Chiba, in Giappone, e serve il terminal 2 dell'aeroporto Internazionale Narita. La stazione \u00e8 servita dalla linea Narita della JR East e dalle linee Keisei principale e linea Keisei Narita Aeroporto.\nStruttura.\nLa stazione \u00e8 separata in due aree distinte, una per la linea Narita di JR e una per le ferrovie Keisei. Gi\u00e0 al livello del mezzanino i tornelli di accesso sono separati. La linea JR dispone di un solo binario passante utilizzato in entrambe le direzioni, mentre le linee Keisei dispongono di una banchina a isola con due binari."}
{"id": "4839972", "revid": "767487", "url": "https://it.wikipedia.org/wiki?curid=4839972", "title": "My Aunt!", "text": "My Aunt! \u00e8 un cortometraggio muto del 1914. Il nome del regista non viene riportato nei dati che restano del film.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio - usc\u00ec nelle sale cinematografiche britanniche nel 1914.\nSi conoscono pochi dati del film che si pensa sia stato distrutto insieme a gran parte dei film della compagnia nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pensava in questo modo di poter almeno recuperare il nitrato d'argento della pellicola."}
{"id": "4839974", "revid": "123411168", "url": "https://it.wikipedia.org/wiki?curid=4839974", "title": "Amico/Tele-telefonarti", "text": "Amico/Tele-telefonarti ventisettesimo 45 giri della cantante pop Raffaella Carr\u00e0, pubblicato e distribuito nel 1985 dall'etichetta discografica CGD Messaggerie Musicali S.p.A.\nIl disco.\nEntrambi i brani provengono dall'album \"Bolero\" pubblicato l'anno prima.\nLe fotografie sono di Rino Petrosino.\n\"Amico\" \u00e8 stata la settima sigla dello storico programma del mezzogiorno \"Pronto, Raffaella?\"Il video \u00e8 disponibile sul DVD nel cofanetto \"Raffica Carr\u00e0\" del 2007.\nDei due brani esistono anche le versioni in spagnolo (testi di Gonzalo Benavides), intitolate rispettivamente \"Amigo\" e \"Tele-telefonearte\". Sono reperibili nella versione dell'album \"Bolero\" distribuita nel 1985 solo in Spagna con titolo \"Dolce far niente\" (CBS 26518).\nEntrambe le canzoni sono state usate da Gianni Boncompagni nella sua trasmissione televisiva \"Non \u00e8 la Rai\" e affidate alla voce dal vivo di Francesca Gollini, una delle giovani \"ragazze\" del cast, in versione \"Rock &amp; Roll\" durante la seconda stagione del programma (92/93) e poi riprese nella terza (93/94). Sono contenute nella raccolta in CD \"Non \u00e8 la Rai\" (1993)."}
{"id": "4839976", "revid": "767487", "url": "https://it.wikipedia.org/wiki?curid=4839976", "title": "Time the Great Healer", "text": "Time the Great Healer \u00e8 un cortometraggio muto del 1914 diretto da Cecil M. Hepworth.\nTrama.\nUna donna gelosa provoca la separazione tra due sposi.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio in tre bobine - usc\u00ec nelle sale cinematografiche britanniche nel novembre 1914.\nSi conoscono pochi dati del film che si pensa sia stato distrutto insieme a gran parte dei film della compagnia nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pensava in questo modo di poter almeno recuperare il nitrato d'argento della pellicola."}
{"id": "4839982", "revid": "767487", "url": "https://it.wikipedia.org/wiki?curid=4839982", "title": "Morphia the Death Drug", "text": "Morphia the Death Drug \u00e8 un cortometraggio muto del 1914 diretto da Cecil M. Hepworth.\nTrama.\nUn medico costringe la sua segretaria a diventare dipendente alla morfina.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio in due bobine - usc\u00ec nelle sale cinematografiche britanniche nel novembre 1914.\nSi conoscono pochi dati del film che si pensa sia stato distrutto insieme a gran parte dei film della compagnia nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pensava in questo modo di poter almeno recuperare il nitrato d'argento della pellicola."}
{"id": "4839983", "revid": "729019", "url": "https://it.wikipedia.org/wiki?curid=4839983", "title": "Stazione di Narita Aeroporto", "text": "La \u00e8 una stazione ferroviaria situata nell'area della citt\u00e0 di Narita, nella prefettura di Chiba, in Giappone, e serve il terminal 1 dell'aeroporto Internazionale Narita. La stazione \u00e8 servita dalla linea Narita della JR East e dalle linee Keisei principale e linea Keisei Narita Aeroporto che terminano tutte presso questa stazione.\nStruttura.\nLa stazione \u00e8 separata in due aree distinte, una per la linea Narita di JR e una per le ferrovie Keisei. Gi\u00e0 al livello del mezzanino i tornelli di accesso sono separati. La linea JR dispone di due binari con una banchina a isola, mentre le linee Keisei dispongono di due banchine a isola numerate da 1 a 5 (due banchine sono separate nella lunghezza)."}
{"id": "4839989", "revid": "123410537", "url": "https://it.wikipedia.org/wiki?curid=4839989", "title": "Soli sulla luna/Ahi", "text": "Soli sulla luna/Ahi \u00e8 il ventiduesimo 45 giri della cantante pop italiana Raffaella Carr\u00e0, pubblicato e distribuito nel 1983 dall'etichetta discografica Dischi Ricordi.\nIl disco.\nIn seguito al grande successo di \"Fantasticotre\", la cantante viene invitata ad esibirsi come super ospite al \"Festival di Sanremo 1983\" e alla kermesse promuover\u00e0 entrambi i brani di questo singolo, inciso appositamente per l'occasione e registrato \"in fretta e furia\" come dichiarato dalla stessa artista.\nHa raggiunto la trentatreesima posizione nella classifica settimanale dei 45 giri pi\u00f9 venduti nel 1983.\nEntrambi i brani sono stati inseriti nella raccolta in due CD \"Raffica - Balletti &amp; Duetti\" del 2008.\nNel 2018 la Dischi Ricordi pubblica un CD maxi single (Dischi Ricordi 10977) con i due pezzi, le corrispondenti versioni strumentali e \"Solos con la luna\" edizione in spagnolo di \"Soli sulla luna\"."}
{"id": "4839991", "revid": "125964450", "url": "https://it.wikipedia.org/wiki?curid=4839991", "title": "Carla Monti", "text": "Biografia.\nEx attrice caratterista italiana, Carla Monti esordisce nella prima met\u00e0 degli anni ottanta interpretando diversi ruoli adatti alla sua figura: dalla mamma affettuosa alla portinaia fino alla vecchietta svampita.\nNonostante abbia iniziato la carriera alla soglia della mezza et\u00e0, Carla Monti ha preso parte a una ventina di produzioni nell'arco di un trentennio, sempre in ruoli da comprimaria.\nDalla seconda met\u00e0 degli anni ottanta fino alla prima met\u00e0 degli anni novanta rivest\u00ec, in qualit\u00e0 di testimonial per diversi spot, il ruolo di un'anziana signora che consigliava a parenti, amici e conoscenti l'uso di una nota candeggina; in queste pubblicit\u00e0 fu doppiata da Liliana Feldmann, cos\u00ec come le altre attrici che interpretarono quel personaggio prima e dopo di lei."}
{"id": "4839993", "revid": "767487", "url": "https://it.wikipedia.org/wiki?curid=4839993", "title": "The Awakening of Nora", "text": "The Awakening of Nora \u00e8 un cortometraggio muto del 1914 diretto da Laurence Trimble.\nTrama.\nNora scopre che, nel corso di una rissa, il marito ha ucciso suo padre.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio in due bobine - usc\u00ec nelle sale cinematografiche britanniche nel novembre 1914.\nSi conoscono pochi dati del film che si pensa sia stato distrutto insieme a gran parte dei film della compagnia nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pensava in questo modo di poter almeno recuperare il nitrato d'argento della pellicola."}
{"id": "4839994", "revid": "767487", "url": "https://it.wikipedia.org/wiki?curid=4839994", "title": "The Hills Are Calling", "text": "The Hills Are Calling \u00e8 un cortometraggio muto del 1914 diretto da Cecil M. Hepworth.\nTrama.\nUn violinista scozzese dopo essere stato lasciato da una signora dell'alta societ\u00e0 londinese se ne torna a casa, tra le sue colline.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 351 metri - usc\u00ec nelle sale cinematografiche britanniche nel settembre 1914.\nSi conoscono pochi dati del film che si pensa sia stato distrutto insieme a gran parte dei film della compagnia nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, Hepworth pensava in questo modo di poter almeno recuperare il nitrato d'argento della pellicola."}
{"id": "4839999", "revid": "599013", "url": "https://it.wikipedia.org/wiki?curid=4839999", "title": "Aiche Nan\u00e0", "text": ""}
{"id": "4840003", "revid": "1711941", "url": "https://it.wikipedia.org/wiki?curid=4840003", "title": "Mea Shearim", "text": "Mea Shearim (, \"cento porte\") \u00e8 uno dei pi\u00f9 antichi quartieri ebraici di Gerusalemme. Deriva il suo nome dalla strada principale del quartiere che si chiama appunto rehov (via) Mea Shearim. \u00c8 popolato da ebrei haredi e fu costruito dai coloni originali del yish\u00f9v haYashan. \u00c8 turisticamente famoso per essere il quartiere ebraico di Gerusalemme popolato esclusivamente da appartenenti alla comunit\u00e0 ebraica haredi e perch\u00e9 vi si respira un'aria da shtetl ebraico dell'Europa Orientale in pieno Medio Oriente.\nEtimologia.\nIl nome di Mea Shearim deriva da un versetto della Parashah (Toledot) che \u00e8 stata letta la settimana in cui l'insediamento fu fondato: \"Isacco semin\u00f2 in quel paese, e trov\u00f2 in quello stesso anno il centuplo: tanto lo benedisse il Signore. (Bereshit XXVI, 12) (\u05de\u05d0\u05d4 \u05e9\u05e2\u05e8\u05d9\u05dd, mea Shearim); Dio aveva benedetto lui \"(Genesi 26:12). Secondo una tradizione, il quartiere originariamente aveva cento porte.\nStoria.\nMea Shearim \u00e8 stato fondato nel 1874, secondo insediamento al di fuori delle mura della Citt\u00e0 Vecchia, da una societ\u00e0 di costruzione di cento azionisti. Mettendo in comune le loro risorse, i membri della societ\u00e0 acquistarono un tratto di terra fuori dalla Citt\u00e0 Vecchia, che era gravemente sovraffollata e afflitta da scarsa igiene e vi costruirono un nuovo quartiere, con l'obiettivo di migliorare i loro standard di vita. \nConrad Schick, un architetto cristiano e missionario tedesco, ha elaborato il piano stradale di Mea Shearim nel 1846. Joseph Rivlin, uno dei capi della comunit\u00e0 ebraica di Gerusalemme, e un arabo cristiano di Betlemme erano i contraenti. Il lavoro \u00e8 stato svolto da lavoratori ebrei e non.\nMea Shearim era stato strutturato come un \"quartiere cortile\". \u00c8 stato circondato da un muro, con porte che erano chiuse ogni sera. Nell'ottobre 1880, cento appartamenti erano pronti per l'occupazione, e furono assegnati alle rispettive famiglie tramite una lotteria. Entro la fine del secolo, vi erano trecento case, un mulino e una panetteria. Conrad Schick aveva previsto spazi verdi aperti in ogni cortile, ma sono invece state costruite stalle. Mea Shearim \u00e8 stato il primo quartiere di Gerusalemme ad avere le luci nelle strade.\nSociet\u00e0.\nOggi, Mea Shearim \u00e8 un'isola nel cuore di Gerusalemme. Essendo la sua popolazione composta unicamente da haredim, le strade ricordano uno shtetl dell'Europa Orientale. La vita ruota attorno alla stretta osservanza dell'halakhah, la preghiera e lo studio dei testi sacri. Gli abitanti del quartiere vestono secondo le regole della tzniut (modestia secondo i canoni dell'halakhah con varianti in base al gruppo di appartenenza (chassidim, litaim ecc.); le donne in particolare vestono con gonna almeno fino al di sotto del ginocchio, camicie a maniche lunghe e collo alto e, se sposate, coprono completamente i capelli o con un kissui rosh (copricapo) o con una parrucca. La maggior parte dei residenti parlano yiddish nella loro vita quotidiana.\nVarie le chassidut presenti a Mea Shearim tra cui: Breslov, Slonim, Toldois Aharon, Toldois Avrohom Yitzchok, Mishkenos HaRoim, Satmer e Pinsk - Karlin. Il Tribunale Rabbinico di Edah HaChareidis, tra i cui compiti vi \u00e8 anche quello della supervisione e della certificazione kasher ha la sua sede all'estremit\u00e0 occidentale di Mea Shearim. Rav Yosef Shalom Eliashiv, il posek (autorit\u00e0 halakhica) leader dell'ebraismo lituano, risiedette a Mea Shearim sino alla sua morte avvenuta nel 2012. Anche i quartieri vicini hanno le stesse caratteristiche socio-religiose ed infatti attualmente tutta la zona attorno a \"Kikkar HaShabbat\", l'incrocio centrale, \u00e8 un unico grande quartiere Chared\u00ec composto dai quartieri di \"Gheula\" (salvezza), Zichron Moshe (ricordo di Mos\u00e8), Bucharim e Mea Shearim.\nRegole di comportamento del quartiere.\nIn tutto il quartiere, soprattutto all'ingresso delle zone pi\u00f9 interne e meno turistiche, sono appesi manifesti in inglese ed in ebraico che invitano i turisti a non accedere al quartiere se non si \u00e8 vestiti in maniera pudica. Quando si visita il quartiere, le donne e le ragazze sono invitate a indossare quello che \u00e8 considerato un abbigliamento modesto (gonne sino al ginocchio, niente scollature o abiti che mostrino l'ombelico, camicie con maniche lunghe e nel caso di donne sposate si richiede che coprano completamente i capelli o con un fazzoletto o con una parrucca non appariscente). I turisti sono pregati di non arrivare in gruppi numerosi. Durante lo Shabbat (dal tramonto venerd\u00ec fino a quando non \u00e8 completamente buio nella notte di sabato), i visitatori sono invitati ad astenersi dal fumo, dallo scattare fotografie, dalla guida o dall'uso di telefoni cellulari od altri apparecchi elettrici ed elettronici nonch\u00e9 dal porli in vista. Quando si entra in sinagoghe, gli uomini sono invitati a coprire le loro teste e le donne a non entrare nella zona maschile, ma a stare rigorosamente nel matroneo. Non \u00e8 altres\u00ec permesso alle coppie passeggiare mano nella mano. In generale la regola \u00e8 che si tratta di un quartiere abitato da persone dalla stretta osservanza religiosa ebraica e che dunque qualsiasi comportamento non consono ad un ambiente molto pudico e rispettoso dello Shabbat risulta essere molto sgradito e pu\u00f2 portare ad essere aggrediti verbalmente e ad essere cacciati dal quartiere. Gli abitanti del quartiere non gradiscono essere fotografati. \u00c8 altres\u00ec opportuno evitare di mangiare in pubblico durante i giorni di digiuno pubblico (tanit, soprattutto Yom Kippur e Tisha beAv. Le regole anzidette per lo Shabbat valgono anche per tutte le altre festivita ebraiche Shalosh Regalim, Rosh HaShana e Yom Kippur."}
{"id": "4840006", "revid": "28592", "url": "https://it.wikipedia.org/wiki?curid=4840006", "title": "Palazzo del Bargello (Perugia)", "text": ""}
{"id": "4840007", "revid": "47767", "url": "https://it.wikipedia.org/wiki?curid=4840007", "title": "Tomaso", "text": ""}
{"id": "4840009", "revid": "28592", "url": "https://it.wikipedia.org/wiki?curid=4840009", "title": "De Tomasi", "text": ""}
{"id": "4840010", "revid": "1305772", "url": "https://it.wikipedia.org/wiki?curid=4840010", "title": "De Tommasi", "text": ""}
{"id": "4840011", "revid": "1702319", "url": "https://it.wikipedia.org/wiki?curid=4840011", "title": "Chiesa di Sant'Emiliano", "text": ""}
{"id": "4840012", "revid": "98126723", "url": "https://it.wikipedia.org/wiki?curid=4840012", "title": "Chiesa di Sant'Emiliano (Trevi)", "text": ""}
{"id": "4840013", "revid": "1124164", "url": "https://it.wikipedia.org/wiki?curid=4840013", "title": "Bartolomeo di Tommaso", "text": "Biografia.\nPoche sono le notizie sulla vita del Bartolomeo, si sa che era figlio di un \"calzolarius\" di Foligno, e a causa dell'attivit\u00e0 paterna sempre in cerca di pellame e cuoio, visse la sua infanzia girando l'Italia centrale, formandosi a livello artistico nelle Marche, presso la scuola di Olivuccio di Ciccarello. Risulta essere attivo dal 1423 al 1453, realizzando opere a Fano, Foligno, Ancona e Roma, con uno stile ispirato alla scuola senese, tanto da essere considerato tra i pittori di Scuola di Ancona detta anche da Fabio Bisogni \"Scuola della costa\".\nLa sua presenza \u00e8 documentata nel 1425 in qualit\u00e0 di testimone in un atto dell'8 dicembre, e il 19 giugno 1933 ad Ancona, citt\u00e0 dove risiedeva. Ma, a comprova del suo girare il territorio, nel 1427, nel 1430 e 1437 con Giambono di Corrado allievo e figlio adottivo dell'Olivuccio \u00e8 registrata la sua presenza a Recanati. Nel 1434 \u00e8 documentata la sua presenza a Fano. Ricevette infatti una commissione da \"donna Gaudiana vedova di Marriolo di Matteo\" per l'affrescatura con le storie del santo dell'abside della cappella di cui godeva di giuspatronato della chiesa di San Giuliano pitture che risultano ultimate al 29 luglio 1439 ma andate perdute con la chiesa.\nDella sua vita privata si sa che nel 1446 a Foligno perdette una figlia e l'anno successivo la moglie e un'altra figlia. Ebbe anche un figlio maschio: Polidoro, che lo segu\u00ec nell'arte della pittura e che nel 1476 risulta attivo a Perugia a dipingere palazzo Perotti a Sassoferrato e il palazzo della canonica a Foligno. Tra i suoi allievi \u00e8 da menzionare Nicola d'Ulisse.\nOpere e commissioni.\nMolte delle sue opere sono andate perdute ne rimangono le commissioni a testimonianza.\nAndato perduto ma ben documentato \u00e8 un lavoro del 1429 eseguito a Recanati dove un documento registrato il 28 maggio nella chiesa di San Francesco con Domenico di Paolo e due frati: Cola d'Angelo e Marino di Cecco da Ascoli, i quali a nome della chiesa francescana cittadina, il completamento di un'ancona che pare fosse iniziata da un certo \"magistrum Perum\"e che doveva essere consegnata via mare per essere collocata sull'altare. Di quest'opera andata perduta si ha per\u00f2 una buona descrizione: l'Invenzione della Croce (\u201cubi loquitur de inventione sancte Crucis\u201d) con raffigurazione di episodi della vita del santo d'Assisi (\u201cmiracula sancti Francisci\u201d), dove doveva comparire raffigurato con le stimmate (\u201cstimata sancti Francisci, fratrem et montem Laverne cum ecclesia\u201d). Malgrado non si sappia quanto lavoro il maestro Pietro avesse gi\u00e0 realizzato, \u00e8 ipotizzabile vi fossero disegni preparatori. La chiesa doveva ospitare nel 1431 il capitolo provinciale dei frati minori, e probabilmente da questo nacque la necessit\u00e0 di presentare una chiesa con una nuova ancona anche se la struttura della chiesa non era completata. Di questo lavoro rimangono due soli pannelli di predella: \"Rinuncia degli averi\" conservato nella Galleria nazionele delle Marche d'Urbino e \"Funerali e canonizzazione\" a Baltimora nella Walters Art Gallery datati intorno al 1425-1430 secondo Federico Zeri, mentre Anna Zanoli li collegherebbe al 1439.1441 relativi all'ancona sempre per la chiesa francescana di Cesena.\nNel 1436 risulta che la comunit\u00e0 di Ancona gli vers\u00f2 34 ducati e 44 soldi \"Magistro Bartolomeo Tome pictori per factura del pennone, targa, oro, pentura et altre cose necessarie al dicto pennone et targa, come appare alla minuta regolata et calculata per regulatori, ducati trentaquactro et soldi quarantaquactro\".\nIn occasione del Giubileo del 1450 fu invitato a Roma da papa Niccol\u00f2 V. che gli off\u00ec sia l'alloggio che 7 ducati mensili per affrescare sale del palazzo che furono poi di nuovo dipinte da Raffaello Sanzio, di cui per\u00f2 non resta traccia, se non il pagamento di 17 ducati entro il 28 novembre 1453. \nIl 1437 lo vide realizzare il trittico per la chiesa di San Salvatore di Foligno raffigurante \"Ges\u00f9 tra san Battista e il beato Pietro Crisci\". Questo gli era stato commissionato da Rinaldo Trinci di Corrado. Sempre a Foligno risulta tra i trecentosessanta che firmarono la \"Santissima unione\" con Giacomo della Marca. Questo primo lavoro anche se in parte rovinato, ci presenta tutte la capacit\u00e0 artistiche del Bartolomeo, dir\u00e0 di lui Roberto Longhi: \"e, sorprende l'alta qualit\u00e0 dell'esecuzione tecnica, specie per quanto riguarda lo splendido cesello di alcuni nimbi. Ma pi\u00f9 ancora interessa l'effetto di \"irreal\u00ecsmo caratterizzato\"\". Il dipinto ha molte vicinanze con i dipinti del Sassetta, pare che i due artisti si incontrarono nel 1432-1434, a conferma alcuni lavori del medesimo periodo.\nNel 1449 realizz\u00f2 l'affresco \"Polittico di San Salvatore\", \"Martirio di Santa Barbara\", \"Madonna di Loreto\" e \"Antonio che predica\" per la chiesa di Santa Caterina di Foligno, conservati presso la pinacoteca di Foligno. Nel 1451 per l'altare maggiore della chiesa di Santa Maria Maddalena sempre di Foligno, dove riposavano le salve della moglie e delle figlie, e dove pare facesse una donazione in denaro. Di queste pitture rimane forse il dipinto raffigurante la \"Madonna col Bambino e santi Giovanni Battista, Maria Maddalena, Cristoforo e Domenico\", conservato presso la Galleria nazionale delle Marche di Urbino. Pare che questo lavoro gli fu commissionato da tre personaggi differenti.\nSue opere sono conservate in vari musei. Da ricordare la tavola della \"Vergine del Sole\" realizzato nel 1427-1430 circa per la chiesa di Sant'Agostino di Fossombrone e conservato presso la Pinacoteca di Brera., \"Santo Francescano e committenti\", opere tutte del 1432 o circa, presso il Museo capitolare diocesano di Foligno e presso la Pinacoteca vaticana il trittico \"Incoronazione della Vergine, Nativit\u00e0, Adorazione dei Magi\", noto come \"Trittico Rospigliosi\", dipinto nel 1450 circa e poi donato dal principe Altieri a Leone XIII in occasione del suo giubileo sacerdotale (1888).\nSuoi gli affreschi della cappella Paradisi della Chiesa di San Francesco a Terni\nin stile pittorico, che si muove lungo il crinale di separazione fra il linguaggio tardogotico e il gusto rinascimentale.\nLa sua raffigurazione a volte senza una regola prospettica e dalle fisionomie quasi grottesche \u00e8 proprio il primo segnale della cultura gotica ormai in crisi,i con l'inizio di un nuovo periodo pittorico. La sua pittura fu di formazione per gli artisti dell'ambiente provinciale come Nicola maestro di Antonio ad Arcangelo di Cola da Camerino, e Andrea De Litio e Giacomo da Recanati, saranno loro che sebbene non avessero ben compreso la sua forma pittorica ne trassero in alcune raffigurazioni, vicinanza di elementi. \n&lt;br&gt;Si deve proprio alla sua pittura irrazionalmente esasperata, con l'assoluta mancanza di spazi, unica per il tempo, questo comunicazione immediata e moderna."}
{"id": "4840014", "revid": "1305772", "url": "https://it.wikipedia.org/wiki?curid=4840014", "title": "Di Tommaso", "text": ""}
{"id": "4840015", "revid": "28592", "url": "https://it.wikipedia.org/wiki?curid=4840015", "title": "Mongiovino", "text": ""}
{"id": "4840016", "revid": "28592", "url": "https://it.wikipedia.org/wiki?curid=4840016", "title": "Santuario di Mongiovino", "text": ""}
{"id": "4840017", "revid": "287204", "url": "https://it.wikipedia.org/wiki?curid=4840017", "title": "Vacchi", "text": ""}
{"id": "4840019", "revid": "599013", "url": "https://it.wikipedia.org/wiki?curid=4840019", "title": "Valetti", "text": ""}
{"id": "4840020", "revid": "599013", "url": "https://it.wikipedia.org/wiki?curid=4840020", "title": "Valbusa", "text": ""}
{"id": "4840021", "revid": "599013", "url": "https://it.wikipedia.org/wiki?curid=4840021", "title": "Vanzetta", "text": ""}
{"id": "4840022", "revid": "599013", "url": "https://it.wikipedia.org/wiki?curid=4840022", "title": "Vagnozzi", "text": ""}
{"id": "4840027", "revid": "112541556", "url": "https://it.wikipedia.org/wiki?curid=4840027", "title": "Palazzo del Bargello (Gubbio)", "text": "Il palazzo del Bargello, che prende il nome dal Bargello (cio\u00e8 il capo della polizia locale) di cui secondo la tradizione era la residenza, si trova a Gubbio, di cui \u00e8 un tipico esempio dell'architettura gotica in una cittadina prettamente medievale.\nDescrizione.\nIl palazzo, a tre piani, perfettamente conservato, risale ai primi anni del 1300 e sorge nella medievale e suggestiva via dei Consoli in largo del Bargello. Nell'edificio hanno sede la Societ\u00e0 Balestrieri di Gubbio e il museo della balestra.\nLa costruzione presenta tutte le peculiarit\u00e0 della tipica casa eugubina con due ingressi, il principale che dava accesso alle botteghe ed alle cantine, il minore agli appartamenti : i piani sono delimitati da raffinate cornici marcapiano, rivestiti interamente in conci che ne fanno uno dei pi\u00f9 significativi e visitati monumenti della citt\u00e0 umbra. Il prospetto \u00e8 impreziosito da una finestra con supporto in pietra centinata, cio\u00e8 con la parte terminale curvata.\nIl fabbricato, oltre che per l'elegante architettura, \u00e8 noto per altri due motivi. Il primo consiste nella presenza, accanto al grande portale d'entrata, della cosiddetta \"porta del morto\", con la soglia un po' pi\u00f9 alta rispetto al piano stradale. Struttura caratteristica delle abitazioni medievali (se ne trova qualcuna anche nelle Marche e nel Lazio) era sempre pi\u00f9 stretta delle altre e, secondo la tradizione, appariva ininterrottamente murata e aperta soltanto per far passare la bara del defunto, morto nella casa. L'ulteriore variante la indica, invece, come una comune porta d'ingresso alle stanze abitate, dotata di una scaletta mobile di legno che, di notte, veniva tolta per motivi di sicurezza.\nNell'epoca delle signorie, peraltro, si placarono gli attriti tra le famiglie di Gubbio e, per avere maggiori agi, si prefer\u00ec murare l'angusta porticina e adoperare il vicino pi\u00f9 funzionale ingresso del magazzino, riaprendo la prima solo per l'eventuale passaggio della cassa da morto.\nIl secondo motivo della rinomanza del palazzo eugubino si basa sul fatto che, davanti ad esso, si trova l'omonima fontana cinquecentesca (rifatta nel 1862), denominata \"fontana dei matti\". Secondo un'antica tradizione tuttora in uso, infatti, lo straniero che compie tre giri di corsa intorno ad essa, mentre altre persone lo bagnano con l'acqua, acquisisce la cittadinanza di Gubbio ed il titolo onorifico di \"Matto d'Agobbio\" ossia la patente di \"Matto onorario di Gubbio\": ma \"matto\", in tal caso, non significa squilibrato o demente bens\u00ec, facendo riferimento alla proverbiale imprevedibilit\u00e0 e ironia tipica degli eugubini, mattacchione e bizzarro."}
{"id": "4840032", "revid": "6923", "url": "https://it.wikipedia.org/wiki?curid=4840032", "title": "Limito di Pioltello", "text": ""}
{"id": "4840037", "revid": "729019", "url": "https://it.wikipedia.org/wiki?curid=4840037", "title": "17 cm SK L/40", "text": "Il 17\u00a0cm Schnelladekanone L\u00e4nge 40, abbreviato in 17\u00a0cm SK L/40, era un cannone navale tedesco, adattato a cannone ferroviario durante la prima guerra mondiale.\nStoria.\nIl 17\u00a0cm SK L/40 costituiva l'armamento secondario delle pre-dreadnought della Kaiserliche Marine classe \"Braunschweig\" e classe \"Deutschland\". Quando, nel 1916, queste navi vennero relegate al ruolo di navi scuola, i cannoni furono trasferiti al Deutsches Heer (Esercito tedesco). L'esercito li utilizz\u00f2 sul Fronte occidentale sia nella versione su affusto ruotato 17 cm SK L/40 i.R.L. che nella versione cannone ferroviario 17 cm SK L/40 i.R.L. auf Eisenbahnwagen. Queste due armi, rispettivamente in 17 e 6 esemplari, furono cedute come riparazione di guerra al Belgio. L'Esercito belga, al momento dell'occupazione da parte della Wehrmacht nel 1940, schierava questi pezzi a difesa delle sue coste.\nDal 1938 la bocca da fuoco da \"17 cm SK L/40\" fu utilizzata per armare 6 cannoni ferroviari 17 cm K (E), riutilizzando i carri ferroviari del 15 cm K (E). Durante la seconda guerra mondiale, la Wehrmacht schier\u00f2 questi pezzi sulla costa francese del canale della Manica, a supporto del Vallo Atlantico in funzione anti-nave.\nTecnica.\nLa canna, lunga 40 calibri, era costituita da un'anima avvolta da tre ordini di cerchiatura. Essa era dotata di otturatore a cuneo orizzontale, a differenza dei pezzi pari calibro coevi che utilizzavano l'otturatore a vite interrotta: l'otturatore a cuneo imponeva, per garantire la tenuta dei gas di sparo, l'utilizzo di cariche in bossolo metallico.\nLe navi da battaglia della classe \"Braunschweig\" erano armate con 14 di questi cannoni, dei quali 2 in torrette singole tipo DrL C/01 asservite elettricamente e 12 in casamatta tipo MPL C/02. Le navi classe \"Deutschland\" erano armate anch'esse di 14 cannoni da 17\u00a0cm, tutti in casamatta modello MPL C/02-04. Le torrette avevano un settore di elevazione -5\u00b0/+30\u00b0, mentre le casematte -5\u00b0/+22\u00b0. Per tutte il brandeggio era su 160\u00b0."}
{"id": "4840043", "revid": "1442080", "url": "https://it.wikipedia.org/wiki?curid=4840043", "title": "NBA All-Star Weekend 2014", "text": "L'NBA All-Star Weekend 2014 si \u00e8 disputato presso lo Smoothie King Center di New Orleans da venerd\u00ec 14 febbraio a domenica 16 febbraio 2014. La manifestazione ha previsto vari eventi cestistici, e si \u00e8 concluso con il 63\u00ba All-Star Game della NBA.\nVenerd\u00ec.\nAll-Star Celebrity Game.\nIl primo evento del weekend \u00e8 l'All-Star Celebrity Game, per ragioni di sponsorizzazione noto come \"Sprint NBA All-Star Celebrity Game\". L'evento prevede una partita tra squadre di miste, composte da personaggi dello spettacolo ed ex giocatori NBA. L'incontro \u00e8 stato giocato presso il New Orleans Ernest N. Morial Convention Center.\nNBA Rising Stars Challenge.\nIl secondo evento del venerd\u00ec \u00e8 l'NBA Rookie Challenge, denominato \"BBVA Compass Rising Stars Challenge\". \u00c8 una sfida tra due squadre miste di \"rookies\" e \"sophomores\" della stagione NBA 2013-2014. I giocatori sono stati selezionati dai vice allenatori delle squadre NBA. Le due rose sono state divise successivamente da Grant Hill e Chris Webber, e attraverso il sito internet della NBA i tifosi hanno selezionato i quintetti titolari. MVP della partita \u00e8 stato eletto Andre Drummond, \"sophomore\" dei Detroit Pistons.\nSabato.\nNella giornata di sabato viene disputato l'NBA Development League All-Star Game. Durante l'NBA All-Star Saturday Night si disputano inoltre: la Shooting Stars Competition, lo Skills Challenge, il Three-Point Contest e lo Slam Dunk Contest.\nShooting Stars Competition.\nDenominato \"Sears Shooting Stars\", prevede una gara di tiri tra giocatori NBA in attivit\u00e0 e ritirati, insieme a giocatrici della WNBA.\nEastern Conference\nWestern Conference\nSkills Challenge.\nIl \"Taco Bell Skills Challenge\" \u00e8 una sfida di abilit\u00e0, disputata tra giocatori NBA in attivit\u00e0.\nEastern Conference\nWestern Conference\nThree-Point Contest.\nIl \"Foot Locker Three Point Contest\" \u00e8 la gara tra i migliori tiratori da 3 punti.\nEastern Conference\nWestern Conference\nSlam Dunk Contest.\nAllo \"Sprite Slam Dunk\" partecipano i migliori schiacciatori del campionato.\nEastern Conference\nWestern Conference\nDomenica.\nAll-Star Game.\nRecord.\nDurante questa edizione dell'All-Star Game sono stati infranti diversi record:\nBlake Griffin e Kevin Durant hanno segnato 38 punti, che valgono loro la terza miglior prestazione all'All-Star Game. Davanti a loro solo Wilt Chamberlain con 42 punti (nel 1962) e Michael Jordan con 40 (nel 1988). Kyrie Irving \u00e8 il secondo giocatore (l'altro \u00e8 LeBron James) dei Cleveland Cavaliers ad aggiudicarsi il premio di MVP della partita."}
{"id": "4840048", "revid": "122246", "url": "https://it.wikipedia.org/wiki?curid=4840048", "title": "Tranvia di Clermont-Ferrand", "text": ""}
{"id": "4840049", "revid": "767487", "url": "https://it.wikipedia.org/wiki?curid=4840049", "title": "The Traitor (film 1915)", "text": "The Traitor \u00e8 un cortometraggio muto del 1915 scritto e diretto da Cecil M. Hepworth. \u00c8 conosciuto anche con il titolo \"Court-Martialled\".\nTrama.\nUn tenente viene destituito per aver mandato dei segnali al nemico, mentre in realt\u00e0 lui stava organizzando una fuga con la moglie di un altro.\nProduzione.\nIl film fu prodotto dalla Hepworth.\nDistribuzione.\nDistribuito dalla Gaumont British Distributors, il film - un cortometraggio in tre bobine - usc\u00ec nelle sale cinematografiche britanniche nel maggio 1915.\nSi pensa che sia andato distrutto nel 1924 insieme a gran parte degli altri film della Hepworth. Il produttore, in gravissime difficolt\u00e0 finanziarie, pens\u00f2 in questo modo di poter almeno recuperare l'argento dal nitrato delle pellicole."}
{"id": "4840054", "revid": "28592", "url": "https://it.wikipedia.org/wiki?curid=4840054", "title": "Guerra in Transnistria", "text": ""}
{"id": "4840057", "revid": "729019", "url": "https://it.wikipedia.org/wiki?curid=4840057", "title": "William Cathcart, I conte Cathcart", "text": "Carriera militare.\nNel 1771 and\u00f2 a San Pietroburgo dive il padre, Charles Cathcart, IX Lord Cathcart, generale dell'esercito, era ambasciatore. Dal 1773 al 1777 studi\u00f2 diritto, ma dopo essere succeduto come Lord del parlamento nel 1776 ottenne un incarico nel 7\u00b0 dragoni.\nTrasferitosi negli Stati Uniti d'America nel 1777, fu promosso due volte sul campo prima del termine della sua prima campagna. Si trasfer\u00ec al 17\u00b0 lancieri. Nel 1778 si distinse nella battaglia di Monmouth in cui comand\u00f2 un corpo irregolare, la legione britannica, con ottimi successi. Per un certo tempo fu generale delle forze in America. Torn\u00f2 in patria nel 1780, e nel febbraio 1781 divenne capitano e tenente colonnello delle Coldstream Guards.\nFu eletto rappresentante Pari per la Scozia nel 1788, e nel 1792 divenne colonnello del 29\u00ba reggimento di fanteria. Si distinse nella campagna dei Paesi Bassi del 1793\u20131795, nel corso della quale fu promosso maggior generale, ed in quella del 1801 divenne tenente generale. Nel frattempo aveva ricevuto anche la nomina a Viceammiraglio di Scozia (1795), consigliere privato (1798) e colonnello del 2\u00ba Life Guards (1797).\nDal 1803 al 1805 Lord Cathcart divenne Comandante in capo dell'Irlanda, per poi essere inviato da William Pitt il Giovane a sostituire George Don al comando della spedizione di 14000 uomini ad Hannover. Occup\u00f2 Hannover il 14 dicembre, e si un\u00ec alla colonna russa di Werdereffsky del corpo di Tolstoj. Dopo alcuni scontri con i francesi di Gabriel Barbou des Couri\u00e8res a Springe, Cathcart fu obbligato a ritirarsi dopo l'accordo franco-prussiano del 27 gennaio 1806 che assegnava Hannover alla Prussia, e si imbarc\u00f2 per il Regno Unito il 7 febbraio 1806.\nDopo che la sua spedizione fu richiamata, Cathcart comand\u00f2 le forze in Scozia fino al 1807, quando fu incaricato della spedizione di Copenaghen, citt\u00e0 che conquist\u00f2 il 6 settembre. Quattro settimane dopo fu nominato visconte Cathcart di Cathcart e barone Greenock di Greenock come par\u00eca del Regno Unito, e riprese il comando in Scozia dopo il ritorno dal fronte.\nIl 1\u00ba gennaio 1812 fu promosso generale, e pochi mesi dopo si trasfer\u00ec in Russia come ambasciatore e commissario militare. Ricopr\u00ec quest'ultimo incarico durante la guerra di liberazione (1812\u20131814). Il suo successo nel delicato e difficile compito di mantenere l'armonia e la devozione per la causa comune, gli valse dopo la guerra la promozione al titolo di conte (luglio 1814). Si trasfer\u00ec a San Pietroburgo e continu\u00f2 ad essere ambasciatore fino al 1820, anno in cui fece ritorno in patria. Mor\u00ec in casa sua nei pressi di Glasgow il 16 giugno 1843.\nFamiglia.\nIl 10 aprile 1779 Cathcart spos\u00f2 Elizabeth Elliot, figlia del tenente governatore di New York Andrew Elliot. La coppia ebbe dieci figli, di cui i primi cinque nacquero negli anni 1780. La primogenita, Louisa, nacque a New York il 25 gennaio 1780, ma mor\u00ec poco dopo la nascita. Tra gli altri figli ci furono i generali dell'esercito George Cathcart e Charles Cathcart, e quest'ultimo eredit\u00f2 il titolo di par\u00eca. Il primo figlio maschio di William, William Cathcart, si arruol\u00f2 nella Royal Navy ma mor\u00ec al comando della propria nave nel 1804. Port\u00f2 con s\u00e9 due figli durante, l'incarico da ambasciatore in Russia, il capitano Frederick Macadam Cathcart che fu suo segretario privato ed il tenente George Cathcart che finse da aiutante di campo. L'ultimo figlio, Adolphus Frederick Cathcart, nacque il 28 giugno 1803."}
{"id": "4840059", "revid": "109651", "url": "https://it.wikipedia.org/wiki?curid=4840059", "title": "L'ora di uccidere", "text": ""}
{"id": "4840061", "revid": "599013", "url": "https://it.wikipedia.org/wiki?curid=4840061", "title": "The Traitor", "text": ""}
{"id": "4840075", "revid": "1573940", "url": "https://it.wikipedia.org/wiki?curid=4840075", "title": "Arcanator orostruthus", "text": "Il cantore maculato delle montagne o golastriata (Arcanator orostruthus ()) \u00e8 un uccello passeriforme della famiglia Modulatricidae, nell'ambito della quale rappresenta l'unica specie ascritta al genere Arcanator .\nEtimologia.\nIl nome scientifico del genere, \"Arcanator\", deriva dal latino \"arcanus\", \"nascosto\", in riferimento alla natura elusiva ed all'inaccessibilit\u00e0 dell\"'habitat\" di questi uccelli : il nome della specie, \"orostruthus\", deriva dall'unione delle parole greche \"\u03bf\u03c1\u03bf\u03c2\" (\"oros\", \"montagna\") e \"\u03c3\u03c4\u03c1\u03bf\u03c5\u03b8\u03bf\u03c2\" (\"strouthos\", \"passerotto\"), col significato di \"passero di montagna\", in riferimento all'aspetto.\nDescrizione.\nDimensioni.\nMisura 17\u201319\u00a0cm di lunghezza.\nAspetto.\nSi tratta di uccelli dall'aspetto robusto e paffuto, muniti di testa arrotondata con becco sottile e conico, ali appuntite, coda dall'estremit\u00e0 squadrata e zampe forti ed allungate: nel complesso, i cantori maculati delle montagne sono piuttosto simili a tordi in miniatura.\nIl piumaggio delle parti superiori \u00e8 di colore bruno-olivastro, con sfumature di color ruggine sulla coda: quello delle parti inferiori \u00e8 pi\u00f9 chiaro, tendente al grigio-giallastro, ampiamente screziato (da cui il Nome comune di \"golastriata\"), specialmente sui fianchi ed ai lati del petto.\nIl becco e le zampe sono di color nerastro, mentre gli occhi sono di colore bruno scuro.\nBiologia.\nSi tratta di uccelli diurni e tendenzialmente solitari, che vivono al pi\u00f9 in coppie e passano la maggior parte del tempo al suolo o fra i cespugli alla ricerca di cibo.\nI richiami di questi uccelli sono flautati e potenti, piuttosto monotoni ma molto musicali.\nAlimentazione.\n\u00c8 una specie insettivora, che si nutre sul terreno cercando le sue prede tra le foglie della lettiera.\nRiproduzione.\nSono stati osservati adulti in amore a partire dal mese di agosto ed esemplari giovani in novembre: sebbene non si conosca molto icrca la riproduzione di questi uccelli, si ritiene che essa non differisca in maniera significativa da quanto osservabile fra gli altri Modulatricidae.\nDistribuzione e habitat.\nLa specie occupa un areale puntiforme e piuttosto circoscritto, limitato al monte Namuli ed al monte Mabu in Mozambico centro-settentrionale ed ai monti Usambara e Udzungwa in Tanzania centro-settentrionale.\nL\"'habitat\" di questi uccelli \u00e8 rappresentato dalla foresta pluviale afromontana primaria tra i 900 e i 1800\u00a0m di quota, preferendo le aree con una fitta vegetazione di Zingiberaceae e la foresta a galleria.\nTassonomia.\nSe ne riconoscono tre sottospecie:"}
{"id": "4840076", "revid": "196390", "url": "https://it.wikipedia.org/wiki?curid=4840076", "title": "Concentrazione Antifascista", "text": ""}
{"id": "4840077", "revid": "21880", "url": "https://it.wikipedia.org/wiki?curid=4840077", "title": "Arcanator", "text": ""}
{"id": "4840080", "revid": "767487", "url": "https://it.wikipedia.org/wiki?curid=4840080", "title": "The Outrage", "text": "The Outrage \u00e8 un cortometraggio muto del 1915 diretto da Cecil M. Hepworth.\nTrama.\nUn tenente prussiano, nella guerra del 1870, violenta una ragazza. L'uomo, diventato generale, verr\u00e0 ucciso dal figlio nel 1914.\nProduzione.\nIl film fu prodotto dalla Hepworth.\nDistribuzione.\nDistribuito dalla Thompson, il film - un cortometraggio in tre bobine - usc\u00ec nelle sale cinematografiche britanniche nel novembre 1915.\nSi pensa che sia andato distrutto nel 1924 insieme a gran parte degli altri film della Hepworth. Il produttore, in gravissime difficolt\u00e0 finanziarie, pens\u00f2 in questo modo di poter almeno recuperare l'argento dal nitrato delle pellicole."}
{"id": "4840086", "revid": "287204", "url": "https://it.wikipedia.org/wiki?curid=4840086", "title": "Malacanthidae", "text": "I Malacanthidae sono una famiglia di pesci ossei d'acqua marina e (una sola specie) di acqua salmastra dell'ordine Perciformes.\nDistribuzione e habitat.\nL'areale della famiglia comprende gli oceani Atlantico, Pacifico e Indiano soprattutto nelle zone tropicali. Una sola specie (\"Malacanthus latovittatus\") penetra nell'estuario e in altri ambienti di acqua salmastra del fiume Goldie in Nuova Guinea. Data l'abitudine di infossarsi nel substrato popolano prevalentemente ambienti con fondali di sabbia o ciottoli tra 10 e 500 metri di profondit\u00e0, anche se si incontrano per lo pi\u00f9 tra 50 e 200 metri.\nDescrizione.\nQuesti pesci hanno pinna dorsale lunga con alcuni deboli raggi spinosi nella parte iniziale, anche la pinna anale \u00e8 piuttosto lunga e porta uno o due raggi spinosi morbidi. La pinna caudale pu\u00f2 avere bordo dritto o essere pi\u00f9 o meno forcuta. Possono essere presenti delle creste cutanee sulla testa. L'opercolo branchiale ha una spina pi\u00f9 o meno appuntita nelle varie specie.\nSono pesci di taglia medio grande: \"Lopholatilus chamaeleonticeps\" \u00e8 la specie pi\u00f9 grande con 125\u00a0cm di lunghezza massima.\nBiologia.\nQuesti pesci vivono in anfratti o tane scavate nel sedimento, talvolta circondate da un cumulo di detriti.\nRiproduzione.\nSi crede che i genitori non prestino cure parentali alle uova. Le larve hanno spine dentellate ed elaborate sulle pinne.\nAlimentazione.\nSi nutrono di invertebrati bentonici e di zooplancton.\nPesca.\nAlcune specie sono abbastanza importanti per la pesca commerciale.\nAcquariofilia.\nVista la taglia grande necessitano di vasche molto spaziose. Gran parte degli esemplari importati viene catturato con il veleno e ha breve vita."}
{"id": "4840088", "revid": "1632387", "url": "https://it.wikipedia.org/wiki?curid=4840088", "title": "Le muse inquietanti", "text": "Le muse inquietanti \u00e8 un dipinto (97 \u00d7 67\u00a0cm, olio su tela), del pittore italiano Giorgio de Chirico realizzato fra il 1917 e il 1919. Dell'opera \u00e8 stata realizzata almeno una copia situata alla Pinakothek der Moderne di Monaco (94 \u00d7 62\u00a0cm, guazzo su carta).\nDescrizione.\nL'opera raffigura uno spazio aperto sul quale sono situate in primo piano due statue classiche: una eretta, e l'altra seduta su un basamento. Entrambe le figure, che hanno la testa di un manichino da sartoria, sono circondate da diversi oggetti, mentre sullo sfondo vi \u00e8 una terza statua maschile. La prospettiva \u00e8 errata e converge sullo sfondo nella rappresentazione del Castello Estense di Ferrara, qui affiancato ad una fabbrica. Sebbene l'immagine sia nitida, l'atmosfera \u00e8 irrealmente silenziosa e straniante, anche grazie ai colori caldi ed alla luce statica e intensa.\nSecondo Eugenio Borgna:\nIspirazioni e interpretazioni.\nLa presenza di diversi simboli all'interno del dipinto rende difficile una sua interpretazione. Nonostante ci\u00f2, il castello sullo sfondo \u00e8 un riferimento a Ferrara, citt\u00e0 dove nacque la pittura metafisica (teatro del cruciale incontro con Carlo Carr\u00e0 nonch\u00e9 luogo di fondamentali riflessioni estetiche), mentre il manichino eretto in primo piano si presume essere la raffigurazione di Ippodamia, personaggio mitologico che, durante la battaglia dei Centauri e dei Lapiti, attese l'esito dello scontro con inquietudine, un sentimento che ispir\u00f2 il titolo all'opera.\nSecondo quanto scritto da Mario Penelope: \nNella sua opera \"La Metafisica schiarita\", Maurizio Calvesi sostiene che la mancanza di occhi dei manichini sia un riferimento ai poeti dell'antichit\u00e0 che, secondo la tradizione dell'antica Grecia, soffrivano di cecit\u00e0. Sempre secondo l'autore, la \"disumanit\u00e0\" delle \"Muse\" rimanda ad un'\"umanit\u00e0 arcaica e originaria, veggente, eroica, abitatrice di tempi lontani e misteriosi e in questo senso, certo, disumana\".\nUna chiave di lettura particolare riguardo all'opera emerge dalle considerazioni che si possono trarre da un epistolario, pubblicato nel 2014, tra l'artista e Antonia Bolognesi, conosciuta durante il suo soggiorno ferrarese e ritratta nel celebre dipinto \"Alceste\", del 1918."}
{"id": "4840091", "revid": "149485", "url": "https://it.wikipedia.org/wiki?curid=4840091", "title": "Maria Rosa Candido", "text": "Carriera.\nAi XV Giochi olimpici invernali di , Maria Rosa Candido conquist\u00f2 la medaglia di bronzo sui 3000m di short track, e assieme alle compagne di squadre Cristina Sciolla, Gabriella Monteduro e Barbara Mussio, la medaglia d'oro nella staffetta 3000 m di short track. Lo short track, specialit\u00e0 del pattinaggio su ghiaccio, allora fu ammesso per la prima volta alle olimpiadi invernali come sport dimostrativo.\nCon le stesse compagne, l'anno prima aveva ottenuto il bronzo nella staffetta 3000m ai Campionati mondiali di Montr\u00e9al. Anche ai Campionati mondiali di Sydney conquist\u00f2 la medaglia di bronzo assieme a Cristina Sciolla, Gabriella Monteduro e Ketty La Torre, sempre nella staffetta 3000m di short track.\nAi campionati mondiali di Budapest (1993) vinse il titolo mondiale, assieme alle compagne Mara Urbani, Marinella Canclini, Katia Colturi e Katia Mosconi nella specialit\u00e0 a squadre dello short track.\nMorte.\nMentre si preparava per le Olimpiadi invernali 1994 di Lillehammer, mor\u00ec all'et\u00e0 di 26 anni nell'ottobre 1993, insieme alla giovane promettente Lori Vecelio, sotto un tronco d'albero caduto da un camion"}
{"id": "4840092", "revid": "1226", "url": "https://it.wikipedia.org/wiki?curid=4840092", "title": "Sara Bay", "text": ""}
{"id": "4840094", "revid": "1226", "url": "https://it.wikipedia.org/wiki?curid=4840094", "title": "Sara Bey", "text": ""}
{"id": "4840101", "revid": "767487", "url": "https://it.wikipedia.org/wiki?curid=4840101", "title": "Il gemello scomodo", "text": "Il gemello scomodo (\"Steal Big Steal Little\") \u00e8 un film statunitense del 1995 diretto da Andrew Davis.\nTrama.\nDue gemelli, uno buono e uno cattivo, vengono adottati da una ricca vedova. Alla morte di questa il buono eredita, ma l'altro non la d\u00e0 per vinta."}
{"id": "4840104", "revid": "86599", "url": "https://it.wikipedia.org/wiki?curid=4840104", "title": "Cratere di Suavj\u00e4rvi", "text": "Suavj\u00e4rvi (in careliano, russo: ) \u00e8 un lago e un cratere meteorico nella Repubblica di Carelia, Russia, sita circa 50\u00a0km a nord della citt\u00e0 di Medve\u017e'egorsk.\nAl centro del cratere si trova il lago Suavj\u00e4rvi, dal diametro di circa 3\u00a0km.\nIl diametro totale del cratere \u00e8 di circa 16\u00a0km e ha un'et\u00e0 stimata di circa 2.4 miliardi (2.4 x 109) di anni, quindi tra il periodo Archeano e quello Proterozoico.\nQuesta datazione lo rende il cratere da impatto pi\u00f9 antico sulla Terra.\nTuttavia poco del cratere originale \u00e8 sopravvissuto ma \u00e8 ancora possibile osservare i segni lasciati dall'onda d'urto generata dall'impatto e grandi blocchi di breccia generatisi durante l'evento."}
{"id": "4840107", "revid": "2181294", "url": "https://it.wikipedia.org/wiki?curid=4840107", "title": "Fran\u00e7ois Cavanna", "text": "Biografia.\nCavanna nacque a Parigi e crebbe a Nogent-sur-Marne, nell'\u00cele-de-France, figlio d'un immigrato italiano originario di Bettola (in provincia di Piacenza), Luigi Cavanna, e d'una donna francese. Nel suo libro \"Les Ritals\" Cavanna ha presentato gli ambienti dell'immigrazione italiana (\"Rital\" \u00e8 uno spregiativo che designa gli italiani). Fran\u00e7ois Cavanna \u00e8 ricordato per il suo spirito ironico e caustico. \u00abSe la tua mano destra ha commesso un'ingiustizia, cancella le impronte\u00bb e \u00abSe si chiudono un leone affamato, un uomo affamato e una cotoletta in una gabbia, non \u00e8 mai la cotoletta a vincere\u00bb sono due fra i suoi aforismi pi\u00f9 celebri.\n\u00c8 fra i fondatori nel 1960 della rivista satirica illustrata \"Hara Kiri\" che nel 1970 diventa \"Charlie Hebdo\", giornale caratterizzato da un tono caustico e irriverente che all'epoca caus\u00f2 molti scandali. Oltre a Cavanna, \"Charlie Hebdo\" fece conoscere al grande pubblico altri grandi disegnatori e autori, come Cabu, G\u00e9b\u00e9 e Wolinski.\nLo stile caratteristico di Fran\u00e7ois Cavanna, satirico, bizzarro, vivace e colorato, l'ha reso celebre e ha determinato il successo dei suoi primi romanzi, a carattere autobiografico. Dal 1985, rallenta l'attivit\u00e0 giornalistica e si dedica alla letteratura, nei pi\u00f9 diversi generi.\nPolemista vigoroso, nei suoi scritti e nelle sue vignette attacca con forza il consumismo, l'ingiustizia, la sofferenza degli animali usata come spettacolo e l'ipocrisia delle religioni. \nAffetto da qualche anno dalla malattia di Parkinson, a cui si aggiunsero anche diverse complicazioni polmonari, mor\u00ec il 29 gennaio 2014 all'et\u00e0 di 90 anni mentre era ricoverato in ospedale a causa di una frattura al femore."}
{"id": "4840108", "revid": "287204", "url": "https://it.wikipedia.org/wiki?curid=4840108", "title": "Cristina Sciolla", "text": "Carriera.\nAi XV Giochi olimpici invernali di , Cristina Sciolla conquist\u00f2, assieme alle compagne di squadre Maria Rosa Candido, Gabriella Monteduro e Barbara Mussio, la medaglia d'oro nella staffetta 3000 m di short track. Lo short track, specialit\u00e0 del pattinaggio su ghiaccio, allora fu ammesso per la prima volta alle olimpiadi invernali come sport dimostrativo.\nCon le stesse compagne, l'anno prima aveva ottenuto il bronzo nella staffetta 3000m ai Campionati mondiali di Montr\u00e9al.\nAnche ai Campionati mondiali di Sydney conquist\u00f2 la medaglia di bronzo assieme a Maria Rosa Candido, Gabriella Monteduro e Ketty La Torre, sempre nella staffetta 3000m di short track.\nVita privata.\nCristina \u00e8 sposata con Hugo Herrnhof, medaglia d'oro nella staffetta 5000m di short track alle XVII Giochi olimpici invernali di Lillehammer. "}
{"id": "4840109", "revid": "2730", "url": "https://it.wikipedia.org/wiki?curid=4840109", "title": "Pescara Calcio 1975-1976", "text": "Questa voce raccoglie le informazioni riguardanti il Pescara Calcio nelle competizioni ufficiali della stagione 1975-1976."}
{"id": "4840110", "revid": "124800815", "url": "https://it.wikipedia.org/wiki?curid=4840110", "title": "Lincoln Red Imps Football Club", "text": "Il Lincoln Red Imps Football Club \u00e8 una societ\u00e0 calcistica gibilterriana con sede nella citt\u00e0 di Gibilterra. Milita nella National League, la massima divisione del campionato gibilterriano.\nStoria.\nIl club fu fondato nel 1978 da Charles Polson e gestito da Charles Head.\nIl nome della societ\u00e0 \u00e8 variato negli anni:\n\u00c8 la prima squadra gibilterriana a partecipare alla fase a gironi di una qualunque competizione UEFA per club, grazie alla qualificazione ottenuta per i gironi della UEFA Europa Conference League 2021-2022, tramite il percorso riservato alle squadre vincitrici dei campionati. Nella competizione subisce 17 gol e ne realizza solamente 2, perdendo tutte le partite. Con 55 trofei \u00e8 la squadra gibilterriana pi\u00f9 titolata.\nOrganico.\nRosa 2021-2022.\nAggiornata al 27 agosto 2021.\nStatistiche e record.\nStatistiche di squadra.\nLa squadra \u00e8 la prima per numero di campionati gibilterriani vinti, davanti al Prince of Wales F.C.. Il Lincoln detiene anche il record assoluto di vittorie di campionati consecutivi, con 14 titoli, tra la stagione 2002-2003 e la stagione 2015-2016.\nInoltre \u00e8 la squadra che ha vinto pi\u00f9 Rock Cup in assoluto, potendo vantare 15 affermazioni, di cui detengono anche la miglior striscia vincente con 8 titoli consecutivi tra l'edizione del 2003-2004 e quella 2010-2011.\nGrazie ai risultati appena citati il Lincoln ha centrato il double (campionato e coppa) per 13 volte di cui 8 consecutivamente, record per il calcio a Gibilterra. La striscia di 8 double consecutivi \u00e8 un record per il calcio europeo.\nPartecipazione alle coppe europee.\nIl Lincoln \u00e8 la prima squadra di Gibilterra a partecipare alla UEFA Champions League e la prima squadra che affronta \u00e8 l'HB Torshavn, squadra delle Isole F\u00e6r \u00d8er.\nLa prima partita, giocata il 2 luglio 2014 a Gibilterra, si conclude con un pareggio. I padroni di casa passano in vantaggio al 18' con un rigore di Joseph Chipolina (primo gol di una squadra gibilterriana nella massima competizione europea), per poi essere raggiunti al 71' da Levi Hanssen.\nLa partita di ritorno viene vinta dai campioni in carica delle Isole F\u00e6r \u00d8er per 5-2 a T\u00f3rshavn. Finisce quindi al primo turno l'avventura dei campioni di Gibilterra nella UEFA Champions League 2014-2015.\nNella UEFA Champions League 2015-2016 i campioni di Gibilterra affrontano al primo turno preliminare i campioni di Andorra dell'FC Santa Coloma.\nLa partita di andata, giocata in casa il 30 giugno 2015, finisce 0-0.\nIl 7 luglio 2015 si rivela per il Lincoln una giornata storica, avendo battuto per 2-1 il Santa Coloma in trasferta (reti di Anthony Bardon e Lee Casciaro per il Lincoln); si tratta della prima vittoria di una squadra gibilterriana in una competizione internazionale per club (ricordando poi che i club di Gibilterra partecipano alla Champions League e all'Europa League solo dalla stagione 2014-2015).\nI campioni di Gibilterra possono cos\u00ec accedere al secondo turno preliminare, dove affronteranno il FC Midtjylland. \nIn questo turno per\u00f2 i campioni di Gibilterra perdono entrambe le partite (andata in Danimarca persa 1-0 e ritorno a Gibilterra persa 2-0) e vengono cos\u00ec eliminati dai danesi.\nNella stagione successiva della massima competizione europea il Lincoln, qualificatosi ancora una volta, affronta i campioni di Estonia del Flora Tallinn al primo turno preliminare. Il Lincoln riesce ad eliminare il Flora Tallinn e al secondo turno preliminare trova gli scozzesi del Celtic.. Il 12 luglio 2016 il Lincoln, sfatando ogni pronostico, riesce a battere il Celtic a Gibilterra per 1-0 (gol di Lee Casciaro); tuttavia al ritorno viene sconfitto 3-0 in Scozia e cos\u00ec viene eliminato.\nNella stagione 2016-2017 vengono eliminati al primo turno di Europa League dall'AEK Larnaca, mentre l\u2019anno successivo prendono parte ai nuovi preliminari di UEFA Champions League in gare secche, che vedono coinvolte solo le squadre vincitrici dei campionati di San Marino, Andorra, Kosovo e appunto Gibilterra. Qui il Lincoln incontra prima i campioni sammarinesi del , che eliminano con un secco 2-0, poi i kossovari del KF Drita. Il match, dopo l'1-1 dei 90 minuti, va ai supplementari, ma qui i gibilterrini subiscono 3 gol e chiudono con una pesante sconfitta per 4-1. La squadra \u00e8 quindi retrocessa ai turni di qualificazione all'Europa League, dove \u00e8 eliminata dai gallesi del The New Saints. Nella stagione 2019-2020 l'eliminazione giunge nella semifinale del \"mini torneo\" dei preliminati di Champions League contro i kossovari del (1-0)."}
{"id": "4840111", "revid": "1543377", "url": "https://it.wikipedia.org/wiki?curid=4840111", "title": "Ricky Lumpkin", "text": "Carriera professionistica.\nArizona Cardinals.\nTutta la stagione 2011 venne passata nella squadra d'allenamento degli Arizona Cardinals. Il 3 gennaio 2012 firm\u00f2 un nuovo contratto come riserva futura. Il 25 agosto venne multato di 21.000$ dalla NFL, a causa di un duro colpo alla testa su un giocatore avversario durante la terza partita di pre-stagione. Il primo settembre pass\u00f2 nella squadra d'allenamento. Il 15 dicembre venne promosso in prima squadra, debuttando come professionista il giorno seguente contro i Detroit Lions. Il 17 dello stesso mese venne svincolato. Il giorno dopo rifirm\u00f2 con la squadra d'allenamento dei Carfinals. Chiuse giocando una sola partita con un tackle. L'11 gennaio 2013 firm\u00f2 come riserva futura. Il 6 settembre venne definitivamente svincolato.\nOakland Raiders.\nFirm\u00f2 con gli Oakland Raiders un contratto biennale per un totale di 900.000$. Chiuse la stagione giocando una partita.\nVittorie e premi.\n\"Nessuno\""}
{"id": "4840112", "revid": "767487", "url": "https://it.wikipedia.org/wiki?curid=4840112", "title": "Il fiume del grande caimano", "text": "Il fiume del grande caimano \u00e8 un film italiano del 1979 diretto da Sergio Martino.\nTrama.\nDurante l'inaugurazione di un villaggio turistico, una modella scompare dopo aver fatto il bagno nel fiume. Si scopre che il fiume \u00e8 infestato dai coccodrilli."}
{"id": "4840113", "revid": "633312", "url": "https://it.wikipedia.org/wiki?curid=4840113", "title": "Maria Cristina Sciolla", "text": ""}
{"id": "4840122", "revid": "287204", "url": "https://it.wikipedia.org/wiki?curid=4840122", "title": "Gabriella Monteduro", "text": "Carriera.\nAi XV Giochi olimpici invernali di , Gabriella Monteduro conquist\u00f2, assieme alle compagne di squadre Maria Rosa Candido, Cristina Sciolla e Barbara Mussio, la medaglia d'oro nella staffetta 3000 m di short track. Lo short track, specialit\u00e0 del pattinaggio su ghiaccio, allora fu ammesso per la prima volta alle olimpiadi invernali come sport dimostrativo.\nCon le stesse compagne, l'anno prima aveva ottenuto il bronzo nella staffetta 3000m ai Campionati mondiali di Montr\u00e9al.\nAnche ai Campionati mondiali di Sydney conquist\u00f2 la medaglia di bronzo assieme a Maria Rosa Candido, Cristina Sciolla e Ketty La Torre, sempre nella staffetta 3000m di short track."}
{"id": "4840125", "revid": "767487", "url": "https://it.wikipedia.org/wiki?curid=4840125", "title": "Una storia Saharawi", "text": "Una storia Saharawi \u00e8 un documentario italiano del 1996 diretto dal regista campano Mario Martone.\nIl film fa parte del progetto \"Oltre l'infanzia - Cinque registi per l'Unicef\", che ha visto coinvolti anche Gianni Amelio, Marco Tullio Giordana, Alessandro D'Alatri e Marco Risi.\nTrama.\nDescrive il modo di vivere della popolazione Saharawi nel deserto del Sahara occidentale, in particolare narra la vicenda di un bambino morso da un serpente."}
{"id": "4840127", "revid": "1573940", "url": "https://it.wikipedia.org/wiki?curid=4840127", "title": "Platyctenida", "text": "I Platyctenida sono un ordine di ctenofori appartenente alla classe Tentaculata.\nDescrizione.\nSono gli unici animali appartenente a questo phylum ad essere bentonici. Solitamente vivono in associazione con stelle marine o forme simili, ma senza mai instaurare veri e propri mutualismi. Rispetto alla struttura tipica del corpo degli Ctenophora, questi animali sono depressi vetero-dorsalmente. Spesso colorati, sono riconoscibili per la presenza di due tentacoli lunghi e sottili, presenti nelle porzioni posteriore ed anteriore del corpo, tipici degli Ctenophora.\nTassonomia.\nIl taxon si suddivide nelle seguenti famiglie:"}
{"id": "4840131", "revid": "767487", "url": "https://it.wikipedia.org/wiki?curid=4840131", "title": "Societ\u00e0 Sportiva Sambenedettese 1975-1976", "text": "Questa voce raccoglie le informazioni riguardanti la Societ\u00e0 Sportiva Sambenedettese nelle competizioni ufficiali della stagione 1975-1976."}
{"id": "4840134", "revid": "1226", "url": "https://it.wikipedia.org/wiki?curid=4840134", "title": "SpaceCamp", "text": ""}
{"id": "4840140", "revid": "486946", "url": "https://it.wikipedia.org/wiki?curid=4840140", "title": "Park ranger", "text": ""}
{"id": "4840146", "revid": "1634343", "url": "https://it.wikipedia.org/wiki?curid=4840146", "title": "Giuseppe Varni", "text": "Biografia.\nFiglio di un professore di matematica e della scrittrice polacca Regina Winawer, fratello di Stanis\u0142awa Winawer\u00f3wna, meglio conosciuta come Soava Gallone, e cognato di Carmine Gallone, arriva in Italia nel 1911 dapprima in vacanza a Sorrento insieme alla sorella e alla madre; in seguito si stabilisce nella capitale. Attivo in teatro, sul grande schermo fa il suo debutto nel 1940 e in quindici anni di carriera appare in una trentina di film, molti diretti dal cognato e due dal regista polacco suo conterraneo Micha\u0142 Waszy\u0144ski. \n\u00c8 meglio ricordato nella parte del bidello Amilcare Bondani in \"Maddalena... zero in condotta\" di Vittorio De Sica del 1940, dove \u00e8 doppiato da Aldo Fabrizi, e nel dopoguerra in tre versioni di opere liriche dirette dal cognato: il \"Rigoletto\", dove \u00e8 il Conte di Ceprano, il \"Trovatore\", dove interpreta il Conte di Luna, e \"La forza del destino\" dove \u00e8 Mastro Trabuco, ovviamente doppiato per la parte cantata. Muore a Roma all'et\u00e0 di 62 anni."}
{"id": "4840147", "revid": "125599002", "url": "https://it.wikipedia.org/wiki?curid=4840147", "title": "Scossa (film)", "text": "Scossa \u00e8 un film documentario a episodi italiano del 2011 diretto da Ugo Gregoretti, Carlo Lizzani, Francesco Maselli e Nino Russo.\nIl film \u00e8 stato presentato fuori concorso alla 68\u00aa Mostra internazionale d'arte cinematografica di Venezia.\nTrama.\nNarra le vicende legate al terremoto di Messina del 1908."}
{"id": "4840150", "revid": "767487", "url": "https://it.wikipedia.org/wiki?curid=4840150", "title": "Societ\u00e0 Polisportiva Ars et Labor 1975-1976", "text": "Questa voce raccoglie le informazioni riguardanti la Societ\u00e0 Polisportiva Ars et Labor nelle competizioni ufficiali della stagione 1975-1976.\nStagione.\nStagione da incorniciare quella targata 1975-1976, a dispetto di quanto potrebbero far supporre i tre cambi di guida tecnica. Annata da ricordare anche perch\u00e9 sar\u00e0 l'ultima di Paolo Mazza alla presidenza della SPAL. Si parte con il ritorno in panchina di Francesco Petagna e due novit\u00e0 in squadra: Luciano Aristei a centrocampo e Salvatore Cascella in attacco, che con Angelo Paina e Franco Pezzato former\u00e0 un trio straordinario, supportato da Tiziano Manfrin e dallo stesso Aristei.\nPetagna viene esonerato dopo il pari interno con il alla tredicesima giornata, gli subentra per una breve parentesi Umberto Pinardi, poi sostituito alla ventunesima dal ritorno di Guido Capello. La formazione estense sar\u00e0 la quinta pi\u00f9 prolifica del campionato, con miglior realizzatore Pezzato, autore di 11 reti in Serie B e 3 in Coppa Italia. Per qualche mese la SPAL accarezza il sogno di tornare in Serie A, poi chiude al settimo posto con 40 punti a sole cinque lunghezze dalle promosse , Catanzaro e appaiate in classifica a quota 45."}
{"id": "4840164", "revid": "729019", "url": "https://it.wikipedia.org/wiki?curid=4840164", "title": "Campagna di Ulma", "text": "La campagna di Ulma fu una serie di manovre militari francesi e bavaresi e di battaglie combattute contro l'esercito austriaco nel 1805, durante la guerra della terza coalizione. Si svolse nelle vicinanze ed all'interno della citt\u00e0 sveva (allora bavarese) di Ulma.\nLa Grande Armata francese, guidata da Napoleone Bonaparte, era composta da 210\u00a0000 uomini divisi in sette corpi e sperava di sconfiggere l'esercito austriaco stanziato lungo il Danubio prima dell'arrivo dei rinforzi russi. Nonostante la rapida marcia, Napoleone condusse un'ampia manovra che sconfisse i 23000 austriaci del generale Mack il 20 ottobre ad Ulma, portando a 60\u00a0000 il totale dei prigionieri austriaci catturati durante la campagna. In generale questa campagna \u00e8 considerato un capolavoro strategico ed influenz\u00f2 lo sviluppo del piano Schlieffen di fine XIX secolo.\nLa vittoria di Ulma non mise fine alla guerra, dato che un grande esercito russo guidato da Kutuzov era ancora nei pressi di Vienna. I russi si ritirarono a nordest per aspettare i rinforzi ed unirsi ai rimanenti austriaci. I francesi conquistarono Vienna il 12 novembre. Il 2 dicembre la decisiva vittoria francese nella battaglia di Austerlitz tolse l'Austria dalla guerra. Il trattato di Presburgo di fine dicembre sciolse la terza coalizione e trasform\u00f2 la Francia napoleonica nella maggior potenza dell'Europa centrale, portando l'anno seguente alla nascita della quarta coalizione in cui la Prussia e la Russia si allearono.\nPreludio.\nL'Europa era coinvolta nelle guerre rivoluzionarie francesi fin dal 1792. Dopo cinque anni di guerra la repubblica francese aveva sconfitto la prima coalizione nel 1797. Una seconda coalizione nacque nel 1798 e fu battuta nel 1801. I britannici rimasero l'unico avversario del neonato consolato francese. Nel marzo 1802 Francia e Gran Bretagna cessarono le ostilit\u00e0 con il trattato di Amiens. Per la prima volta in dieci anni tutta l'Europa era in pace. Vi erano molti problemi tra le due fazioni, e rispettare gli accordi di Amiens si rivel\u00f2 difficoltoso. I britannici avrebbero dovuto restituire tutte le colonie conquistate dopo il 1793, e la Francia era arrabbiata perch\u00e9 gli inglesi non evacuavano l'isola di Malta. La difficile situazione peggior\u00f2 quando Napoleone mand\u00f2 una spedizione a combattere la rivoluzione haitiana. Nel maggio 1803 i britannici dichiararono guerra alla Francia.\nTerza coalizione.\nNel dicembre 1804 un accordo anglo-svedese port\u00f2 alla nascita della terza coalizione. Il primo ministro britannico William Pitt pass\u00f2 il 1804 ed il 1805 in una turbinosa attivit\u00e0 diplomatica al fine di creare una nuova coalizione contro la Francia. I reciproci sospetti tra Inghilterra e Russia si risolsero di fronte ai numerosi errori politici fatti dai francesi e, nell'aprile 1805, i due firmarono un trattato di alleanza. Essendo recentemente stati sconfitti due volte dai francesi ed assetati di rivincita, anche l'Austria si un\u00ec alla coalizione pochi mesi dopo.\nPreparativi militari francesi.\nPrima della formazione della terza coalizione, Napoleone aveva assemblato l'\"esercito d'Inghilterra\", una forza di invasione che avrebbe dovuto colpire l'arcipelago britannico, diviso in sei campi a Boulogne in Francia settentrionale. Nonostante non siano mai partiti per il suolo britannico, le truppe napoleoniche ricevettero un grande addestramento per qualsiasi situazione. Nonostante la noia serpeggiasse tra le file francesi, Napoleone organizz\u00f2 molte parate per risollevare il morale.\nGli uomini di Boulogne formavano il nucleo di quello che in seguito Napoleone chiam\u00f2 Grande Armata. All'inizio l'esercito francese contava soli 200\u00a0000 uomini divisi in sette corpi, ognuno dei quali dotato di 36/40 cannoni e capace di azione indipendente. Sopra a questi uomini Napoleone cre\u00f2 una cavalleria di riserva di 22000 soldati divisi in due divisioni di corazzieri, quattro di dragoni e due di dragoni a piedi e cavalleggeri, tutti sostenuti da 24 pezzi d'artiglieria. Nel 1805 la Grande Armata era cresciuta fino a contare 350\u00a0000 unit\u00e0 ben equipaggiate, ben addestrate e con ufficiali competenti che avevano maturato esperienza nelle recenti guerre rivoluzionarie.\nPreparativi militari austriaci.\nL'Arciduca Carlo, fratello dell'imperatore austriaco, aveva iniziato la riforma dell'esercito nel 1801 assumendo il comando dall\"'Hofkriegsrat\" (concilio aulico), il concilio militare-politico responsabile delle scelte riguardanti le forze armate. Carlo era il miglior comandante sul campo dell'esercito austriaco, ma non era amato a corte e perse molta influenza quando, nonostante il suo suggerimento, l'Austria decise di dichiarare guerra alla Francia. Karl Mack von Leiberich divenne il nuovo comandante generale, istitu\u00ec riforme nella fanteria all'alba del conflitto, in base alle quali un reggimento era composto da quattro battaglioni di quattro compagnie piuttosto che i vecchi tre battaglioni da sei compagnie. L'improvviso cambiamento non fu seguito da addestramento, e come risultato queste nuove unit\u00e0 furono guidate da comandanti non tatticamente preparati al loro utilizzo. La cavalleria austriaca era considerata la migliore d'Europa, ma il distaccamento di numerose unit\u00e0 di cavalleria ed il loro assegnamento alla fanteria ridusse la potenza concedendo il vantaggio alla controparte francese.\nCampagna.\nLa campagna di Ulma dur\u00f2 circa un mese e vide l'esercito francese di Napoleone distruggere, colpo dopo colpo, i confusi austriaci. Culmin\u00f2 il 20 ottobre con la sconfitta dell'intero esercito austriaco.\nPreparativi e piani austriaci.\nIl generale Mack pensava che la sicurezza dell'esercito austriaco passasse dalla chiusura dei passi nella zona montagnosa della Foresta Nera in Germania meridionale, che aveva avuto occasione di conoscere bene durante le campagne delle guerre rivoluzionarie francesi. Mack credeva che non ci sarebbero stati scontri in Germania centrale, e decise di rendere Ulma la pietra angolare della propria strategia difensiva, chiamata a contenere i francesi fino all'arrivo dei russi di Kutuzov. Ulma era protetta dalle alture fortificate di Michelsberg, il che dava a Mack l'impressione che la citt\u00e0 fosse virtualmente intoccabile dagli attacchi esterni.\nFatalmente, il concilio aulico decise di rendere il nord Italia il principale teatro per le operazioni asburgiche. All'arciduca Carlo furono assegnati 95000 uomini che port\u00f2 oltre l'Adige con Mantova, Peschiera e Milano come obiettivi principali. Gli austriaci disposero 72000 uomini ad Ulma. Anche se ufficialmente erano comandati dall'arciduca Ferdinando, in realt\u00e0 la testa pensante era sempre Mack. La strategia austriaca richiedeva che l'arciduca Giovanni con 23000 uomini mettesse al sicuro il Tirolo e fornisse il collegamento tra Carlo ed il cugino Ferdinando. Gli austriaci distaccarono anche alcuni uomini per il sostegno agli svedesi della Pomerania ed ai britannici di Napoli, nel tentativo di confondere i francesi e costringerli a dividere le forze.\nPreparativi e piani francesi.\nNelle campagne del 1796 e del 1800 Napoleone aveva previsto di usare il Danubio come principale focus delle operazioni francesi, ma in entrambi i casi l'Italia divenne il palcoscenico pi\u00f9 importante. Il concilio aulico pens\u00f2 che Napoleone avrebbe attaccato di nuovo in Italia. Napoleone aveva per\u00f2 altre intenzioni: 210\u00a0000 francesi si sarebbero diretti ad est dai campi di Boulogne, ed avrebbero accerchiato l'esercito del generale Mack se questo avesse proseguito la marcia verso la Foresta Nera. Nel frattempo Gioacchino Murat avrebbe portato la cavalleria oltre la Foresta Nera per far pensare agli austriaci che i francesi stavano avanzando in direzione ovest-est. Il principale attacco in Germania sarebbe stato sostenuto da attacchi francesi in altre zone: Massena avrebbe affrontato Carlo in Italia con 50\u00a0000 soldati dell'Armata d'Italia, St. Cyr avrebbe marciato su Napoli con 20\u00a0000 uomini e Brune avrebbe pattugliato Boulogne con 30\u00a0000 soldati contro una possibile invasione britannica.\nMurat e Bertrand guidarono una ricognizione tra l'area che confinava col Tirolo ed il Meno mentre Savary, capo dello staff, svolgeva una dettagliata esplorazione delle aree tra Reno e Danubio. L'ala sinistra della Grande Armata si sarebbe mossa da Hannover in Germania settentrionale e da Utrecht nei Paesi Bassi per colpire il W\u00fcrttemberg. L'ala destra ed il centro, ovvero le truppe della Manica, si sarebbero concentrate lungo il medio Reno attorno alle citt\u00e0 di Mannheim e Strasburgo. Mentre Murat attraversava la Foresta Nera, altri francesi avrebbero invaso il cuore tedesco dirigendosi a sudest per la conquista di Augusta, una mossa che avrebbe dovuto isolare Mack ed interrompere le linee di comunicazione austriache.\nL'invasione francese.\nIl 22 settembre Mack decise di tenere la linea dell'Iller unita ad Ulma. Negli ultimi tre giorni di settembre i francesi iniziarono la marcia furiosa che li avrebbe portati a contatto con la retroguardia austriaca. Mack credeva che i francesi non avrebbero violato il territorio prussiano, ma quando seppe che il I corpo di Bernadotte era passato da Ansbach prese la decisione critica di restare e difendere Ulma piuttosto che ritirarsi a sud, il che avrebbe permesso di salvare il grosso del suo esercito. Napoleone non aveva informazioni precise riguardo alle intenzioni e alle manovre di Mack. Sapeva che Michael von Kienmayer era stato mandato a Ingolstadt ad est dei francesi, ma le sue spie ne esagerarono le dimensioni. Il 5 ottobre Napoleone ordin\u00f2 a Ney di unirsi a Lannes, Soult e Murat per attraversare il Danubio a Donauw\u00f6rth. L'accerchiamento francese, comunque, non fu abbastanza profondo da impedire la fuga di Kienmayer. I francesi non giunsero nello stesso posto, e l'arrivo di Soult e Davout a Donauw\u00f6rth convinse Kienmayer a scappare. Napoleone si convinse gradualmente del fatto che gli austriaci si erano ammassati ad Ulma ed ordin\u00f2 a numerosi gruppi di concentrarsi attorno a Donauw\u00f6rth. Il 6 ottobre tre corpi di fanteria e cavalleria si diressero a Donauw\u00f6rth per tagliare la linea di fuga di Mack.\nCapendo di essere in pericolo, Mack decise di proseguire l'offensiva. L'8 ottobre guid\u00f2 l'esercito attorno a G\u00fcnzburg sperando di colpire le linee di comunicazione di Napoleone. Mack chiese a Kienmayer di spingere Napoleone pi\u00f9 ad est verso Monaco di Baviera e Augusta. Napoleone consider\u00f2 l'ipotesi che Mack potesse attraversare il Danubio e si spost\u00f2 dalla base centrale, capendo che la conquista dei ponti di G\u00fcnzburg avrebbe portato un enorme vantaggio strategico. Per raggiungere questo obiettivo Napoleone mand\u00f2 Ney a G\u00fcnzburg, all'oscuro del fatot che il grosso dell'esercito nemico si stava dirigendo nella stessa direzione. L'8 ottobre la campagna ebbe il suo primo scontro serio a Wertingen, tra gli uomini di Auffenburg e quelli di Murat e Lannes.\nBattaglia di Wertingen.\nPer ragioni non chiare, il 7 ottobre Mack ordin\u00f2 a Franz Xavier Auffenburg di portare la propria divisione da 5000 fanti e 400 cavalieri da G\u00fcnzburg a Wertingen in attesa dell'avanzata austriaca in partenza da Ulma. Insicuro su cosa fare ed avendo poca speranza di ricevere rinforzi, Auffenburg si trov\u00f2 in una posizione rischiosa. I primi francesi ad arrivare furono le divisioni di cavalleria di Murat: la 1\u00ba dragoni di Klein, la 3\u00ba dragoni di Beaumont e al 1\u00ba corazzieri di Nansouty. Iniziarono l'attacco delle postazioni austriache, subito sostenuti dai granatieri di Nicolas Charles Oudinot che speravano di sfondare le difese da nordest. Auffenburg tent\u00f2 una ritirata a sudovest, ma non fu abbastanza veloce. Gli austriaci persero quasi tutta la loro forza, tra i 1000 ed i 2000 uomini furono fatti prigionieri. La battaglia di Wertingen fu una facile vittoria francese.\nLo scontro di Wertingen convinse Mack ad operare sulla riva sinistra del Danubio piuttosto che portare la ritirata sulla riva destra. Questa mossa avrebbe richiesto l'attraversamento a G\u00fcnzburg. L'8 ottobre Ney stava per eseguire l'ordine di Louis Alexandre Berthier di attaccare direttamente Ulma il giorno seguente. Ney mand\u00f2 la 3\u00aa divisione di Jean-Pierre Firmin Malher a conquistare i ponti di G\u00fcnzburg sul Danubio. Nella battaglia di G\u00fcnzburg una colonna di questa divisione incroci\u00f2 i jaegers tirolesi e ne cattur\u00f2 200, compresi il comandante Carlo d'Aspre e due cannoni. Gli austriaci notarono questi sviluppi e rinforzarono le posizioni attorno a G\u00fcnzburg con tre battaglioni di fanteria e 20 cannoni. La divisione di Malher port\u00f2 numerosi attacchi eroici alle postazioni austriache, ma fallirono tutti. Mack invi\u00f2 Ign\u00e1cz Gyulay con sette battaglioni di fanteria e 14 squadroni di cavalleria a riparare i ponti distrutti, ma questi furono caricati e spazzati dai francesi ritardatari del 59\u00ba reggimento di fanteria.\nL'aspra battaglia continu\u00f2, ed alla fine i francesi riuscirono a stabilire un punto d'appoggio sulla riva destra del Danubio. Mentre stava ancora infuriando la battaglia di G\u00fcnzburg, Ney mand\u00f2 la 2\u00aa divisione di Louis Henri Loison a conquistare i ponti sul Danubio a Elchingen, poco difesi dagli austriaci. Avendo perso molti dei ponti sul Danubio, Mack fece tornare il proprio esercito ad Ulma. Il 10 ottobre gli uomini di Ney avevano fatto progressi significativi: la divisione di Malher aveva attraversato il Danubio portandosi sulla riva destra, la divisione di Loison controllava Elchingen e la 1\u00ba divisione di Pierre Dupont de l'\u00c9tang si stava dirigendo ad Ulma.\nHaslach-Jungingen end Elchingen.\nIl demoralizzato esercito austriaco giunse ad Ulma nelle prime ore del 10 ottobre. Mack stava decidendo le mosse successive, e l'esercito rimase inattivo ad Ulma fino all'11. Nel frattempo Napoleone stava operando in base ad informazioni errate: era convinto che gli austriaci si stessero muovendo ad est o a sudest e che Ulma fosse poco difesa. Ney intu\u00ec questo equivoco e scrisse a Berthier che Ulma era difesa meglio di quanto credessero i francesi. La minaccia russa ad est iniziava a preoccupare Napoleone, tanto che a Murat fu dato il comando dell'ala destra dell'esercito, composta dai corpi di Ney e Lannes. I francesi erano divisi in due ali massicce: Ney, Lannes e Murat ad ovest che contenevano Mack, mentre Soult, Davout, Bernadotte e Auguste Marmont ad est erano incaricati di controllare ogni possibile incursione russa o austriaca.\nL'11 ottobre Ney torn\u00f2 ad Ulma. La 2\u00aa e 3\u00aa divisione stavano marciando verso la citt\u00e0 lungo la riva destra del Danubio mentre la divisione di Dupont, sostenuta da una divisione di dragoni, marciava diretta verso la citt\u00e0 per assediarla. Gli ordini erano senza speranza dato che Ney non sapeva che l'intero esercito austriaco si trovasse in citt\u00e0. Il 32\u00ba reggimento di fanteria della divisione di Dupont marci\u00f2 da Haslach verso Ulma incontrando quattro reggimenti austriaci che difendevano Boefingen. Il 32\u00ba port\u00f2 numerosi attacchi feroci, ma il nemico li respinse tutti. Gli austriaci invasero il campo di battaglia con altri reggimenti di cavalleria e fanteria a Ulm-Jungingen, nella speranza di sconfiggere gli uomini di Ney accerchiando Dupont. Dupont intu\u00ec cosa stava accadendo ed imped\u00ec al nemico di attaccare Jungingen, catturando almeno 1000 austriaci. Altri assalti austriaci ricacciarono questi uomini ad Haslach, che i francesi riuscirono a difendere. Alla fine Dupont fu obbligati a tornare ad Albeck, dove si un\u00ec alla divisione di dragoni di Louis Baraguey d'Hilliers.\nGli effetti della battaglia di Haslach-Jungingen sui piani napoleonici non sono del tutto chiari, ma l'imperatore potrebbe alla fine aver scoperto che il grosso dell'esercito nemico si trovava ad Ulma. Per questo Napoleone mand\u00f2 Soult e Marmont verso il fiume Iller, in modo da opporre quattro corpi di fanteria ed uno di cavalleria a Mack. Davout, Bernadotte ed i bavaresi erano ancora di guardia alla zona attorno a Monaco. Napoleone non intendeva combattere sui fiumi, ed ordin\u00f2 ai propri marescialli di conquistare gli importanti ponti attorno ad Ulma. Inizi\u00f2 anche a spostare le proprie truppe a nord di Ulma dato che si attendeva una battaglia in quella regione piuttosto che un accerchiamento della stessa citt\u00e0. Questa disposizione avrebbero portato ad uno scontro ad Elchingen il 14 ottobre, dato che Ney avanzava verso Albeck. A questo punto della campagna il comando austriaco era in piena confusione. Ferdinando inizi\u00f2 ad opporsi apertamente a Mack e ad ogni sua decisione, accusandolo di emanare ordini contraddittori che facevano marciare gli uomini avanti e indietro.\nIl 13 ottobre Mack mand\u00f2 due colonne fuori Ulma in attesa di un attacco da nord: una comandata da Johann Sigismund Riesch a protezione del ponte verso Elchingen, e l'altra comandata da Franz von Werneck a nord con l'artiglieria pesante. Ney mise fretta ai suoi uomini per ristabilire il contatto con Dupont, tuttora a nord del Danubio. Ney guid\u00f2 la divisione di Loison a sud di Elchingen sulla riva destra del Danubio per iniziare l'attacco. La divisione di Malher attravers\u00f2 il fiume pi\u00f9 ad est, e si diresse ad ovest verso la posizione di Riesch. Il terreno era parzialmente allagato, e saliva fino alla citt\u00e0 collinare di Elchingen, la quale godeva di un'ottima visuale sui dintorni. I francesi spazzarono il picchetto austriaco da un ponte, prima che un reggimento assaltasse e conquistasse l'abbazia posta in cima ad una collina. Durante la battaglia di Elchingen la cavalleria austriaca fu sconfitta, e la fanteria di Reisch fugg\u00ec verso Ulma. A Ney fu concesso il titolo di duca di Elchingen.\nBattaglia di Ulm.\nIl 13 ottobre il IV corpo di Soult attacc\u00f2 Memmingen da est. Dopo un piccolo scontro che provoc\u00f2 16 morti francesi, il maggior generale Karl Spangen von Uyternesse si arrese con 4600 soldati, otto cannoni e nove bandiere. Gli austriaci erano a corto di munizioni, tagliati fuori da Ulma, e completamente demoralizzati per la confusione che regnava tra i piani alti dell'esercito. Altri scontri avvennero il 14 ottobre. Murat si un\u00ec a Dupont ad Albeck giusto in tempo per respingere l'assalto austriaco di Werneck. Insieme Murat e Dupont spinsero il nemico a nord in direzione di Heidenheim. La notte del 14 due corpi francesi erano stanziati nei pressi dell'accampamento austriaco di Michelsberg, poco fuori da Ulma.\nMack era in una situazione pericolosa: non c'erano pi\u00f9 speranze di fuga lungo la riva settentrionale, Marmont e la guardia imperiale stavano raggiungendo la periferia di Ulma a sud del fiume e Soult si stava muovendo verso nord da Memmingen per impedire la fuga austriaca a sud del Tirolo. Vifurono altri problemi nel comando austriaco quando Ferdinando ignor\u00f2 i comandi di Mack ed ordin\u00f2 l'evacuazione di tutta la cavalleria da Ulma, per un totale di 6000 soldati. L'inseguimento di Murat ebbe successo, tanto che soli 11 squadroni si unirono con Werneck ad Heidenheim. Murat prosegu\u00ec la caccia a Werneck obbligandolo ad arrendersi con 8000 uomini a Treuchtlingen il 19 ottobre. Murat si appropri\u00f2 anche dell'intero parco veicoli austriaco composto da 500 mezzi, prima di dirigersi verso Neustadt an der Donau e catturare 12000 austriaci.\nI fatti di Ulma stavano giungendo ad una conclusione. Il 15 ottobre gli uomini di Ney caricarono con successo gli accampamenti di Michelsberg, ed il 16 i francesi iniziarono a bombardare la stessa Ulma. Il morale austriaco raggiunse il punto pi\u00f9 basso e Mack inizi\u00f2 a capire di aver poche speranze di salvezza. Il 17 ottobre un emissario di Napoleone, Philippe-Paul de S\u00e9gur, firm\u00f2 un accordo con Mack nel quale gli austriaci si sarebbero arresi il 25 ottobre se non fosse giunto aiuto per quella data. Mack seppe gradualmente delle rese di Heidenheim e Neresheim ed accett\u00f2 di arrendersi cinque giorni prima del dovuto, era il 20 ottobre. 1500 uomini della guarnigione austriaca riuscirono a fuggire, ma la maggior parte usc\u00ec dalla citt\u00e0 il 21 ottobre deponendo le armi senza scontri. Agli ufficiali fu permesso di andarsene, dopo aver firmato un accordo nel quale si impegnavano a non combattere pi\u00f9 finch\u00e9 non fossero stati scambiati. Oltre dieci generali furono inclusi nell'accordo, compresi Mack, Johann von Klenau, Maximilien de Baillet-Latour, Giovanni I Giuseppe del Liechtenstein e Ign\u00e1cz Gyulay.\nConseguenze.\nMentre gli austriaci uscivano da Ulma arrendendosi, una flotta franco-spagnola fu distrutta nella battaglia di Trafalgar. Questa importante vittoria britannica pose fine alla minaccia navale francese ed assicur\u00f2 all'Inghilterra il dominio navale fino alla prima guerra mondiale. Nonostante questa sconfitta, la campagna di Ulma era stata una spettacolare vittoria conclusasi con la scomparsa di un intero esercito austriaco con poche perdite francesi. L'8\u00ba bollettino della Grande Armata descrisse cos\u00ec l'evento:\nL'arrivo di Pierre Augereau da Brest con il neonato VII corpo fu un'altra buona notizia per i francesi. Nella resa di Dornbirn del 13 novembre la divisione di Franjo Jela\u010di\u0107 fu messa all'angolo e costretta ad arrendersi. I russi si ritirarono a nordest dopo la resa di Mack e la caduta di Vienna del 12 novembre. Gli alleati furono sconfitti nella battaglia di Austerlitz a dicembre, e l'Austria fu definitivamente buttata fuori dalla terza coalizione poche settimane dopo. La vittoria francese evidenzi\u00f2 l'efficacia di \"la manoeuvre sur les derri\u00e8res\", un particolare tipo di accerchiamento strategico utilizzato per la prima volta da Napoleone nella campagna italiana del 1796. La manovra richiedeva un gruppo che avrebbe occupato un largo fronte della linea nemica, mentre altri uomini si posizionavano lungo i fianchi e la retroguardia nemica. Quando l'avversario era occupato con le forze che aveva di fronte, gli altri avrebbero attaccato i punti critici garantendola vittoria. Nella campagna di Ulma la cavalleria di Murat fu quella che ingann\u00f2 nemico facendogli credere che l'attacco sarebbe arrivato dalla Foresta Nera. Quando Murat ebbe accompagnato gli austriaci verso Ulma, il grosso dell'esercito francese colp\u00ec la Germania centrale dividendo l'esercito di Mack dagli altri luoghi caldi della guerra.\nImportanza.\nLa campagna di Ulma \u00e8 considerata uno dei migliori esempi storici di applicazione della strategia di sfilamento. Spesso gli storici analizzano la campagna su un ampio livello strategico che non include i confronti tattici, anche se questi furono rilevanti. Si crede anche che la decisiva vittoria di Ulma sia il risultato del lungo addestramento e della preparazione ricevuti dalla Grande Armata nei campi di Boulogne. La Grande Armata port\u00f2 pochi carichi, invadendo il territorio nemico nel periodo della raccolta dei campi e marciando pi\u00f9 veloce di quanto gli austriaci si aspettassero. La campagna evidenzi\u00f2 l'utilit\u00e0 del sistema a \"Corps d'Arm\u00e9e\". I corpi divennero fondamentali nelle maggiori guerre del XIX e XX secolo. Un tipico corpo aveva tre divisioni di fanteria, una brigata di cavalleria leggera per le ricognizioni ed una riserva d'artiglieria oltre a quella aggregata alle divisioni. La loro maggior dimensione permise di combattere senza sostegno per molto tempo, come fece Ney, e la loro durata permise di occupare pi\u00f9 terreno tramite la requisizione del cibo locale. I francesi avevano bisogno di un ottavo dei trasporti richiesti dagli avversari, il che li rendeva pi\u00f9 mobii e flessibili. L'invasione della Germania meridionale operata da Marlborough o Moreau operarono su un fronte ridotto, ma la Grande Armata invase nel 1805 su un fronte di 150\u00a0km, un'azione che colse completamente di sorpresa gli austriaci obbligandoli a sottostimare la gravit\u00e0 della situazione."}
{"id": "4840169", "revid": "1318658", "url": "https://it.wikipedia.org/wiki?curid=4840169", "title": "Marussia MR03", "text": "La Marussia MR03 e la Marussia MR03B \u00e8 una vettura di Formula 1 costruita dalla scuderia Marussia F1 Team per partecipare al campionato mondiale di Formula 1 2014 e al campionato mondiale di Formula 1 2015\nContesto.\n2014: Rivoluzione tecnica e motori Ferrari.\nIl 16 luglio 2013, la Marussia ufficializza l'accordo con la Ferrari per la fornitura delle nuove \"Power-Unit\" e della trasmissione a partire dal 2014: per la prima volta dalla sua fondazione, il team russo abbandona quindi la fornitura dei motori Cosworth a causa anche dell'intenzione di quest'ultima di non voler procedere alla progettazione delle nuove unit\u00e0 turbo-ibride. Vengono inoltre riconfermati i piloti della passata stagione, ovvero il francese Jules Bianchi e il britannico Max Chilton.\n2015: Salvataggio dalla crisi e ripresa.\nA causa della crisi sempre pi\u00f9 pesante all'interno della struttura, la Marussia si vede costretta a chiudere anzitempo il campionato 2014, ritrovandosi senza fondi e in amministrazione controllata, con il rischio di chiusura e conseguente bancarotta sempre pi\u00f9 concreto. Nei primi mesi del 2015, per\u00f2, la FRP Advisory, azienda che deteneva i beni della compagine russa, approva il piano di salvataggio della stessa che esce quindi dal periodo di amministrazione controllata il 19 febbraio 2015, grazie anche ai proventi frutto del decimo posto conquistato nella scorsa stagione. A seguito di ci\u00f2, la squadra viene iscritta in extremis al mondiale 2015 con il nome di Manor-Marussia F1 Team e schiera come prima guida il britannico Will Stevens, ex-collaudatore della Caterham che ha gi\u00e0 esordito nel Gran Premio di Abu Dhabi 2014. Il secondo sedile \u00e8 invece assegnato al debuttante spagnolo Roberto Merhi, anch'egli proveniente dalla Caterham dove impiegava il ruolo di riserva parallelamente al suo impegno nel campionato di Formula Renault 3.5.\nCaratteristiche tecniche.\nTelaio e aerodinamica.\nA causa anche della mancanza di fondi, l'aerodinamica della nuova Marussia MR03 riprende alcune soluzioni gi\u00e0 usate in passato e ne usa di nuove come, del resto, tutte le squadre del campionato nel 2014. \nUn esempio \u00e8 il muso anteriore, che a differenza della Marussia MR02 \u00e8 ribassato e prolungato da un lungo \"becco\" centrale che sporge oltre l'ala anteriore. Causa di ci\u00f2 \u00e8 anche la scocca della vettura rialzata, soprattutto al posteriore, per garantire un miglior passaggio dell'aria fino al diffusore. Anche l\"'airscope\" \u00e8 di nuova concezione: i tecnici Marussia lo hanno infatti diviso in tre \"sezioni\" al fine di migliorare il raffreddamento di tutte le componenti della power-unit e portare maggiore aria al turbocompressore.\nSul cofano motore, invece, \u00e8 caratteristica una piccola pinna aggiuntiva da dove \"sbucano\" due piccole prese d'aria, mentre nella parte finale di essa vi \u00e8 lo scarico, che soffia nel particolare sdoppiamento dei supporti dell\u2019ala posteriore e sotto il monkey seat fissato alla struttura anti-crash posteriore. \nLe bocche dei radiatori sono decisamente grandi e squadrate, e non permettono dunque di avere un marciapiede molto pronunciato, mentre le pance hanno un\u2019imboccatura piuttosto generosa per cui nella parte superiore arrivano quasi alla massima larghezza per poi stringersi in una zona a Coca Cola piuttosto accentuata e pulita che porta a scaricare l\u2019aria calda in coda ai lati del cambio. \nMeccanica.\nContrariamente alla filosofia Ferrari, la Marussia adotta lo schema classico di sospensione \"push rod\" all'anteriore e \"pull-rod\" al posteriore. \nA partire da questa stagione, il team russo dispone del cambio a 8 rapporti fornito dalla Ferrari e del nuovo power-unit, fornito e usato sempre dal Cavallino per la Ferrari F14T.\nLa nuova specifica, battezzata 059/3, \u00e8 per regolamento un 6 cilindri a \"V\" di cilindrata 1.600 cc sovralimentato da turbina e munito di due nuovi sistemi di recupero energia che vanno a sostituire il vecchio KERS: MGU-H ed MGU-K, che garantiscono rispettivamente un numero massimo di giri motore di 125.000 e 50.000 al minuto; la potenza totale stimata del propulsore \u00e8 di 830 CV di cui 670 del motore endotermico e 160 del sistema ERS.\nInoltre, l'intercooler del turbo Henywell \u00e8 ad acqua, ragion per cui le masse radianti ai lati della vettura sono compattate meglio.\nMarussia MR03B.\nDopo la rifondazione della squadra nel febbraio 2015, la MR03 viene modificata per rispettare il regolamento 2015, inizialmente come misura provvisoria in attesa di costruire un nuovo telaio da introdurre a met\u00e0 stagione, che per\u00f2 non arriver\u00e0 mai. Uno dei cambiamenti pi\u00f9 incisivi per lo sviluppo della vettura \u00e8 il muso, ora pi\u00f9 basso e con un naso corto.\nDopo tali modifiche, la vettura \u00e8 rinominata Marussia MR03B.\nLa monoposto monta ancora il motore \"Ferrari 059/3\" del 2014, su deroga concessa dalla federazione. Decisione presa sia per ragioni economiche, sia perch\u00e9, trattandosi della monoposto del 2014, era gi\u00e0 adatta ad ospitare lo stesso motore utilizzato l'anno precedente.\nLivrea e sponsor.\nNel 2014 la livrea della vettura era la stessa della stagione precedente: nera con un'ampia fascia rossa e bianca sul muso e sul dorso del cofano motore. La vettura era totalmente priva di sponsor, tranne il logo della Marussia Motors, che dava il nome al team.\nDopo i fatti del Gran Premio del Giappone 2014 viene aggiunto l'hashtag \"#JB17\" ai lati dell'airscope e della scocca come segno di solidariet\u00e0 per Bianchi; tale scritta rimarr\u00e0 tuttavia sulle vetture anche dopo la morte del pilota nel 2015.\nNel 2015 la scuderia adott\u00f2 una livrea bianco-rossa. Inizialmente col solo sponsor Erre\u00e0 sull'ala posteriore, la scuderia finalizz\u00f2 a stagione in corso accordi con Airbnb e con Flex-Box. In seguito a questo secondo accordo le fiancate delle monoposto furono colorate di blu. In occasione del Gran Premio degli Stati Uniti, nelle due MR03B \u00e8 stata aggiunta la bandiera statunitense come omaggio al loro pilota Alexander Rossi. \nCarriera agonistica.\nStagione 2014 - Marussia MR03.\nTest.\nLa vettura \u00e8 stata presentata il 30 gennaio 2014 presso il circuito di Jerez de la Frontera, in Spagna. Nei piani della scuderia la monoposto avrebbe dovuto essere presentata il 28 gennaio, per poter partecipare interamente alla prima sessione dei test, ma a causa di problemi tecnici nella stessa, tale presentazione \u00e8 posticipata. Di conseguenza, la nuova MR03 risulta assente anche nei primi due giorni di test, riuscendo a debuttare solo nel terzo giorno con Chilton (che effettua solo 5 giri e nessun crono prima di fermarsi) e a segnare un tempo valido nell'ultimo con Bianchi, che effettua 25 giri con gomme slick.\nCampionato.\nNeanche questa stagione inizia bene per la Marussia, che, nonostante aver conquistato la 17\u00b0 e la 18\u00b0 casella in griglia per il Gran Premio d'Australia, si ritrova a partire dalla pit-lane, chiudendo la gara in ultima posizione con Chilton e non classificata con Bianchi che si ritira a 8 giri dal termine. Non va meglio nemmeno nelle successive quattro gare, dove il team russo lotta in qualifica con le rivali Caterham e in gara colleziona solo due tredicesimi posti con Chilton come miglior risultato, prima dell'exploit del Gran Premio di Monaco destinato a cambiare per sempre la storia della scuderia.\nSul circuito monegasco, appunto, \u00e8 Bianchi che sale in cattedra: il francese, partito previa penalizzazione da parte dei commissari FIA in fondo al gruppo per aver sostituito il cambio, risale diverse posizioni, occupando al 56\u00b0 giro l'undicesima posizione e la zona punti quattro tornate dopo grazie ai ritiri di Valtteri Bottas e Esteban Guti\u00e9rrez. Al giro 73, Kevin Magnussen e Kimi R\u00e4ikk\u00f6nen si toccano e vanno larghi entrambi dopo un tentativo di sorpasso di quest'ultimo, lasciando strada libera al pilota di scuola Ferrari che chiude quindi il Gran Premio all'ottavo posto, ma venendo retrocesso al nono dopo aver scontato 5 secondi di penalit\u00e0 sul tempo di gara per aver scontato a sua volta uno \"stop &amp; go\" in regime di safety car, cosa vietata dal regolamento. E festa nei box Marussia, che trova dopo 4 stagioni e 82 Gran Premi i primi punti iridati della propria storia e della carriera di Bianchi nella massima serie, che, a posteriori, saranno anche artefici del salvataggio dalla bancarotta.\nMonaco sembra per\u00f2 destinata a rimanere un caso isolato, eccezion fatta per i Gran Premi di Gran Bretagna, Ungheria e Belgio dove le due MR03 traggono vantaggio dalle condizioni climatiche avverse per qualificarsi in Q2, addirittura con entrambe le vetture a Silverstone, evento che non accadeva dal Gran Premio del Belgio 2013. Tuttavia alla domenica le cose vanno diversamente e i due piloti chiudono negli ultimi posti sopravanzando talvolta solo le due Caterham. \nA partire dal Gran Premio di Singapore in poi, le condizioni della scuderia, non solo a livello economico, diventano sempre pi\u00f9 insostenibili e raggiungono il culmine a Suzuka, il 5 ottobre 2014: il Gran Premio nipponico si svolge sotto un diluvio incessante e le condizioni della pista diventano giro dopo giro sempre pi\u00f9 proibitive, tanto che al 43\u00b0 giro la Sauber di Adrian Sutil esce di pista alla curva \"Dunlop\" e impatta contro le barriere, costringendo la gru a dover intervenire per rimuovere la monoposto. Appena un giro pi\u00f9 tardi, Bianchi esce di strada sullo stesso punto, colpendo ad alta velocit\u00e0 il mezzo di servizio che si apprestava a rientrare a bordo pista: i commissari (poi criticati in maniera durissima dai piloti nel post-gara) decidono di esporre bandiera rossa e di concludere il Gran Premio, mentre il pilota transalpino viene trasportato d'urgenza all'ospedale di Yokkaichi dove le sue condizioni appaiono da subito gravissime. Dopo appena 7 settimane verr\u00e0 trasferito all'ospedale di Nizza, sua citt\u00e0 natale, dove purtroppo non ci sar\u00e0 pi\u00f9 nulla da fare, dal momento che non riuscir\u00e0 pi\u00f9 a riprendere coscienza, morendo dopo 9 mesi di coma il 17 luglio 2015, all'et\u00e0 di appena 25 anni.\nA dispetto di ci\u00f2, la Marussia, oramai orfana del suo primo pilota, si presenta al via del successivo appuntamento in Russia con il solo Chilton (che doveva essere inizialmente affiancato dal collaudatore Alexander Rossi, salvo poi non prendere parte all'evento) che si qualifica ultimo e conclude la gara dopo soli 9 giri per un problema alla sospensione. Nei successivi appuntamenti la squadra \u00e8 impossibilitata a partecipare e decide dunque di concludere la stagione, che si rivela essere la migliore della sua storia per i risultati conseguiti in pista, ma anche la peggiore a causa della morte di Bianchi e del collasso finanziario che ha messo sempre pi\u00f9 in dubbio l'esistenza del team per il 2015.\nStagione 2015 - Marussia/Manor MR03B.\nTest.\nDopo cinque mesi in cui il futuro del team \u00e8 rimasto incerto, la Marussia, ora denominata Manor e iscritta con licenza inglese al campionato, inizia una corsa contro il tempo per sviluppare la MR03 e omologarla in tempo per il primo Gran Premio della stagione, a Melbourne.\nDi conseguenza, la Manor \u00e8 costretta a rinunciare ai test pre-campionato di febbraio-marzo.\nCampionato.\nAlla fine la Manor riesce a presentarsi in Australia con le vetture aggiornate, ma i problemi non accennano a terminare: le macchine non possono scendere in pista a causa della mancanza dei software dedicati che sono andati perduti a novembre 2014 quando, in occasione dell'asta fallimentare - poi annullata - della ex Marussia, sono stati formattati tutti i pc della squadra. Il team non ha scelta e d\u00e0 forfait ritirandosi gi\u00e0 al gioved\u00ec, promettendo di essere operativo a partire dalla Malesia ed evitando comunque la squalifica da parte della FIA che riconosce alla struttura la presenza e l'approntamento a disputare il weekend.\nNel successivo Gran Premio della Malesia, quindi, la scuderia britannica \u00e8 finalmente in grado di far girare le vetture. Stevens non prende per\u00f2 parte alla gara per un problema tecnico, mentre Merhi tagli\u00f2 il traguardo, seppure in ultima posizione. In Cina anche Stevens riusc\u00ec a prendere parte alla gara, chiudendo in quindicesima posizione, davanti al compagno di squadra.\nNei successivi Gran Premi Stevens e Merhi portarono quasi sempre a termine la gara, finendo per\u00f2 costantemente nelle ultime posizioni. Nonostante la situazione proibitiva all'interno della scuderia, i due piloti riescono a terminare quasi tutte le gare, seppur qualificandosi in ultima posizione, segno che l'affidabilit\u00e0 della vettura \u00e8 buona nonostante si tratti di un aggiornamento.\nA partire dal Gran Premio di Singapore, lo statunitense Alexander Rossi, collaudatore e terzo pilota Manor nonch\u00e8 pilota titolare del team Racing Engineering nel campionato GP2, prende il posto di Merhi per 2 appuntamenti, alternandosi alla guida con lo spagnolo in Russia e Abu Dhabi a causa del suo impegno nella categoria cadetta. Rossi \u00e8 quindi il primo statunitense al via di un Gran Premio 8 anni dopo l'ultima gara di Scott Speed con la Toro Rosso.\nNonostante essere un debuttante e non aver mai avuto modo di provare la vettura nel corso della stagione, Rossi vince nettamente il confronto interno contro il pi\u00f9 esperto Stevens e si rende autore di buone prestazioni in gara, soprattutto nel Gran Premio di casa, ad Austin dove sfiora un clamoroso arrivo a punti: partito 17\u00b0, approfitta delle condizioni meteo avverse e del ritiro di numerosi avversari per occupare la decima posizione, seppur per un paio di giri, prima di venir passato dalla Red Bull di Daniel Ricciardo nettamente pi\u00f9 veloce ma chiudendo comunque la gara a pieni giri in 12\u00b0 posizione, miglior risultato stagionale per il team.\nNel resto del campionato non ci sono stati particolari acuti e la Manor Marussia chiude al decimo e ultimo posto nella classifica costruttori, senza segnare punti."}
{"id": "4840171", "revid": "88740", "url": "https://it.wikipedia.org/wiki?curid=4840171", "title": "Giuseppe Agnello", "text": "Biografia.\nGiuseppe Agnello nacque da Santo e Concetta Cultrera. Dopo gli studi liceali frequent\u00f2 l'universit\u00e0 di Catania laureandosi in lettere nel 1913 con una tesi su \"La leggenda di santa Oliva di Palermo\", per scrivere la quale si avvalse della consulenza di Alfred Louis Delattre e Hippolyte Delehaye con i quali era in rapporto epistolare. Il relatore, Paolo Savj-Lopez, influenz\u00f2 la formazione del suo pensiero filosofico. \nInizi\u00f2 subito l'insegnamento di materie letterarie prima ad Adrano in provincia di Catania e poi a Caltanissetta e a Catania nel 1916. Venne quindi chiamato a difendere la patria nel corso della prima guerra mondiale ed inviato a combattere sul fronte con la Francia. In questo periodo registr\u00f2 in un diario quelle che sarebbero poi state le sue ideologie politiche da allora in avanti.\nFinita la guerra riprese l'attivit\u00e0 di insegnante ottenendo la cattedra a Reggio Calabria tornando subito a Siracusa dove insegn\u00f2 presso il liceo-ginnasio Gargallo.\nA Siracusa inizi\u00f2 ad interessarsi alla vita politica e si iscrisse al Partito popolare italiano. A quel periodo risalgono alcuni suoi scritti tra i quali uno particolarmente polemico verso il mondo politico aretuseo, titolato \"Il carnevale politico nel Siracusano\" (Siracusa 1924); le istituzioni fasciste siracusane sequestrarono quasi subito quello scritto.\nGiuseppe Agnello venne pi\u00f9 volte minacciato dai fascisti e sub\u00ec diverse intimidazioni per questo suo atteggiamento ribelle e contrario al pensiero del regime fascista. Arriv\u00f2 persino ad essere aggredito dai fascisti di Siracusa mentre camminava per le strade della citt\u00e0. Nel 1926, fu punito con il trasferimento forzato a Cento, lontano dai suoi affetti, e l'anno successivo fu, infine, licenziato senza diritto a pensione.\nAnche suo figlio, incorse negli strali del regime e fu arrestato e detenuto nel carcere delle Murate a Firenze, dove rimase per quasi un anno.\nCon la caduta del fascismo Giuseppe Agnello divenne Provveditore agli studi della Provincia di Siracusa e si avvicin\u00f2 nuovamente alla vita politica.\nAlla sua breve esperienza da parlamentare si devono atti importati e significativi come il potenziamento dell'Istituto nazionale di archeologia e storia dell'arte.\nRitiratosi presto dalla politica, nel 1948 divenne professore ordinario di Archeologia cristiana, dedicando il resto della sua vita a scrivere di archeologia su riviste del settore e pubblicando numerosi libri e saggi, per i quali si rimanda alla \"Bibliografia degli scritti\" sotto indicata.\nLo scrittore.\nSono numerosissimi gli scritti di Giuseppe Agnello, difficili da elencare tutti. Definito punto fondamentale di riferimento per svariati argomenti sull'archeologia cristiana, si annoverano tra i suoi scritti principali i seguenti titoli:\nOltre a numerosi altri articoli di sua firma redatti all'interno di libri o riviste pubblicati in un largo arco di tempo e definiti \"preziosi\" dagli storici dell'argomento.\nIl Premio della Resistenza Giuseppe Agnello.\nIl Comitato provinciale di Siracusa dell'Associazione Nazionale Partigiani d'Italia istitu\u00ec nel 1984 un premio in sua memoria dedicandolo ai protagonisti della Resistenza italiana durante gli anni di guerra."}
{"id": "4840177", "revid": "81195", "url": "https://it.wikipedia.org/wiki?curid=4840177", "title": "Piranosi", "text": "I piranosi sono una classe di composti chimici a cui appartengono i glucidi la cui struttura chimica \u00e8 caratterizzata da un anello esa-atomico (cio\u00e8 costituito da sei atomi) costituito da cinque atomi di carbonio e da uno di ossigeno.\nL'etimologia del termine \u00e8 originata dalla similarit\u00e0 di questa struttura con quella dell'ossigeno eterociclico nel pirano, anche se al contrario di questo l'anello piranosico non contiene doppi legami. Un piranosio in cui l'ossidrile anomerico nel C-1 sia stato convertito in un gruppo OR viene detto \"piranoside\".\nFormazione.\nL'anello piranosico \u00e8 formato dalla reazione dell'ossidrile in C-5 con il gruppo aldeidico in C-1, con la formazione di un emiacetale intramolecolare. Se la reazione avviene tra l'ossidrile in C-4 e il gruppo aldeidico, si ottiene un furanosio. La forma piranosica \u00e8 termodinamicamente pi\u00f9 stabile di quella furanosica."}
{"id": "4840178", "revid": "736476", "url": "https://it.wikipedia.org/wiki?curid=4840178", "title": "Do\u017ed", "text": ""}
{"id": "4840179", "revid": "767487", "url": "https://it.wikipedia.org/wiki?curid=4840179", "title": "The Golden Pavement", "text": "The Golden Pavement \u00e8 un film muto del 1915 diretto da Cecil M. Hepworth.\nTrama.\nBrenda Crayle, una giovane del Devon, sposa il figlio di un nobile. Ma verr\u00e0 emarginata perch\u00e9 ricattata dal padre del suo bambino.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film usc\u00ec nelle sale cinematografiche britanniche nell'ottobre 1915.\nSi pensa che sia andato distrutto nel 1924 insieme a gran parte degli altri film della Hepworth. Il produttore, in gravissime difficolt\u00e0 finanziarie, pens\u00f2 in questo modo di poter almeno recuperare l'argento dal nitrato delle pellicole."}
{"id": "4840180", "revid": "371529", "url": "https://it.wikipedia.org/wiki?curid=4840180", "title": "Shangri-La (singolo)", "text": "Shangri-La \u00e8 un brano musicale del gruppo rock britannico The Kinks, composto dal leader della band Ray Davies, incluso sull'album \"Arthur (Or the Decline and Fall of the British Empire)\" del 1969, e pubblicato in Gran Bretagna come secondo singolo estratto dal disco nel settembre dello stesso anno.\nIl brano.\nLa canzone descrive un uomo di nome Arthur, il personaggio protagonista dell'album. Arthur vive in una casa che si chiama, sarcasticamente, \"Shangri-La\" (Shangri-La \u00e8 un luogo immaginario descritto come una sorta di \"paradiso\" nel romanzo \"Orizzonte perduto\", scritto da James Hilton nel 1933). All'inizio della canzone, Shangri-La sembra essere un vero paradiso ma, nel proseguire del brano, diventa chiaro come in realt\u00e0 sia molto pi\u00f9 simile ad una prigione, dove Arthur si rifugia e si rinchiude escludendo la realt\u00e0, troppo amara, all'esterno.\nIl critico musicale Johnny Rogan definisce la canzone \"una delle migliori del Davies di quel periodo\" facendo notare come \"la sua ambivalenza di significato sia evidente nell'affettuosa e sardonica presa in giro delle aspirazioni della classe media britannica\". Il critico di AllMusic Stewart Mason concorda definendo \"Shangri-La\" \"una delle migliori canzoni scritte da Ray Davies\".\nUna nuova registrazione del brano, ad opera di Ray Davies &amp; Crouch End Festival Chorus, \u00e8 stato incluso nell'album \"The Kinks Choral Collection\" del 2009."}
{"id": "4840184", "revid": "367445", "url": "https://it.wikipedia.org/wiki?curid=4840184", "title": "Jennifer Quesada", "text": "Carriera.\nClub.\nLa carriera di Jennifer Quesada inizia nella stagione 2010, quando viene ingaggiata a campionato in corso dalle nella Liga de Voleibol Superior Femenino. Nei tre campionati successivi veste la maglia delle . Dopo la chiusura del suo club, viene ingaggiata nel campionato 2014 dalle , con le quali si aggiudica lo scudetto.\nNel campionato 2015 cambia ancora una volta maglia, ingaggiata dalle , dove milita anche all'inizio del campionato seguente, prima di essere protagonista di uno scambio di giocatrici, dopo il quale approda alle , con cui gioca anche nell'annata 2017.\nNella Liga de Voleibol Superior Femenino 2019 passa alle : al termine dell'annata prende una pausa dalla pallavolo per maternit\u00e0, rientrando in campo nel campionato 2021, quando approda alle .\nNazionale.\nDebutta nella nazionale portoricana in occasione del World Grand Prix 2012; in seguito vince la medaglia di bronzo alla Coppa panamericana 2017, alla Volleyball Challenger Cup 2018 e ai XXIII Giochi centramericani e caraibici."}
{"id": "4840193", "revid": "729019", "url": "https://it.wikipedia.org/wiki?curid=4840193", "title": "David Leakey", "text": "Biografia.\nEducato alla Sherborne School, David Leakey \u00e8 imparentato con Joshua Leakey che ricevette la Victoria Cross. Frequent\u00f2 in seguito il Royal Military College Sandhurst, divenendo ufficiale nel Royal Tank Regiment come sottotenente il 27 febbraio 1971. Dal 4 settembre 1971 al 1\u00ba luglio 1974 fu cadetto universitario e lettore di legge al Fitzwilliam College dell'Universit\u00e0 di Cambridge. Venne confermato nella sua posizione il 1\u00ba luglio 1974, venendo contestualmente promosso tenente, e quindi capitano dal 1\u00ba agosto 1977. Prest\u00f2 servizio nel Regno Unito, nell'Irlanda del Nord, in Germania, in Bosnia ed in Canada, ove acquis\u00ec particolari abilit\u00e0 nella gestione dei carrarmati.\nFrequent\u00f2 quindi lo Staff College, Camberley e venne promosso maggiore il 30 settembre 1984. Venne nominatoCapo dello Staff del 7th Armoured Brigade (Germania), Assistente Militare del Chief of the Defence Staff e quindi Ufficiale Comandante del 2nd Royal Tank Regiment.\nPromosso colonnello il 31 dicembre 1993, venne posto al Ministero della difesa del Regno Unito come incaricato per le operazioni militari, divenendo responsabile della pianificazione per l'Europa occidentale ed orientale. All'inizio del 1995 frequent\u00f2 l'Higher Command and Staff Course. Sul finire di quello stesso anno, fu rappresentante del Regno Unito ai negoziati di pace che portarono alla fine della Guerra bosniaca con gli Stati Uniti. Il successo dei negoziati port\u00f2 alla firma dell'Accordo Dayton ed alla fine di una guerra che perdurava da oltre sei mesi.\nPromosso brigadiere generale il 31 dicembre 1995, venne nominato comandante della 20th Armoured Brigade in Germania nel 1996. Con la sua brigata, venne posto in Yugoslavia dal 21 dicembre 1996 al 20 giugno 1997. Fece ritorno al Ministero della Difesa come Direttore delle Operazioni Militari dal luglio del 1997 al dicembre del 1999.\nNel 2000, frequent\u00f2 il Royal College of Defence Studies. Divenne Capo dello Staff nei quartier generali nell'Irlanda del Nord dal febbraio al dicembre del 2001. Promosso maggiore generale il 15 dicembre 2001, da quella data sino all'ottobre del 2004, fu Direttore Generale del Reclutamento ed Allenamento dell'Esercito. Il 6 ottobre 2004, venne nominato Comandante dell'European Union Force Althea, la forza pacificatrice dell'Unione Europea che rimpiazz\u00f2 lo SFOR guidato dalla NATO in Bosnia-Hercegovina. Venne promosso tenente generale il 28 febbraio 2007. Dal 1\u00ba marzo 2007 sino al 2010, fu Direttore Generale dell'European Union Military Staff a Bruxelles.\nSi ritir\u00f2 dal servizio militare attivo il 22 settembre 2010.\nIl 21 dicembre 2010 viene nominato Gentleman Usher of the Black Rod nella Camera dei Lords, incarico che ha mantenuto sino al 13 febbraio 2018.\nLeakey \u00e8 direttore della National Children's Orchestra, e lui stesso si dedica a livello amatoriale al pianoforte ed al canto. \u00c8 sposato con due figli. Sportivo, gioca a tennis e golf."}
{"id": "4840201", "revid": "380453", "url": "https://it.wikipedia.org/wiki?curid=4840201", "title": "Shalimarie Merlo", "text": "Gioca nel ruolo di libero nelle .\nCarriera.\nClub.\nLa carriera professionistica di Shalimarie Merlo inizia nella stagione 2011, quando viene ingaggiata dalle Vaqueras de Bayam\u00f3n, esordendo nella Liga de Voleibol Superior Femenino e con le quali gioca due campionati, prima di passare nella stagione 2013 alle neonate Orientales de Humacao; in seguito alla mancata iscrizione delle Orientales de Humacao al campionato 2015, resta inattiva per un'annata, ritornando in campo col ritorno in attivit\u00e0 della medesima franchigia nel campionato seguente: nel corso della Liga de Voleibol Superior Femenino 2017 passa alle ."}
{"id": "4840202", "revid": "2196166", "url": "https://it.wikipedia.org/wiki?curid=4840202", "title": "Pieve battesimale di Santa Maria Maggiore", "text": "La pieve battesimale di Santa Maria Maggiore di Susa \u00e8 stato un importante centro di coordinamento per la religione cattolica in valle di Susa durante il Medioevo, poi confluito sotto la giurisdizione ecclesiale della prevostura di San Lorenzo di Oulx. Da essa dipendevano numerose chiese parrocchiali della bassa valle di Susa. Venne sconsacrata prima della fondazione della diocesi di Susa nel 1772 e i suoi arredi trasferiti presso l'abbazia di San Giusto. Pur essendo ancora riconoscibile nelle sue forme principali, \u00e8 divenuta sede di civili abitazioni.\nStoria.\nL'antica chiesa di Santa Maria Maggiore ebbe secondo gli studiosi un ruolo preminente nel panorama ecclesiale valsusino per antichit\u00e0 di fondazione, desumibile non solo da fonti documentali, ma anche dal rapporto tra navata maggiore e laterali, pari a 1,2:1 \u00ab\"lontano dai moduli abituali della prima architettura romanica\"\u00bb e \u00ab\"indice di arcaicit\u00e0\"\u00bb.\nDescrizione.\nLa chiesa \u00e8 sconsacrata e ridotta a insieme di civili abitazioni, depositi, magazzini in parte di propriet\u00e0 comunale, altri parti in stato di rovina. La struttura architettonica antica resta tuttavia leggibile nelle sue parti principali. Una pianta del complesso canonicale si trova in un contributo di Luca Patria, disponibile on line .\nLa chiesa.\nLa chiesa, la cui facciata era costruita come il campanile a ridosso delle mura romane, era composta di tre navate e aveva l'abside rivolta a est fino al periodo barocco, quando venne invece capovolto l'orientamento, collocando la facciata al posto della primitiva abside e in coerenza con l'attuale via Martiri della Libert\u00e0. Della chiesa antica sono ancora visibili gli archetti romanici decorativi sul lato sud e la facciata antica rivolta verso il parco di Augusto. Rimane un bel portale marmoreo sul lato nord, ora in un cortile privato.\nIl chiostro e la casa dei Canonici.\nIl complesso doveva essere composto oltre che dalla chiesa da altri edifici. Tra essi, a sud il chiostro, oggi scomparso e trasformato in piazza; a nord, con attuale accesso da piazza San Giusto, la cosiddetta \"casa dei Canonici\", probabile palazzo di rappresentanza del complesso che nel tardo medioevo era emanazione della prevostura di San Lorenzo di Oulx. Della casa dei Canonici, crollata negli anni novanta e dal quale \u00e8 stato salvato un importante affresco medioevale civile raffigurante i mesi dell'anno (conservato nel locale Museo diocesano d'arte sacra), rimangono alcune arcate gotiche del porticato deteriorate.\nLa domus helemosinaria.\nDall'altra parte dell'attuale via Martiri della Libert\u00e0 rispetto alla chiesa, doveva sorgere una \"domus helemosinaria\", casa di ospitalit\u00e0 per i pellegrini della Via Francigena del Moncenisio, poi abbattuta nel XVIII secolo per costruire il palazzo della Provincia di Susa.\nLa porta del Mercato.\nNel distretto nord, probabilmente all'epoca il pi\u00f9 affollato della citt\u00e0, sorgeva anche la medioevale porta del Mercato, sostitutiva della porta Savoia al tempo utilizzata come fortilizio e molto frequentata, nei cui pressi sorgeva il porticato con il peso della citt\u00e0 (tra la casa dei Canonici e piazza San Giusto).\nArredi sacri.\nSecondo alcuni studiosi, rimangono alcuni arredi sacri della pieve di Santa Maria Maggiore. Ad esempio, il medioevale altare di Pietro da Lione in marmo lunense attualmente nelle sacrestie della cattedrale di San Giusto e il coevo grande fonte battesimale scolpito, voluto dal prevosto Pietro II della prevostura di San Lorenzo di Oulx, attualmente nell'attuale battistero di San Giusto (ex cappella delle reliquie dell'abbazia). \u00c8 andata perduta un'antica fontana trasferita secoli or sono a Giaveno, della cui iscrizione \u00e8 rimasto un disegno conservato nella Biblioteca apostolica vaticana."}
{"id": "4840203", "revid": "110157", "url": "https://it.wikipedia.org/wiki?curid=4840203", "title": "Campionati del mondo di atletica leggera indoor 2014", "text": "I Campionati del mondo di atletica leggera indoor 2014 (in inglese \"15th IAAF World Championships in Athletics\") sono stati la 15\u00aa edizione dei Campionati del mondo di atletica leggera indoor. La competizione si \u00e8 svolta dal 7 al 9 marzo presso l'Ergo Arena di Sopot, in Polonia.\nCriteri di partecipazione.\nLe tabelle che seguono riportano i tempi e le misure minimi che gli atleti dovevano aver stabilito (tra il 1\u00ba gennaio 2013 e il 24 febbraio 2014) per poter partecipare alla competizione.\nMascotte.\nLa mascotte dei campionati era un gabbiano di nome Sopotek che indossava una tenuta gialla e azzurra (i colori della bandiera di Sopot), disegnato dalla locale Universit\u00e0 di educazione fisica e sport.\nIl suo motto era \u00abSky is the limit!\u00bb (\u00abIl limite \u00e8 il cielo\u00bb)."}
{"id": "4840204", "revid": "1573940", "url": "https://it.wikipedia.org/wiki?curid=4840204", "title": "Halichoeres melanochir", "text": "Halichoeres melanochir \u00e8 un pesce di acqua salata appartenente alla famiglia Labridae.\nDistribuzione e habitat.\nProviene dalle barriere coralline dell'ovest dell'oceano Pacifico, in particolare da Giappone, Taiwan, Australia e Filippine. Predilige le zone con fondali rocciosi, ricche di coralli. Nuota tra i 5 e i 25 m di profondit\u00e0.\nDescrizione.\nPresenta un corpo compresso lateralmente, pi\u00f9 alto di altre specie del genere \"Halichoeres\", e con la testa dal profilo appuntito. La lunghezza massima registrata \u00e8 di 18 cm. Pu\u00f2 presentare sottili striature pi\u00f9 scure, rossastre, sulla testa.\nGli esemplari giovanili sono verdi, molto scuri e tendenti a volte al blu o al marrone; questa colorazione si mantiene anche negli adulti. Le pinne pelviche sono gialle, e sulla pinna dorsale, bassa e scura, \u00e8 presente una macchia nera con il bordo bianco-giallastro. Somigliano molto ai giovani di \"H. marginatus\".\nGli esemplari adulti hanno la pinna dorsale e la pinna anale arancioni, a volte rossastre, la pinna caudale tendente al giallo e con il margine arrotondato e le pinne pettorali gialle con una macchia nera alla base.\nBiologia.\nComportamento.\nNuota solitario, talvolta in coppie, mai in grandi gruppi.\nAlimentazione.\nSi nutre sia di uova di altri pesci che soprattutto di invertebrati come crostacei (galateidi, peracaridi, gammaridei, arpacticoidi e granchi della famiglia Majidae), molluschi (gasteropodi e chitoni), echinodermi (in particolare ofiure), vermi sipunculidi e policheti; la sua dieta include anche foraminiferi.\nRiproduzione.\n\u00c8 oviparo e la fecondazione \u00e8 esterna. Non ci sono cure verso le uova.\nConservazione.\nQuesta specie non \u00e8 particolarmente comune ma non sembra comunque essere minacciata perch\u00e9 \u00e8 diffusa in diverse aree marine protette, quindi viene classificata come \"a rischio minimo\" (LC) dalla lista rossa IUCN."}
{"id": "4840205", "revid": "183694", "url": "https://it.wikipedia.org/wiki?curid=4840205", "title": "Emanuele Soler", "text": "Biografia.\nEmanuele Soler si laure\u00f2 a Palermo in ingegneria nel 1890 e poi in matematica nel 1895. Fu prima allievo e poi assistente del professor Adolfo Venturi. Nel 1902 vinse il concorso per la cattedra di Geodesia all'Universit\u00e0 di Messina e dopo il terremoto del 1908 fu trasferito all'Universit\u00e0 di Padova, ove rimase fino al collocamento a riposo nel 1937. A Padova, oltre che la cattedra di Geodesia, Soler ricopr\u00ec altri incarichi: preside della Facolt\u00e0 di Scienze dal 1915 al 1925, prorettore nel 1926 e rettore dal 1927 al 1929.\nNel 1921 ader\u00ec al partito fascista e nel 1934 fu nominato Senatore del Regno d'Italia.\nFu membro dell'Accademia dei Lincei dal 1923 e Presidente della Commissione Geodetica Italiana dal 1932 alla sua morte. Inoltre dal 1933 al 1937 fu Presidente del Comitato della Geodesia e Geofisica del CNR.\nCondusse vari studi di geodesia in particolare sul Geoide, la gravimetria, la rifrazione geodetica. Per quanto attiene alla gravimetria, egli fu il primo in Italia a fare sperimentazione con la bilancia di torsione di E\u00f6tv\u00f6s, con la quale condusse varie campagne di misura fra il 1910 ed il 1913."}
{"id": "4840206", "revid": "729019", "url": "https://it.wikipedia.org/wiki?curid=4840206", "title": "Design brief", "text": "Il Design brief o brief \u00e8 un documento scritto per un progetto di design redatto per rappresentare la necessit\u00e0 di business per il design e il designer. Il documento si concentra sui risultati desiderati di progettazione. Sono comunemente utilizzati in progetti di consulenza, quando un designer indipendente o di un'agenzia di design esegue un disegno per conto di un cliente.\nUn brief in generale presenta una struttura comune:"}
{"id": "4840208", "revid": "767487", "url": "https://it.wikipedia.org/wiki?curid=4840208", "title": "Sweet Lavender (film 1915)", "text": "Sweet Lavender \u00e8 un film muto del 1915 diretto da Cecil M. Hepworth.\nTrama.\nLa figlia di una governante ama l'amico fidanzato con una donna che beve.\nProduzione.\nIl film fu prodotto dalla Hepworth.\nDistribuzione.\nDistribuito dalla LIFT, il film usc\u00ec nelle sale cinematografiche britanniche nell'ottobre 1915. Ne venne fatta una riedizione nel 1918.\nSi pensa che sia andato distrutto nel 1924 insieme a gran parte degli altri film della Hepworth. Il produttore, in gravissime difficolt\u00e0 finanziarie, pens\u00f2 in questo modo di poter almeno recuperare l'argento dal nitrato delle pellicole."}
{"id": "4840209", "revid": "63872647", "url": "https://it.wikipedia.org/wiki?curid=4840209", "title": "Fiat Chrysler", "text": ""}
{"id": "4840220", "revid": "767487", "url": "https://it.wikipedia.org/wiki?curid=4840220", "title": "Panellenio Protathlema 1953-1954", "text": "La Panellenio Protathlema 1953-1954 \u00e8 stata la 18\u00aa edizione del campionato di calcio greco conclusa con la vittoria dell'Olympiacos Pireo, al suo decimo titolo.\nCapocannoniere del torneo fu Christoforos-Foris Jentzis () con 7 reti.\nFormula.\nLe squadre partecipanti disputarono una prima fase a carattere regionale.\nFurono ammesse alla finale nazionale sei club che disputarono un girone di andata e ritorno per un totale di 10 partite.\nAlla vincente venivano assegnati 3 punti, due al pareggio e uno in caso di sconfitta.\nClassifica girone finale.\nLegenda:\nNote:"}
{"id": "4840222", "revid": "298229", "url": "https://it.wikipedia.org/wiki?curid=4840222", "title": "IAAF World Relays 2014", "text": "La I edizione delle IAAF World Relays si \u00e8 svolta a Nassau (Bahamas) dal 24 al 25 maggio 2014.\nCriteri di partecipazione.\nOgni paese partecipante pu\u00f2 portare una sola squadra per ogni staffetta e ciascuna squadra pu\u00f2 essere formata da un massimo di sei atleti. Esiste un minimo di partecipazione solo per le staffette 4\u00d7100 e 4\u00d7400. Tali minimi, che consentiranno la partecipazione di circa 16 squadre, dovevano essere ottenuti tra il 1\u00ba gennaio 2013 e il 12 maggio 2014. Le rimanenti squadre partecipanti (fino a 24) saranno determinate in base alle classifiche mondiali nel medesimo periodo di qualificazione.\nPer le staffette 4\u00d7200, 4\u00d7800 e 4\u00d71500 non sono previsti minimi di partecipazione.\nClassifica a punti.\nQuesta classifica \u00e8 calcolata tenendo conto dei finalisti di ogni gara (i primi 8). La nazionale che ha totalizzato pi\u00f9 punti vince un trofeo denominato \"Golden Baton\"."}
{"id": "4840225", "revid": "287204", "url": "https://it.wikipedia.org/wiki?curid=4840225", "title": "International Chess Magazine", "text": "LInternational Chess Magazine \u00e8 stata una rivista mensile di scacchi fondata nel 1885 a New York da Wilhelm Steinitz, che ne fu anche direttore e principale redattore.\nIl primo numero usc\u00ec in gennaio 1885 e la rivista fu pubblicata regolarmente per sette anni, fino a dicembre 1891. Ogni fascicolo era composto da 32 pagine. Il motto della rivista, \"Fiat Justitia\", era sempre riportato sotto al titolo.\nOgni numero si apriva con un articolo di fondo firmato da Steinitz, riguardante aspetti storici e/o di attualit\u00e0 degli scacchi. Seguivano notizie dagli Stati Uniti e dall'estero, una serie di partite commentate, una sezione dedicata ai finali e una dedicata ai problemi.\nTutte le sette annate della rivista sono state ristampate in copia anastatica a partire dal 1997 dalla casa editrice \"Moravian Chess\" di Olomouc, nella Repubblica Ceca."}
{"id": "4840227", "revid": "125243626", "url": "https://it.wikipedia.org/wiki?curid=4840227", "title": "Satya Nadella", "text": "Biografia.\nNato a \"Hyderabad\" (nello stato indiano dell\"'Andhra Pradesh\"), ha frequentato la \"Hyderabad public school\" prima di laurearsi in Ingegneria Elettronica e Comunicazione alla \"Manipal university\".\nDopo il trasferimento negli Stati Uniti, Nadella ha ottenuto il master in Informatica presso l'universit\u00e0 del \"Wisconsin-Milwaukee\", e un MBA presso la \"Booth School of Business\" dell'universit\u00e0 di Chicago.\nNadella ha lavorato per \"Sun Microsystems\" come membro dello staff tecnologico fino all'assunzione in Microsoft nel 1992. Per Microsoft ha operato come vicepresidente del settore R&amp;D per la divisione servizi \"online\" e vicepresidente della sezione \"business\"; in seguito \u00e8 diventato presidente della divisione \"Server\" e \"tool\" di sviluppo in ambito \"business\", dove si \u00e8 dedicato tra le altre cose all'evoluzione tecnologica e commerciale con peculiare attenzione all'infrastruttura \"cloud\"; in particolare ha trasferito l'infrastruttura di basi di dati, \"server\" e \"tool\" di sviluppo sul sistema Azure.\nIl 30 gennaio 2014 si fa il suo nome quale candidato a diventare il nuovo AD di Microsoft. Pochi giorni dopo, il 4 febbraio, Microsoft annuncia che Nadella sar\u00e0 il nuovo amministratore delegato in sostituzione di Steve Ballmer."}
{"id": "4840231", "revid": "118545897", "url": "https://it.wikipedia.org/wiki?curid=4840231", "title": "Micha\u0142 Waszy\u0144ski", "text": "Biografia.\nNato a Kovel quando la citt\u00e0 faceva parte dell'Impero Russo della Polonia (oggi appartiene all'Ucraina) con il nome vero Mosze Waks, di famiglia ebraica benestante (il padre era un fabbro mentre la madre, Cecylia Flesz, era una commerciante di pollame). Molto presto si denotano le sue inclinazioni artistiche, ma si dimostra un bambino indisciplinato: nel 1918 viene espulso da scuola a causa delle sue domande insistenti sull'esistenza dei demoni, per le quali venne schiaffeggiato dal suo insegnante. Un anno dopo lascia Kovel', e mancano fonti precise su cosa fece nel periodo 1919-1922.\nNel 1922, su consiglio del regista Wiktor Biega\u0144ski cambi\u00f2 il suo nome nel polacco Micha\u0142 Waszy\u0144ski. Ha vissuto per un lungo periodo a Varsavia e ha interpretato una parte d'insegnante nel film di Biega\u0144ski \"Zazdro\u015b\u0107\" (\"Gelosia\"). Wazsy\u0144ski diventa in breve l'assistente personale di Biega\u0144ski, attraverso il quale incontra Aleksander Hertz, proprietario del pi\u00f9 importante studio cinematografico polacco tra le due guerre. Nella seconda met\u00e0 degli anni venti Waszy\u0144ski \u00e8 assistente regista di Ryszard Ordy\u0144ski, J\u00f3zef Lejtes ed Henryk Szaro.\nNel 1929 debutt\u00f2 alla regia, ma fino al 1937, quando firm\u00f2 il film con il quale s'impose all'attenzione dei critici, \"Dybuk\", venne considerato poco pi\u00f9 che mediocre. Stefania Zahorska scrisse su di lui parole forti e dure: \u00abPerch\u00e9 un film venga considerato artistico, basta non affidarlo alle cure di Waszy\u0144ski, un perdente che fa vergognare l'intera cinematografia polacca\u00bb. Il regista, per\u00f2, era in grado di fare film rapidamente e a basso costo, rendendosi molto popolare. Collabor\u00f2 con diversi studi cinematografici: Sfinks, Leo-Film, Blok-Muza-Film, Rex-Film, Feniks. Nel 1931 Waszy\u0144ski, grazie ai primi guadagni, si sposta dal povero alloggio di Muranow a una villa di Saska Kepa, sempre presso Varsavia, comincia a circondarsi nel lusso e inizia a viaggiare per il mondo. Negli anni trenta diresse 37 film su un totale di 147 prodotti nell'industria cinematografica polacca in quel decennio.\nNel 1937 diresse \"Dybuk\", primo successo anche di critica, e il tempo di lavorazione dei suoi film aument\u00f2 considerevolmente: fino allora i tempi suoi normali erano di 2-3 settimane. Il 1\u00ba settembre 1939, giorno dell'invasione tedesca in Polonia, Waszy\u0144ski era con la sua troupe cinematografica a Lw\u00f3w. Catturato dalle truppe sovietiche, venne fatto prigioniero in Siberia. Il 10 dicembre 1941 si arruol\u00f2 nell'esercito polacco comandato da W\u0142adys\u0142aw Anders e con esso si sposta in Iran, Iraq (1942) e Palestina (1943). Quando le truppe comandate da Anders viaggiano verso il Medio Oriente Waszy\u0144ski viene chiamato da Konrad Tom per girare il film documentario \"Dzieci\" che racconta la storia di un soldato che ogni settimana, durante il giorno di riposo, invia una lettera alla madre rimasta a Kovel' relativa agli eventi in svolgimento. Sar\u00e0 la prima e ultima volta che Waszy\u0144ski citer\u00e0 la sua citt\u00e0 natale in un suo film. Come soldato, Waszy\u0144ski viagger\u00e0 in Egitto e quindi in Italia, dove avr\u00e0 modo di scattare alcune foto durante la Battaglia di Montecassino.\nNel 1946 firma il suo ultimo film sotto l'egida di Konrad Tom, \"Wielka droga\" (\"La via dell'unit\u00e0\"), girato in Italia, con protagonista la cantante Renata Bogda\u0144ska. Nello stesso anno spos\u00f2 la vedova di un conte, Maria Dolores Carancini, e ha adottato per alcuni anni la figlia dell'attrice Jadwiga Andrzejewska. La Carancini per\u00f2 mor\u00ec subito dopo il matrimonio e Waszy\u0144ski eredit\u00f2 tutta la sua fortuna, tra cui il suo Palazzo a Roma. Nel 1947 Waszy\u0144ski stabil\u00ec rapporti con Orson Welles, e lo assistette durante la tormentatissima lavorazione del film \"Otello\". Gir\u00f2 tre film in Italia, con scarsa fortuna, molti assistiti da Vittorio Cottafavi: il pi\u00f9 conosciuto \u00e8 senz'altro \"Lo sconosciuto di San Marino\", unica prova come protagonista del coreografo ungherese Aurel Milloss, trasmesso molte volte alla televisione. Negli anni cinquanta collabor\u00f2 con Samuel Bronston, diventando in breve il braccio destro della sua casa cinematografica e assistendo alla lavorazione di film come \"El Cid\" e \"Un americano tranquillo\".\nOmosessuale, non nascondeva la sua condizione fin dagli anni '30, ostentando la sua apparizione con diversi partner. Soffriva per\u00f2 di diabete. Mor\u00ec a soli 60 anni a Madrid per attacco cardiaco e venne sepolto nel cimitero di Roma. Secondo Samuel Blumenfeld, autore fino ad ora dell'unica biografia sul regista, del 2008, pubblicata in Polonia ma non in Italia, lo stesso regista affermava di avere studiato a Kiev tra il 1922 e il 1925 e di avere collaborato con Murnau e Vachtangov, come pure di essere nato a Varsavia e di essere stato fatto prigioniero ad Auschwitz: tutte informazioni che, secondo Blumenfeld, probabilmente sono false."}
{"id": "4840233", "revid": "287204", "url": "https://it.wikipedia.org/wiki?curid=4840233", "title": "Michal Waszynski", "text": ""}
{"id": "4840234", "revid": "63872881", "url": "https://it.wikipedia.org/wiki?curid=4840234", "title": "Distribuzione di Student", "text": ""}
{"id": "4840237", "revid": "767487", "url": "https://it.wikipedia.org/wiki?curid=4840237", "title": "Frankenstein '80", "text": "Frankenstein '80 \u00e8 un film horror fantascientifico del 1972 scritto e diretto da Mario Mancini.\n\u00c8 un libero riadattamento del romanzo \"Frankenstein\" di Mary Shelley, con un'ambientazione contemporanea.\nIl titolo \u00e8 un richiamo al pi\u00f9 celebre film statunitense \"Frankenstein 1970\" del 1958 (bench\u00e9 il film italiano non ne costituisca un seguito).\nTrama.\nDi giorno, il dottor Otto Frankenstein lavora innocentemente nel suo laboratorio, mentre di notte lavora per perfezionare Mosaico, una creatura mostruosa assemblata con pezzi di cadaveri, proseguendo gli studi del suo celebre avo.\nPer prevenire le crisi da rigetto, il dott. Frankenstein ruba al professor Schwarz un siero antilinfocitario inventato da quest'ultimo, sottraendolo a una donna che \u00e8 convalescente da un delicato intervento al cuore. L'ispettore Schneider della polizia indaga e il giornalista Karl Schein, fratello della donna, inizia a sua volta a investigare, indirizzando i suoi sospetti sul dottor Frankenstein, ma senza riuscire a trovare prove a suo carico.\nIl colosso fugge dal laboratorio, animato da una furia omicida. Mosaico giunge al vicino villaggio spargendo il terrore al suo passaggio e rapisce la giovane nipote dello scienziato, il quale rimane ucciso mentre tenta di fermarlo. L'ispettore e il giornalista si adoperano per bloccare la furia di Mosaico, che sta per uccidere anche la giovane donna, quando gli effetti del farmaco si esauriscono, causando la fine del mostro.\nProduzione.\nIl film fu una produzione italiana a basso costo. I trucchi del mostro sono firmati da Carlo Rambaldi.\nFu girato, per quanto ambientato in Franconia, solo tra Roma e dintorni.\nDistribuzione.\nIl film fu distribuito in Italia per la prima volta il 12 dicembre 1972.\nLa pellicola \u00e8 entrata nel pubblico dominio negli Stati Uniti.\n\u00c8 conosciuto anche con i titoli \"Mosaic\" e \"Mosaico\".\nCritica.\nFantafilm scrive che \u00e8 una \"Mediocre rielaborazione del racconto di Mary Shelley al quale l'ex operatore Mario Mancini (\"Eva, la Venere selvaggia\"), qui in veste di regista e co-sceneggiatore, si sforza di attribuire una patina di credibilit\u00e0 scientifica\" e che \"Gli attori [...] appaiono sottotono e neppure l'apparizione dell'esordiente Dalila Di Lazzaro [...], n\u00e9 il make-up di Carlo Rambaldi, servono a salvare il film dall'oblio.\""}
{"id": "4840239", "revid": "1226", "url": "https://it.wikipedia.org/wiki?curid=4840239", "title": "Frankenstein 80", "text": ""}
{"id": "4840241", "revid": "108886260", "url": "https://it.wikipedia.org/wiki?curid=4840241", "title": "Annibale Berlingieri", "text": "Biografia.\nNato a Crotone il 1\u00ba aprile 1874 e appartenente alla nobile famiglia crotonese dei Berlingeri, fu deputato nella XXIII e XXIV legislatura del Regno d'Italia.\nNel 1911 present\u00f2 un disegno di legge in merito alla possibilit\u00e0 di aggregare il comune di San Pietro in Guarano al mandamento di Cosenza."}
{"id": "4840243", "revid": "827882", "url": "https://it.wikipedia.org/wiki?curid=4840243", "title": "Yolo", "text": "YOLO \u2013 acronimo di \"You only live once\""}
{"id": "4840245", "revid": "182291", "url": "https://it.wikipedia.org/wiki?curid=4840245", "title": "Annibale Berlingieri dei marchesi di Valle Perrotta", "text": ""}
{"id": "4840246", "revid": "182291", "url": "https://it.wikipedia.org/wiki?curid=4840246", "title": "Annibale Berlingeri", "text": ""}
{"id": "4840247", "revid": "838137", "url": "https://it.wikipedia.org/wiki?curid=4840247", "title": "Heather Meyers", "text": "Carriera.\nLa carriera di Heather Meyers inizia a livello scolastico con la squadra della Great Oak High School, con la quale gioca per altrettante stagioni. Continua poi a giocare per la University of Oregon, prendendo parte alla NCAA Division I senza ottenere grandi risultati dal 2007 al 2010.\nNella stagione 2011-12 inizia la carriera professionistica, giocando nella 1. Bundesliga austriaca, mentre nella stagione successiva gioca nella 1. Bundesliga tedesca per l'1. Volleyball-Club Wiesbaden. Nel campionato 2014 viene ingaggiata dalle Valencianas de Juncos, squadra della Liga Superior portoricana, senza tuttavia concludere la stagione.\nRitorna a giocare nella massima divisione tedesca nel campionato 2014-15, vestendo la maglia del M\u00e4nnerturnverein Stuttgart 1843, con cui vince la Coppa di Germania: si ritira al termine della stagione."}
{"id": "4840250", "revid": "767487", "url": "https://it.wikipedia.org/wiki?curid=4840250", "title": "You Are the Everything", "text": "You Are the Everything \u00e8 un brano della gruppo musicale alternative rock R.E.M.. La canzone fa parte dell'album \"Green\", pubblicato nel 1989.\n\u00c8 una ballata malinconica, apertamente dedicata a qualcuno, che \u00e8 appunto \"il tutto\". \u00c8 significativo il fatto che questa canzone, nel corso del Green World Tour, si sia trasformata in una sorta di dichiarazione d'amore al proprio pubblico. Una dichiarazione talmente aperta che spesso Michael Stipe la cantava di spalle, quasi a volersi confondere con il pubblico stesso."}
{"id": "4840252", "revid": "599013", "url": "https://it.wikipedia.org/wiki?curid=4840252", "title": "Vuillermoz", "text": ""}
{"id": "4840253", "revid": "203463", "url": "https://it.wikipedia.org/wiki?curid=4840253", "title": "The International Chess Magazine", "text": ""}
{"id": "4840254", "revid": "184755", "url": "https://it.wikipedia.org/wiki?curid=4840254", "title": "Maurice Vieux International Viola Competition", "text": "La Maurice Vieux International Viola Competition (in francese: Le Concours International d'Alto Maurice Vieux) \u00e8 un concorso di interpretazione violistica istituito nel 1983 dall'associazione violistica francese Les Amis de l'Alto, dedicata al celebre violista Maurice Vieux."}
{"id": "4840263", "revid": "599013", "url": "https://it.wikipedia.org/wiki?curid=4840263", "title": "Galetti", "text": ""}
{"id": "4840269", "revid": "599013", "url": "https://it.wikipedia.org/wiki?curid=4840269", "title": "Gallini", "text": ""}
{"id": "4840274", "revid": "599013", "url": "https://it.wikipedia.org/wiki?curid=4840274", "title": "Galbaio", "text": ""}
{"id": "4840284", "revid": "92723", "url": "https://it.wikipedia.org/wiki?curid=4840284", "title": "David Ludwig Bloch", "text": "Biografia.\nBloch nasce come il figlio del mercante Simon Bloch e sua moglie Selma. Poche settimane dopo la nascita di suo padre, sua madre mor\u00ec poco dopo il 1911. Bloch \u00e8 stato accolto dai parenti. Attraverso una malattia, la meningite, divenne sordo fin da bambino. A cinque anni si trasfer\u00ec a Monaco di Baviera, al Taubstummenanstalt. In seguito, Bloch frequent\u00f2 una scuola privata per sordi a Jena.\nNel 1925 inizi\u00f2 l'apprendistato come pittore di porcellana, e perse il lavoro nel 1934 a causa della Grande Depressione, in uno studio presso la Scuola Statale di Belle Arti di Monaco di Baviera. Durante questo tempo, Bloch partecip\u00f2 a mostre della \"Federazione culturale ebraico in Baviera\". Dopo aver dovuto lasciare la scuola a causa di problemi economici, Bloch trov\u00f2 impiego come disegnatore grafico e decoratore presso il negozio di Sallinger di Straubing. Dopo la chiusura del grande magazzino Bloch era di nuovo disoccupato. Dagli studi a Monaco di Baviera fu espulso a causa della legge razziale del 1936, in quanto era ebreo. Durante i giorni di pogrom Bloch fu arrestato e per quattro settimane fu internato al campo di concentramento di Dachau. Dopo la sua liberazione da Dachau Bloch ottenne un lavoro presso il maestro pittore Heinz Voges a Monaco di Baviera.\nIl 3 aprile 1940 emigr\u00f2 a Shanghai, in Cina. Bloch spos\u00f2 una sorda cinese, Lilly Cheng Disiu. Durante questo periodo, tra le altre xilografie e acquerelli, con sei cicli pubblicati con 60 o pi\u00f9 xilografie ricevette una grande attenzione nei circoli artistici cinesi. Nelle opere si concentr\u00f2 sulle condizioni di vita delle classi inferiori del popolo cinese.\nNel 1949 si trasfer\u00ec a New York, dove lavor\u00f2 26 anni come artista litografo. Disegn\u00f2 l'intero servizio di porcellana da tavola della Casa Bianca durante la presidenza di Nixon. Per la prima volta dal 1940 nel 1976 comp\u00ec un viaggio in Germania Ovest. Dopo questo viaggio, fece nuovi disegni in memoria dell'Olocausto.\nDue anni dopo la sua morte ha ricevuto dalla sua citt\u00e0 natale a Flo\u00df un premio onorario."}
{"id": "4840285", "revid": "73843", "url": "https://it.wikipedia.org/wiki?curid=4840285", "title": "Gasparin", "text": ""}
{"id": "4840286", "revid": "123411393", "url": "https://it.wikipedia.org/wiki?curid=4840286", "title": "Fidati!/Bacio", "text": "Fidati!/Bacio ventottesimo singolo della cantante pop Raffaella Carr\u00e0, pubblicato e distribuito nel 1985 dall'etichetta discografica Fonit Cetra.\nIl disco.\nHa raggiunto la ventesima posizione nella classifica settimanale nel 1985.\nEntrambi i brani sono stati inseriti nell'album \"Fidati!\" dello stesso anno.\n\"Fidati!\".\nSigla iniziale del programma televisivo \"Buonasera Raffaella\", variet\u00e0 che suscit\u00f2 numerose polemiche per gli elevati costi di produzione dovuti alle puntate in trasferta trasmesse dagli Stati Uniti d'America. Il video \u00e8 disponibile sul DVD nel cofanetto \"Raffica Carr\u00e0\" del 2007. \n\"Bacio\".\nLato b del disco \u00e8 la cover del brano \"Canta\" con le parole di Alberto Testa.Anche questo brano era la sigla iniziale delle puntate di \"Buonasera Raffaella\", ma soltanto di quelle trasmesse dagli USA.Analogamente il video \u00e8 disponibile sul DVD del cofanetto \"Raffica Carr\u00e0\". "}
{"id": "4840289", "revid": "1543377", "url": "https://it.wikipedia.org/wiki?curid=4840289", "title": "Trattato di Altranst\u00e4dt", "text": "Il trattato di Altranst\u00e4dt venne firmato il 24 settembre 1706 tra Carlo XII di Svezia e Augusto II di Polonia (re della Confederazione polacco-lituana e principe elettore dell'Elettorato di Sassonia) nella localit\u00e0 di Altranst\u00e4dt, in Sassonia; il trattato pose temporaneamente fine alla partecipazione della Sassonia alla grande guerra del Nord contro la Svezia, e impose la rottura dell'alleanza tra Augusto II e lo zar Pietro I di Russia nonch\u00e9 la rinuncia del monarca alle sue pretese sul trono della Confederazione polacco-lituana.\nStoria.\nNel febbraio del 1700, un'alleanza tra Danimarca-Norvegia, Regno russo ed Elettorato di Sassonia mosse guerra alla Svezia nell'intento di accaparrarsi i suoi domini sulla sponda meridionale del mar Baltico; il giovane re Carlo XII fu per\u00f2 ben presto capace di ristabilire la situazione militare, obbligando i danesi a siglare la pace di Traventhal e infliggendo ai russi una pesante sconfitta nella battaglia di Narva. Tra il 1701 e il 1706 le forze svedesi si impegnarono quindi in una serie di campagne ai danni delle forze polacco-sassoni di Augusto II, principalmente nei territori della Confederazione polacco-lituana: nel tentativo di destabilizzare il monarca, gli svedesi appoggiarono la ribellione di alcuni nobili polacchi che proclamarono la deposizione di Augusto dal trono di Varsavia e l'elezione di Stanislao Leszczy\u0144ski come suo successore; parte della nobilt\u00e0 polacca rimase per\u00f2 fedele al precedente sovrano, e riunita nella \"Confederazione di Sandomierz\" scaten\u00f2 una guerra civile ai danni dei sostenitori di Leszczy\u0144ski.\nLe decisive vittorie svedesi nella battaglia di Grodno (15 gennaio 1706) e nella battaglia di Fraustadt (13 febbraio 1706) fecero pendere l'ago della bilancia a favore delle forze di Carlo XII: praticamente indifesa, la stessa Sassonia venne invasa e occupata senza resistenza da parte degli svedesi, obbligando Augusto II ad avviare trattative diplomatiche. Il 24 settembre 1706, dopo lunghi negoziati, le due parti siglarono quindi un trattato di pace: la Sassonia usc\u00ec dal conflitto contro la Svezia e Augusto II rinunci\u00f2 ufficialmente alle sue pretese sul trono polacco, riconoscendo Stanislao Leszczy\u0144ski come legittimo monarca della Confederazione polacco-lituana. L'alleanza tra Augusto II e Pietro I di Russia, stabilita dal trattato di Preobra\u017eenskoe del 21 novembre 1700 e dal trattato di Narva del 30 agosto 1704, fu dichiarata nulla e Augusto II si impegn\u00f2 a consegnare agli svedesi come prigionieri di guerra tutti i militari russi presenti al suo comando; sempre come effetto del trattato, il nobile livone Johann Patkul, un agitatore anti-svedese fautore dell'alleanza tra russi e sassoni, fu consegnato agli svedesi, i quali lo condannarono a morte per tradimento giustiziandolo poi l'11 ottobre del 1707.\nIl trattato fu negoziato in segreto, e i diplomatici russi, a loro volta intenti a negoziare una pace separata tra Russia e Svezia, non furono in grado di intervenire nelle trattative; dopo la rinuncia di Augusto II, lo zar Pietro offr\u00ec il trono di Varsavia al principe ungherese Francesco II R\u00e1k\u00f3czi, al generale britannico John Churchill, I duca di Marlborough, al nobile polacco Jakub Sobieski, al generale Eugenio di Savoia e ad altri, ma senza successo.\nIl trattato rimase in vigore fin verso la fine del 1709, quando a seguito della pesante sconfitta patita dagli svedesi nella battaglia di Poltava contro i russi Augusto II riport\u00f2 la Sassonia in guerra contro la Svezia: il monarca sigl\u00f2 con lo zar Pietro un nuovo trattato di alleanza (trattato di Thorn), con cui avanz\u00f2 nuovamente le sue pretese sul trono della Confederazione polacco-lituana."}
{"id": "4840290", "revid": "277947", "url": "https://it.wikipedia.org/wiki?curid=4840290", "title": "Gaspari", "text": ""}
{"id": "4840291", "revid": "287204", "url": "https://it.wikipedia.org/wiki?curid=4840291", "title": "Pensando a te (album)", "text": "Pensando a te \u00e8 il terzo album di Al Bano pubblicato nel 1969. Contiene l'omonima canzone con la quale vinse l'edizione di Un disco per l'estate 1969. Dalla stessa canzone viene tratto anche il film musicale con lo stesso titolo e con protagonisti Al Bano, e Romina Power. Nel disco c'\u00e8 anche una versione di Al Bano di \"Acqua di mare\" che ha scritto per Romina Power. In copertina le note di presentazione sono in quattro lingue (italiano, francese, inglese e tedesco)."}
{"id": "4840294", "revid": "729019", "url": "https://it.wikipedia.org/wiki?curid=4840294", "title": "Carlo Nasalli Rocca di Corneliano", "text": "Biografia.\nFiglio del conte Camillo Nasalli Rocca di Corneliano e di sua moglie, Caterina Taffini d'Acceglio, Carlo era fratello del futuro cardinale Mario Nasalli Rocca di Corneliano, nonch\u00e9 nipote del cardinale Giovanni Battista Nasalli Rocca di Corneliano.\nCompiuti gli studi a Piacenza, decise di intraprendere la carriera militare. Fu membro del Sovrano Militare Ordine di Malta e prese parte alla Seconda guerra mondiale. Durante l'occupazione tedesca trasform\u00f2 un ospedale dell'Ordine in un centro di assistenza ai partigiani e guadagnandosi una Medaglia d'argento al Valor Militare.\nNel 1944 fu nominato comandante del Corpo militare dell'ACISMOM, succedendo al marchese Giuseppe Trionfi e rimanendo in carica per quasi quarant'anni.\nSpos\u00f2 la nobildonna Flavia Domitilla Chigi Albani della Rovere nel 1944 a Roma, dalla quale ebbe i seguenti eredi:\nLa sorella maggiore Chiara e la sorella minore Mary vennero entrambe decorate della Croce di Guerra al Valor Militare per il ruolo da loro svolto nella guerra di liberazione."}
{"id": "4840295", "revid": "446353", "url": "https://it.wikipedia.org/wiki?curid=4840295", "title": "Pace di Altranst\u00e4dt", "text": ""}
{"id": "4840298", "revid": "38120", "url": "https://it.wikipedia.org/wiki?curid=4840298", "title": "Primrose International Viola Competition", "text": "La Primrose International Viola Competition (PIVC), nota anche come Primrose Memorial Scholarship Competition (PMSC), \u00e8 un concorso di interpretazione violistica istituito dalla American Viola Society e dedicato al celebre virtuoso William Primrose.\nLa PIVC \u00e8 il primo concorso di interpretazione violistica, istituito nel 1979. Si svolge con regolarit\u00e0 dal 1987, spesso in concomitanza con il \"North American Viola Congress\". L'evento \u00e8 diventato triennale dal 2005, con sede permanente a Albuquerque. \u00c8 aperta ai violisti di ogni nazionalit\u00e0, al di sotto dei trenta anni di et\u00e0. Il concorso \u00e8 strutturato in tre turni, nell'arco di una settimana, nei quali i candidati eseguono brani scelti dal repertorio violistico e dalle trascrizioni per viola realizzate da Primrose. In alcune edizioni \u00e8 richiesta anche l'esecuzione di un brano d'obbligo prestabilito dalla commissione."}
{"id": "4840302", "revid": "283141", "url": "https://it.wikipedia.org/wiki?curid=4840302", "title": "Primrose Memorial Scholarship Competition", "text": ""}
{"id": "4840303", "revid": "26630", "url": "https://it.wikipedia.org/wiki?curid=4840303", "title": "Gaudino", "text": ""}
{"id": "4840304", "revid": "283141", "url": "https://it.wikipedia.org/wiki?curid=4840304", "title": "PIVC", "text": ""}
{"id": "4840306", "revid": "283141", "url": "https://it.wikipedia.org/wiki?curid=4840306", "title": "PMSC", "text": ""}
{"id": "4840312", "revid": "1573940", "url": "https://it.wikipedia.org/wiki?curid=4840312", "title": "Hipposideros lankadiva", "text": "Hipposideros lankadiva () \u00e8 un pipistrello della famiglia degli Ipposideridi diffuso nel Subcontinente indiano.\nDescrizione.\nDimensioni.\nPipistrello di grandi dimensioni, con la lunghezza dell'avambraccio tra 55 e 57\u00a0mm, la lunghezza della coda tra 34,6 e 39\u00a0mm, la lunghezza del piede tra 12 e 20\u00a0mm, la lunghezza delle orecchie tra 19,5 e 30\u00a0mm.\nAspetto.\nLa pelliccia \u00e8 soffice. Le parti dorsali sono bruno-rossastre con la base dei peli grigiastra, mentre le parti ventrali. la testa ed il collo sono marroni chiare. Le orecchie sono grandi, triangolari e con una concavit\u00e0 sul bordo posteriore appena sotto l'estremit\u00e0 appuntita. La foglia nasale presenta una porzione anteriore priva di incavi centrali e con quattro fogliette supplementari su ogni lato, un setto nasale non rigonfio ma con delle alette intorno alle narici ben sviluppate, una porzione intermedia estesa e con la parte centrale rigonfia, una porzione posteriore larga, con il margine superiore semi-circolare e con tre setti longitudinali che la dividono in tre piccole celle. La coda \u00e8 lunga e si estende leggermente oltre l'ampio uropatagio. Il primo premolare superiore \u00e8 piccolo e situato fuori la linea alveolare.\nEcolocazione.\nEmette ultrasuoni sotto forma di impulsi multi-armonici a frequenza costante di 68,8-70,7\u00a0kHz.\nBiologia.\nComportamento.\nSi rifugia in gruppi da 50 a diverse migliaia di individui all'interno di grotte, miniere abbandonate, vecchi templi e cantine in disuso. L'attivit\u00e0 predatoria inizia presto la sera ed il suo volo \u00e8 alto.\nAlimentazione.\nSi nutre di grossi insetti come i coleotteri.\nRiproduzione.\nDanno alla luce un piccolo alla volta l'anno dopo una gestazione di 260 giorni.\nDistribuzione e habitat.\nQuesta specie \u00e8 diffusa in India, Bangladesh, Sri Lanka e Myanmar settentrionale.\nVive sia in ambienti aridi che umidi.\nTassonomia.\nSono state riconosciute 3 sottospecie:\nIndividui ancora non assegnati ad alcuna sottospecie sono presenti nel West Bengal meridionale e Bangladesh sud-occidentale.\nStato di conservazione.\nLa IUCN Red List, considerato il vasto areale, la tolleranza a diversi tipi di habitat e la popolazione presumibilmente numerosa, classifica \"H.lankadiva\" come specie a rischio minimo (LC)."}
{"id": "4840314", "revid": "287204", "url": "https://it.wikipedia.org/wiki?curid=4840314", "title": "Feel the love/Merry-go-round", "text": "Feel the love / Merry-go-round \u00e8 il 51\u00ba (53\u00ba in totale) singolo della cantante giapponese Ayumi Hamasaki, pubblicato il 25 dicembre 2013 nei formati: CD, CD+DVD, CD+DVD (edizione speciale TeamAyu) e Music Card (in tre versioni: \"Feel the love / Merry-go-round\", \"ayupan Xmas\", \"ayupan New Year\").\nFeel the love \u00e8 stata utilizzata come sigla per lo show musicale \"Countdown TV\" e in uno spot pubblicitario per H.I.S. Christmas Fair."}
{"id": "4840316", "revid": "125788080", "url": "https://it.wikipedia.org/wiki?curid=4840316", "title": "Voglio tutto, soprattutto te/Abbracciami", "text": "Voglio tutto, soprattutto te/Abbracciami \u00e8 il ventinovesimo 45 giri della cantante pop Raffaella Carr\u00e0, pubblicato nel 1988 dall'etichetta discografica CBS Italiana.\nEntrambi i brani sono stati inseriti nell'album \"Raffaella\".\n\"Voglio tutto, soprattutto te\".\nSigla iniziale della trasmissione televisiva \"Il principe azzurro\", variet\u00e0 di Canale 5 condotto dalla soubrette, \u00e8 una cover del brano \"Whisky a go go\" con il testo in italiano di Cristiano Malgioglio.Il video \u00e8 disponibile sul DVD nel cofanetto \"Raffica Carr\u00e0\" del 2007.\nTratto dallo stesso programma televisivo, nel DVD del cofanetto \"Raffica - Balletti &amp; Duetti\" (2008) \u00e8 presente il video di Raffaella che esegui il brano in duetto con Jovanotti.\nDella canzone esiste anche una versione in spagnolo dal titolo \"Fiesta a go go\" (testo degli stessi autori della musica), eseguita in duetto con Trini Lopez; \u00e8 contenuta nell'edizione dell'album per il mercato iberico (1988, \"Raffaella\" CBS 460894-1, Spagna).\n\"Abbracciami\".\nLato b del disco."}
{"id": "4840327", "revid": "599013", "url": "https://it.wikipedia.org/wiki?curid=4840327", "title": "Gherardeschi", "text": ""}
{"id": "4840334", "revid": "287204", "url": "https://it.wikipedia.org/wiki?curid=4840334", "title": "Encore (Eminem)", "text": ""}
{"id": "4840335", "revid": "287204", "url": "https://it.wikipedia.org/wiki?curid=4840335", "title": "Encore (singolo)", "text": ""}
{"id": "4840336", "revid": "380453", "url": "https://it.wikipedia.org/wiki?curid=4840336", "title": "Hannah Werth", "text": "Gioca nel ruolo di schiacciatrice nelle Valencianas de Juncos.\nCarriera.\nLa carriera di Hannah Werth inizia a livello giovanile con l'Illini Elite Volleyball Club e parallelamente con la squadra di pallavolo del suo liceo, la Glenwood High School; nello stesso periodo fa parte delle selezioni giovanili statunitensi, vincendo la medaglia d'oro al campionato nordamericano Under-20 2008. Gioca poi per la squadra della sua universit\u00e0, la University of Nebraska-Lincoln, con la quale prende parte alla NCAA Division I dal 2009 al 2012.\nNella stagione 2013 inizia la carriera professionistica con le Vaqueras de Bayam\u00f3n, squadra della Liga Superior portoricana; tuttavia nel corso del campionato subisce un infortunio, che la costringe a concludere anticipatamente la stagione. Torna a giocare nel medesimo campionato anche nella stagione successiva, ingaggiata dalle Valencianas de Juncos, che tuttavia lascia a met\u00e0 stagione per passare alle Lancheras de Cata\u00f1o.\nNel dicembre 2014 firma a stagione in corso col Volley Soverato, club della Serie A2 italiana; nel febbraio 2015 per\u00f2 torna a giocare in Porto Rico con le Valencianas de Juncos.\nVita privata.\nProviene da una famiglia di sportivi: \u00e8 figlia dell'ex atleta Kim Schofield e dell'ex giocatore di baseball Daniel Werth; anche suo fratello Jayson \u00e8 un giocatore di baseball, mentre sua sorella Hillary fa parte della nazionale statunitense di bob; lo zio ed il nonno materno, Richard Schofield e John Richard Schofield, sono due ex giocatore di baseball."}
{"id": "4840337", "revid": "1543377", "url": "https://it.wikipedia.org/wiki?curid=4840337", "title": "Vincenzo Aquilanti", "text": "Biografia.\nStudente di Vincenzo Caglioti e Gian Gualberto Volpi, si laurea in chimica all'Universit\u00e0 La Sapienza di Roma nel 1963, dove negli anni successivi svolge l'attivit\u00e0 di ricercatore. Nel biennio 1967-1968 lavora nel gruppo di Dudley Herschbach presso l'Universit\u00e0 di Harvard. All'Universit\u00e0 degli Studi di Perugia dal 1968, \u00e8 prima assistente e poi professore incaricato. Nel 1970 consegue la libera docenza in chimica fisica. Professore ordinario di chimica generale e inorganica dal 1980. Dal 2010 \u00e8 professore emerito all'Universit\u00e0 degli Studi di Perugia. Dal 2012 al 2016 \u00e8 stato professore invitato speciale all'Universit\u00e0 federale di Bahia. \u00c8 attualmente associato all'Istituto di Struttura della Materia del Consiglio Nazionale delle Ricerche.\nAttivit\u00e0 di ricerca.\nAutore di circa 450 articoli (h-index 55), svolge attivit\u00e0 sperimentale e teorica nell'ambito della chimica delle radiazioni, delle reazioni ioniche in fase gassosa, delle collisioni elastiche, inelastiche e reattive tra atomi e molecole semplici d'interesse atmosferico e astrofisico, della chimica fisica quantistica e semiclassica.\nL'attivit\u00e0 sperimentale \u00e8 iniziata a Roma negli anni sessanta, con lo studio delle reazioni che coinvolgono ioni nella chimica delle radiazioni e dei meccanismi di reazione ione-molecola. La costruzione a Perugia, negli anni settanta, di un originale apparato sperimentale in cui vengono combinate tecniche di fasci atomici e molecolari incrociati con tecniche spettroscopiche di emissione, ha portato alla scoperta di fenomeni di polarizzazione ed interferenza in collisioni atomiche e molecolari. Una variante di questi apparati \u00e8 ancora operativa a Barcellona. Negli anni ottanta, attraverso un'originale tecnica di analisi magnetica di tipo Stern-Gerlach per gli stati orbitalici di polarizzazione di spin e momento angolare elettronico degli atomi, come alogeni (fluoro e cloro), ossigeno e zolfo, ha ottenuto un'ampia fenomenologia delle interazioni di queste specie tramite scattering con fasci molecolari. Queste interazioni forniscono importanti informazioni sulle fasi iniziali delle reazioni chimiche, che coinvolgono forze a lungo raggio determinate dalla struttura a guscio aperto. Dagli anni novanta, in seguito alla scoperta degli effetti dell'allineamento rotazionale nelle molecole in seguito a espansione supersonica, stabilisce una nuova linea di ricerca sullo studio delle collisioni su molecole allineate, ottenendo la caratterizzazione delle forze intermolecolari e della loro anisotropia. Negli ultimi anni sta sviluppando nei laboratori di Perugia, Trieste, Taipei e Osaka delle tecniche sperimentali per lo studio dell'origine collisionale della chiralit\u00e0 molecolare.\nL'attivit\u00e0 teorica \u00e8 stata sviluppata in parallelo a quella sperimentale, avendo come tema fondamentale fenomeni quali quelli osservati negli studi dei processi chimici elementari, dove entra in gioco il moto dei nuclei, che presentano un comportamento al limite della meccanica classica (regime semiclassico). Su questo tema (meccanica quantistica nel limite delle onde corte) ha studiato processi non-adiabatici, il ruolo delle singolarit\u00e0 (catastrofi), il regime caotico, contribuendo inoltre al dibattito storico-epistemiologico. Il suo maggior contributo teorico ha riguardato la formulazione ed implementazione della trattazione della dinamica dei processi che coinvolgono pochi corpi, dove il maggior ostacolo \u00e8 rappresentato dalla necessit\u00e0 di trattare l'accoppiamento dei momenti angolari e di spin, con i momenti elettronico, rotazionale e orbitalico. In questo campo ha contribuito introducendo le coordinate e armoniche ipersferiche, sviluppando strumenti analitici e algoritmi originali. Negli ultimi anni si sta concentrando sullo studio delle deviazioni dalla legge di Arrhenius.\nPremi e onorificenze.\nNel 1965 ha vinto il premio Stampacchia per giovani chimici. Nel 2005 viene nominato membro dell'Accademia nazionale delle scienze detta dei XL e nel 2009 dell'Accademia Nazionale dei Lincei. Nel 2009 gli \u00e8 stato dedicato un numero della rivista Journal of Physical Chemistry A come riconoscimento della sua carriera eccezionale in chimica fisica e matematica."}
{"id": "4840338", "revid": "599013", "url": "https://it.wikipedia.org/wiki?curid=4840338", "title": "Grazzini", "text": ""}
{"id": "4840340", "revid": "1442080", "url": "https://it.wikipedia.org/wiki?curid=4840340", "title": "Fed Cup 2014 Zona Americana", "text": "La Zona Americana (\"Americas Zone\") \u00e8 una delle 3 divisioni zonali nell'ambito della Fed Cup 2014. Essa \u00e8 a sua volta suddivisa in due gruppi (\"Gruppo I, Gruppo II\") formati rispettivamente da 7 e 12 squadre, inserite in tali gruppi in base ai risultati ottenuti l'anno precedente."}
{"id": "4840343", "revid": "740722", "url": "https://it.wikipedia.org/wiki?curid=4840343", "title": "Premi C\u00e9sar 2014", "text": "La cerimonia di premiazione della 39\u00aa edizione dei Premi C\u00e9sar si \u00e8 svolta il 28 febbraio 2014 al Th\u00e9\u00e2tre du Ch\u00e2telet di Parigi. \u00c8 stata presieduta da Fran\u00e7ois Cluzet e presentata da C\u00e9cile de France. \u00c8 stata trasmessa da Canal+.\n\u00c8 stata dedicata a Henri Langlois, fondatore della Cin\u00e9math\u00e8que fran\u00e7aise, nel centenario della sua nascita.\nLe candidature sono state rese note il 31 gennaio 2014. Ad ottenerne il maggior numero (dieci) \u00e8 stato \"Tutto sua madre\" (\"Les Gar\u00e7ons et Guillaume, \u00e0 table!\") di Guillaume Gallienne.\n\"Tutto sua madre\" \u00e8 stato il trionfatore con cinque riconoscimenti vinti: miglior film, miglior attore, migliore adattamento, miglior montaggio e migliore opera prima.\nVincitori e candidati.\nI vincitori sono indicati in grassetto, a seguire gli altri candidati.\nMiglior film d'animazione.\nPresentato come un'unica categoria, con i consueti cinque candidati, ma assegnati due premi distinti."}
{"id": "4840345", "revid": "827882", "url": "https://it.wikipedia.org/wiki?curid=4840345", "title": "Guaita", "text": ""}
{"id": "4840347", "revid": "1305772", "url": "https://it.wikipedia.org/wiki?curid=4840347", "title": "It's Alright", "text": ""}
{"id": "4840348", "revid": "834", "url": "https://it.wikipedia.org/wiki?curid=4840348", "title": "It's alright", "text": ""}
{"id": "4840349", "revid": "1371684", "url": "https://it.wikipedia.org/wiki?curid=4840349", "title": "Fed Cup 2014 Zona Asia/Oceania", "text": "La Zona Asia/Oceania (\"Asia/Oceania Zone\") \u00e8 una delle 3 divisioni zonali nell'ambito della Fed Cup 2014. Essa \u00e8 a sua volta suddivisa in due gruppi (\"Gruppo I, Gruppo II\") formati rispettivamente da 7 e 13 squadre, inserite in tali gruppi in base ai risultati ottenuti l'anno precedente."}
{"id": "4840358", "revid": "287204", "url": "https://it.wikipedia.org/wiki?curid=4840358", "title": "Campionati mondiali juniores di slittino 1992", "text": "I Campionati mondiali juniores di slittino 1992 si sono disputati a Sapporo, in Giappone, il 25 e il 26 gennaio 1992. La pista nipponica situata all'interno della Prefettura di Hokkaid\u014d, che fu sede nel 1972 dei XI Giochi olimpici invernali, ospita la manifestazione iridata di categoria per la prima volta."}
{"id": "4840359", "revid": "123411872", "url": "https://it.wikipedia.org/wiki?curid=4840359", "title": "Ballando soca dance/Sognando soca dance", "text": "Ballando soca dance/Sognando soca dance \u00e8 il trentesimo 45 giri della cantante pop italiana Raffaella Carr\u00e0, pubblicato nel 1990 dall'etichetta discografica Fonit Cetra.\nIl disco.\n\u00c8 l'ultimo singolo dell'artista pubblicato su vinile.\nHa raggiunto la diciasettesima posizione nella classifica settimanale nel 1991.\nEntrambi i brani sono stati inseriti nell'album \"Inviato speciale\".\nLancia il nuovo ballo delle Antille \"che fa impazzire l'Europa\", sull'eco del grande successo ottenuto dalla Lambada che aveva spopolato in tutto il mondo.\n\"Ballando soca dance\".\n\u00c8 stato sigla iniziale della puntata domenicale della trasmissione televisiva \"Ricomincio da due\" (seconda edizione), che vedeva la soubrette protagonista nel week end di Rai 2.Il video \u00e8 disponibile sul DVD nel cofanetto \"Raffica Carr\u00e0\" del 2007."}
{"id": "4840363", "revid": "729019", "url": "https://it.wikipedia.org/wiki?curid=4840363", "title": "17 cm K (E)", "text": "Il 17 cm Kanone in Eisenbahnlafette, abbreviato in 17 cm K (E), era un cannone ferroviario tedesco derivato dal cannone navale 17 cm SK L/40. Fu impiegato durante la seconda guerra mondiale.\nStoria.\nQuesta arma fu progettata con l'intento di sostituire i 15 cm K (E), che usavano lo stesso affusto ferroviario. Furono costruiti solo 6 esemplari, consegnati nel 1938, poich\u00e9 la Wehrmacht si rese conto che armi di questo calibro erano troppo piccole per giustificare pesanti e complessi affusti ferroviari. Le bocche da fuoco 17 cm SK L/40 furono scelte perch\u00e9 disponibili in buon numero dopo essere state sbarcate dalle pre-dreadnought della Kaiserliche Marine classe \"Braunschweig\" e classe \"Deutschland\". Le stesse canne erano state usate per equipaggiare i pezzi ferroviari 17 cm SK L/40 i.R.L. auf Eisenbahnwagen.\nI 6 esemplari furono assegnati, per tutta la durata della seconda guerra mondiale, alle Artillerie-Batteries 717 (E) e 718 (E), di stanza lungo le coste del canale della Manica.\nTecnica.\nLa canna del 17 cm SK L/40 era lunga 40 calibri ed era costituita da un'anima avvolta da tre ordini di cerchiatura, con otturatore a cuneo orizzontale; a differenza dei pezzi pari calibro coevi che utilizzavano l'otturatore a vite interrotta, l'otturatore a cuneo imponeva, per garantire la tenuta dei gas di sparo, l'utilizzo di cariche in bossolo metallico.\nIl cannone era incavalcato su un semplice affusto a piattaforma, rotante sul pianale ferroviario. Il carro era dotato di quattro stabilizzatori che, abbassati durante il fuoco, trasferivano sul terreno lo sforzo di rinculo.\nMunizionamento.\nLe munizioni del cannone erano caricate da due serventi, usando una cucchiaia che si agganciava alla culatta; poi il proietto e le cariche venivano calcate manualmente. La munizione era di tipo navale, del tipo semi-fissa: la carica era contenuta in un bossolo metallico, mentre le cariche aggiuntive erano contenute in sacchetti di tela."}
{"id": "4840364", "revid": "62748", "url": "https://it.wikipedia.org/wiki?curid=4840364", "title": "Feel the love / Merry-go-round", "text": ""}
{"id": "4840367", "revid": "92723", "url": "https://it.wikipedia.org/wiki?curid=4840367", "title": "Fed Cup 2014 Zona Euro-Africana", "text": "La Zona Euro-Africana (\"Europe/Africa Zone\") \u00e8 una delle 3 divisioni zonali nell'ambito della Fed Cup 2014.\nEssa \u00e8 a sua volta suddivisa in tre gruppi (\"Gruppo I, Gruppo II, Gruppo III\") formati rispettivamente da 16, 8 e 12 squadre, inserite in tali gruppi in base ai risultati ottenuti l'anno precedente. Questi tre gruppi sono vere e proprie categorie aventi un rapporto gerarchico fra di loro, equivalenti rispettivamente al terzo, quarto e quinto livello di competizione.\nIl Gruppo III della zona Euro-Africana \u00e8 l'ultima categoria nell'ordine, pertanto in tale categoria non sono previste retrocessioni.\nGruppo I.\nLe 16 squadre sono state inserite in quattro gironi (\"Pool\") da quattro squadre ciascuno. Le quattro squadre classificatesi al primo posto di ciascun girone hanno preso parte a degli spareggi per stabilire le due nazioni che avrebbero ottenuto il diritto di partecipare agli spareggi per il Gruppo Mondiale II e quindi tentare la promozione al Gruppo Mondiale II.\nLe quattro squadre classificatesi all'ultimo posto di ciascun girone hanno preso parte a dei play-out, le cui due perdenti sono state retrocesse nel Gruppo II per l'edizione successiva.\nGruppo II.\nLe 8 squadre sono state suddivise in due gironi (\"Pool\") da quattro squadre ciascuno. La prima classificata di ciascuno dei due gironi ha giocato uno spareggio contro la seconda dell'altro girone per determinare quali due squadre sarebbero state promosse nel Gruppo I l'anno successivo. La terza classificata di ciascun girone ha disputato uno spareggio contro la quarta dell'altro girone per stabilire quale squadra dovesse essere retrocessa nel Gruppo III.\nGruppo III.\nLe 12 squadre sono state suddivise in quattro gironi (\"Pool\") da tre squadre ciascuno. Le vincenti di ciascun girone hanno spareggiato fra di loro per stabilire le due promozioni."}
{"id": "4840371", "revid": "767487", "url": "https://it.wikipedia.org/wiki?curid=4840371", "title": "Panellenio Protathlema 1954-1955", "text": "La Panellenio Protathlema 1954-1955 \u00e8 stata la 19\u00aa edizione del campionato di calcio greco conclusa con la vittoria dell'Olympiacos Pireo, al suo undicesimo titolo.\nCapocannoniere del torneo fu Filippos Asimakopoulos () con 8 reti.\nFormula.\nLe squadre partecipanti disputarono una prima fase a carattere regionale.\nFurono ammesse alla finale nazionale sei club che disputarono un girone di andata e ritorno per un totale di 10 partite.\nAlla vincente venivano assegnati 3 punti, due al pareggio e uno in caso di sconfitta.\nClassifica girone finale.\nLegenda:\nNote:"}
{"id": "4840372", "revid": "287204", "url": "https://it.wikipedia.org/wiki?curid=4840372", "title": "Campionati mondiali juniores di slittino 1991", "text": "I Campionati mondiali juniores di slittino 1991 si sono disputati a Sch\u00f6nau am K\u00f6nigssee, in Germania, dal 18 al 20 gennaio 1991. La pista bavarese situata sull'omonimo lago ospita la manifestazione iridata di categoria per la seconda volta dopo l'edizione del 1984."}
{"id": "4840381", "revid": "117194299", "url": "https://it.wikipedia.org/wiki?curid=4840381", "title": "La gatta (Shozo e le due donne)", "text": "La gatta o anche, pi\u00f9 letteralmente, La gatta, Shozo e le due donne, \u00e8 un breve romanzo scritto dal Jun'ichir\u014d Tanizaki nel 1936. Nell'opera l'autore giapponese d\u00e0 prova, oltre che di una grande abilit\u00e0 di narratore, anche di uno stavagante romanticismo e di una finissima analisi psicologica. Il libro rappresenta inoltre un vero e proprio atto d'amore nei confronti del gatto, un animale che nella cultura giapponese \u00e8 considerato al contempo misterioso e portafortuna.\nTrama.\nIl romanzo racconta gli intrighi e le manovre che contrappongono due donne, Fukuko e Shinako. La prima \u00e8 la moglie di Shozo, un ozioso e inconcludente commerciante giapponese che abita con lei e la madre, mentre la seconda \u00e8 l'ex-moglie dello stesso Shozo. Il romanzo descrive gli sviluppi della richiesta fatta da Shinako, che dopo il divorzio \u00e8 andata a vivere con la sorella, di avere indietro la gatta Lily, amatissima da Shozo. Oltre che i rapporti tra gli umani nel corso dello svolgimento vengono accuratamente descritti anche quelli tra i vari personaggi e la gatta.\nAdattamento cinematografico.\nDal romanzo \u00e8 stato tratto il film \"Neko to Sh\u00f4z\u00f4 to futari no onna\", diretto nel 1956 da Shir\u00f4 Toyoda."}
{"id": "4840387", "revid": "1186766", "url": "https://it.wikipedia.org/wiki?curid=4840387", "title": "Zappi", "text": ""}
{"id": "4840389", "revid": "287204", "url": "https://it.wikipedia.org/wiki?curid=4840389", "title": "Campionati mondiali juniores di slittino 1990", "text": "I Campionati mondiali juniores di slittino 1990 si sono disputati a Winterberg, nell'allora Germania Ovest, dal 14 al 18 febbraio 1990. Il tracciato della Renania Settentrionale-Vestfalia ospita la manifestazione iridata di categoria per la prima volta."}
{"id": "4840393", "revid": "666668", "url": "https://it.wikipedia.org/wiki?curid=4840393", "title": "Tihomir Novak", "text": "Carriera.\nClub.\nIn Croazia ha vinto due campionati e quattro Coppe nazionali. Nel 2013 si trasferisce all'Asti, fortemente voluto da Tiago Polido che lo aveva gi\u00e0 allenato ai tempi della Nacional Zagabria.\nNazionale.\nHa esordito con la selezione croata il 5 luglio 2007 nell'incontro giocato contro l'Ungheria; nella stessa partita ha anche messo a segno la sua prima marcatura con la Nazionale."}
{"id": "4840394", "revid": "2006282", "url": "https://it.wikipedia.org/wiki?curid=4840394", "title": "Numero di Belfagor", "text": "Il numero primo formula_1 (formula_2) \u00e8 detto Numero di Belfagor. \u00c8 un primo palindromo: cio\u00e8 un numero primo che \u00e8 anche un numero palindromo, quindi \u00e8 divisibile solo per 1 e per s\u00e9 stesso, e rimane invariato se viene letto da destra o da sinistra.\nIl numero \u00e8 stato scoperto da Harvey Dubner. Il nome \"numero di Belfagor\" \u00e8 invece stato coniato dal giornalista scientifico Cliff Pickover, che ne ha evidenziato anche i possibili significati simbolici.\nSimbologia.\nIl Numero di Belfagor, legato al personaggio mitologico Belfagor, uno dei sette Principi dell'Inferno che aiutava gli uomini a compiere scoperte ingegnose, contiene al suo interno le cifre \"666\", tipicamente associate al Diavolo o alla Bestia (il numero \"666\" \u00e8 anche detto il Numero della Bestia). Inoltre sono presenti 13 zeri a destra e altrettanti zeri a sinistra del \"666\", oltre ad essere composto da 31 cifre totali, 13 al contrario. Di fatto, in varie culture il numero \"13\" \u00e8 legato a un significato superstizioso di cattivo augurio.\nIl simbolo grafico assegnato da Pickover al \"Numero di Belfagor\" \u00e8 un formula_3 rovesciato, tratto dal Manoscritto Voynich, un codice illustrato, finora mai decifrato, risalente al XV secolo.\nNella cultura popolare.\nIl numero primo di Belfagor viene menzionato nell'episodio \"Just a Regular Irregular\" della stagione 3 della serie televisiva \"Elementary\"."}
{"id": "4840396", "revid": "461603", "url": "https://it.wikipedia.org/wiki?curid=4840396", "title": "Apollon Atene", "text": ""}
{"id": "4840398", "revid": "287204", "url": "https://it.wikipedia.org/wiki?curid=4840398", "title": "Odacidae", "text": "Gli Odacidae sono una famiglia di pesci ossei d'acqua marina dell'ordine Perciformes.\nDistribuzione e habitat.\nLa famiglia \u00e8 endemica delle acque costiere di Australia e Nuova Zelanda.\nPopolano prevalentemente fondali duri costieri ricchi di macrofite acquatiche.\nDescrizione.\nL'aspetto di questi pesci \u00e8 grossolanamente simile a quello dei Labridae. La pinna dorsale \u00e8 lunga, con da 14 a 23 raggi spinosi. Le pinne ventrali portano un raggio spinoso e tre molli. Scaglie piccole. I denti sono fusi, in alcune specie formano un \"becco da pappagallo\" simile a quello degli Scaridae.\nSono pesci di taglia medio piccola, \"Odax pullus\" e \"Siphonognathus argyrophanes\" sono le specie pi\u00f9 grandi e raggiungono 40\u00a0cm di lunghezza massima.\nBiologia.\nQuesti pesci sono per la maggior parte vegetariani ma alcune specie integrano la loro dieta con invertebrati bentonici.\nPesca.\nHanno scarsa importanza per la pesca commerciale.\nAcquariofilia.\nAlcune specie vengono allevate, seppur raramente, come pesci d'acquario."}
{"id": "4840420", "revid": "599013", "url": "https://it.wikipedia.org/wiki?curid=4840420", "title": "Franco Gagliardi", "text": "Carriera.\nDopo gli esordi a met\u00e0 anni settanta con l'A.S. Cassano allo Jonio, ha allenato nel campionato Interregionale il Francavilla Fontana con cui ha ottenuto il secondo posto nella stagione 1987-1988.\nNel Campionato Interregionale 1988-1989 ha guidato il Pro Matera, terminando la stagione al secondo posto. In seguito nella stagione 1990-1991 \u00e8 stato allenatore del Kroton nel campionato di Serie C2, conclusosi con la retrocessione dei calabresi.\nSuccessivamente ha allenato la Reggina in Serie B al termine della stagione 1995-1996: \u00e8 infatti subentrato all'esonerato Giuliano Zoratti, a 9 giornate dal termine del campionato. Grazie a una striscia di quattro vittorie nelle ultime quattro giornate, ottiene la salvezza con la squadra calabrese.\nPur non venendo riconfermato come allenatore, \u00e8 rimasto tesserato per la Reggina in qualit\u00e0 di osservatore, fatta eccezione per alcune stagioni.\nNella stagione 1996-1997 subentra a stagione in corso a Leonardo Bitetto sulla panchina dei calabresi del , nel campionato di Serie C2, che conclude al nono posto in classifica.\nNel 1998 \u00e8 subentrato a Giovanni Mei sulla panchina del Catania, in Serie C2 1997-1998. Dopo la parentesi a Catania rientra alla Reggina fino al 2004. Nel 2005 \u00e8 stato il vice di Sergio Buso al in Serie B. Nelle ultime 3 partite della stagione 2006-2007 e nella stagione 2007-2008 ha allenato la Cisco Roma in Serie C2, venendo esonerato nel febbraio 2008.\nRientrato alla nel 2008 come coordinatore dello staff degli osservatori, \u00e8 stato nominato allenatore della squadra insieme a Diego Zanin nel gennaio 2014, al posto dell'esonerato Gianluca Atzori.\nDall'agosto del 2017, ricopre nel Rende Calcio, il ruolo di responsabile dello scouting e consulente tecnico del presidente Fabio Coscarella."}
{"id": "4840429", "revid": "767487", "url": "https://it.wikipedia.org/wiki?curid=4840429", "title": "Riders in the Sky (film)", "text": "Riders in the Sky \u00e8 un film del 1949 diretto da John English.\n\u00c8 un western statunitense a sfondo musicale con Gene Autry, Gloria Henry e Pat Buttram. \u00c8 basato sul racconto breve del 1948 \"A Fool and His Gold\" di Herbert A. Woodbury (pubblicato su \"Ranch Romances Magazine\").\nProduzione.\nIl film, diretto da John English su una sceneggiatura di Gerald Geraghty e un soggetto di Herbert A. Woodbury, fu prodotto da Armand Schaefer per la Gene Autry Productions e girato nell'Iverson Ranch a Chatsworth, Los Angeles, e a Pioneertown, in California, dall'8 al 28 agosto 1949.\nDistribuzione.\nIl film fu distribuito negli Stati Uniti dal 29 novembre 1949 al cinema dalla Columbia Pictures.\nAltre distribuzioni:\nPromozione.\nTra le tagline:"}
{"id": "4840431", "revid": "599013", "url": "https://it.wikipedia.org/wiki?curid=4840431", "title": "Riders in the Sky", "text": ""}
{"id": "4840435", "revid": "1573940", "url": "https://it.wikipedia.org/wiki?curid=4840435", "title": "Harpagifer", "text": "Harpagifer \u00e8 un genere di pesci ossei marini dell'ordine Perciformes, unico genere della famiglia Harpagiferidae.\nDistribuzione e habitat.\nLe specie della famiglia sono diffuse lungo le coste antartiche a nord fino all'estremo meridionale del Sudamerica e alle isole Kerguelen e Macquarie. Sono strettamente costieri.\nDescrizione.\nL'aspetto di questi pesci \u00e8 abbastanza simile a quello dei Cottidae o di certi Gobiidae. Non \u00e8 presente alcun barbiglio sul mento. Sono presenti due spine: una sull'opercolo branchiale e una sul preopercolo.\nSono pesci di piccola taglia, sempre inferiore a 10\u00a0cm."}
{"id": "4840447", "revid": "123787982", "url": "https://it.wikipedia.org/wiki?curid=4840447", "title": "Agostino Burgarella Ajola", "text": "Biografia.\nAgostino Burgarella Ajola nacque a Favignana il 4 novembre 1823, da Agostino Burgarella e Aurelia Ajola e mor\u00ec all'Hotel Bel Air di Suez il 28 novembre 1892.\nAgostino Burgarella Ajola fu un industriale, banchiere e maggiore dell'esercito meridionale. Partecip\u00f2 attivamente alla spedizione dei Mille del 1860.\n. \nCostru\u00ec le saline di Porto Said, Massaua, Porto Sudan e Aden, oggi ritenute le pi\u00f9 grandi saline del mondo. Si trasfer\u00ec in Africa sin dai primi tempi dell'acquisto della baia di Assab e nel 1883 ottenne dal governo inglese la concessione per 99 anni del terreno di Aden. Fu cofondatore della Banca Sicula e della Banca del Popolo. Decise, anche, di cofinanziare il Canale di Suez. Nel 1872, per miglioramenti agricoli nell'agro trapanese, fu insignito della medaglia d'onore."}
{"id": "4840451", "revid": "729019", "url": "https://it.wikipedia.org/wiki?curid=4840451", "title": "Mick Avory", "text": "Carriera.\nInizi (1962-1963).\nPrima di entrare a far parte dei Kinks, nel maggio-giugno 1962, Avory suon\u00f2 la batteria per due volte con un gruppo di musicisti emergenti che successivamente sarebbero diventati famosi con il nome The Rolling Stones. Anche se spesso \u00e8 stato affermato che egli abbia suonato con loro in occasione del loro primo concerto svoltosi al \"Marquee Club\" il 12 luglio 1962, Avory stesso ha negato la circostanza dicendo: \u00abPenso che Tony Chapman abbia fatto quel concerto al Marquee. Non io. Io suonai con loro solo due volte al \"Bricklayer Arms\" di Soho\u00bb.\nThe Kinks (1964-1984).\nAvory si un\u00ec ai Kinks nel gennaio 1964, dopo che il loro precedente batterista Micky Willet aveva lasciato la band. Avory venne reclutato per rimpiazzarlo quando il management del gruppo lesse un suo annuncio di lavoro sul \"Melody Maker\". Nonostante la sua notevole abilit\u00e0 tecnica, le prime incisioni dei Kinks (inclusi successi come \"You Really Got Me\") non vedevano la presenza di Avory alla batteria; il produttore Shel Talmy prefer\u00ec utilizzare musicisti di studio maggiormente esperti (come Clem Cattini e Bobby Graham) per le registrazioni in studio del gruppo fino al 1965, anche se spesso Avory forniva il suo contributo. A partire dall'estate del 1965, Mick si occup\u00f2 di suonare le percussioni nella maggior parte delle incisioni dei Kinks. Il primo album a vederlo effettivamente seduto dietro la batteria fu \"Kinda Kinks\", sebbene i suoi momenti migliori su disco siano da cercarsi in album successivi quali \"Village Green Preservation Society\" e \"Arthur\".\nAvory fu sempre considerato il membro pi\u00f9 tranquillo dei Kinks, ed era il migliore amico di Ray Davies, il leader della band. Tuttavia, la sua turbolenta relazione lavorativa con il compagno di gruppo Dave Davies, fratello minore di Ray, caus\u00f2 svariate liti e risse leggendarie sul palco. Nella pi\u00f9 famigerata di esse, svoltasi nel 1965 al Capitol Theatre di Cardiff nel Galles, Avory colp\u00ec violentemente Davies con il pedale della sua batteria (non con il piatto, che, secondo successive interviste con Avory stesso, \"avrebbe finito per decapitarlo\"), in risposta alla provocazione di Davies che aveva sferrato un calcio alla grancassa (si \u00e8 detto per vendicarsi di una rissa della sera precedente a Taunton, apparentemente vinta da Mick). Come conseguenza, Dave Davies venne ricoverato in ospedale con diversi punti di sutura in testa.\nNegli anni seguenti, i rapporti tra i due si deteriorarono sempre di pi\u00f9 fino al punto nel quale Avory lasci\u00f2 la band. D'accordo con Ray Davies, egli smise di suonare e registrare con il gruppo nel 1984, ma accett\u00f2 l'incarico di dirigere i Konk Studios, dove la band e i fratelli Davies avrebbero inciso molti dei loro dischi successivi - carica che Avory ricopre ancora oggi.\nA proposito dell'uscita di Avory dai Kinks, Ray Davies spieg\u00f2 la situazione nel seguente modo: \nAvory venne sostituito da Bob Henrit, ex batterista di Unit 4 + 2 e Argent.\nPeriodo successivo (1985-presente).\nQuando i Kinks si sciolsero nel 1996, Avory inizi\u00f2 a suonare nei The Kast Off Kinks, insieme a John Dalton, Dave Clarke (nessuna parentela con il Dave Clark del \"The Dave Clark Five\"), e John Gosling. Da allora continua ad esibirsi con loro.\nNegli anni novanta, egli form\u00f2 gli Shut Up Frank con Dave Clarke, Noel Redding e Dave Rowberry degli Animals.\nAvory \u00e8 stato ammesso sia nella Rock and Roll Hall of Fame nel 1990 che nella UK Music Hall of Fame nel 2005, in qualit\u00e0 di membro dei Kinks.\nNell'aprile 2004 su richiesta degli Animals, in procinto di partire per il loro tour celebrativo del quarantesimo anno di attivit\u00e0, a Chip Hawkes (ex The Tremeloes) venne chiesto di formare una band da portare in tourn\u00e9e con loro. Hawkes mise insieme un vero e proprio \"supergruppo beat\". La band composta da Mick Avory, Eric Haydock (The Hollies) e Hawkes, prese il nome di The Class of 64 (in riferimento all'anno dell'esplosione della British invasion in America), allargando le sue file in seguito anche con l'entrata di \"Telecaster Ted\" Tomlin e Graham Pollock.\nNel 2007 Avory lasci\u00f2 i Class of 64 e, insieme a Haydock, Pollock, Tomlin, e Martin Lyon, form\u00f2 una nuova band chiamata The Legends of the Sixties."}
{"id": "4840453", "revid": "22356", "url": "https://it.wikipedia.org/wiki?curid=4840453", "title": "Thuringothyris mahlendorffae", "text": "Il turingotiride (Thuringothyris mahlendorffae) \u00e8 un rettile estinto, appartenente ai captorinidi. Visse nel Permiano inferiore (circa 285 milioni di anni fa) e i suoi resti fossili sono stati ritrovati in Germania. \u00c8 considerato il pi\u00f9 primitivo captorinide noto.\nDescrizione.\nQuesto animale doveva essere simile a una tozza lucertola dal grande cranio, di lunghezza non superiore ai 10 centimetri. \"Thuringothyris \"\u00e8 noto tramite alcuni fossili, tra cui l'olotipo MNG 7729, un cranio ben conservato con scheletro postcranico parziale. Il cranio largo possedeva un muso smussato e piccoli denti aguzzi, disposti in un'unica fila lungo il margine di mandibola e mascella. \nClassificazione.\n\"Thuringothyris mahlendorffae \"\u00e8 stato descritto per la prima volta nel 1991, sulla base di fossili ritrovati in strati del Permiano inferiore nella formazione di Tambach, nella regione della Turingia in Germania. \"Thuringothyris \"venne inizialmente descritto come un membro dei protorotirididi, un gruppo di rettili arcaici tipici del Carbonifero simili a lucertole. Successive analisi compiute sui fossili (Muller et al., 2006) hanno per\u00f2 determinato alcune caratteristiche che farebbero supporre una stretta parentela con i captorinidi, ancor pi\u00f9 primitivi ma tipici del Permiano. Si suppone che \"Thuringothyris \"fosse il pi\u00f9 arcaico di questo gruppo, o addirittura il \"sister taxon\" di questa famiglia. Il pi\u00f9 antico captorinide noto \u00e8 \"Concordia cunninghami\", del Carbonifero superiore. "}
{"id": "4840454", "revid": "22356", "url": "https://it.wikipedia.org/wiki?curid=4840454", "title": "Thuringothyris", "text": ""}
{"id": "4840455", "revid": "287204", "url": "https://it.wikipedia.org/wiki?curid=4840455", "title": "Campionati mondiali juniores di slittino 1988", "text": "I Campionati mondiali juniores di slittino 1988 si sono disputati a Valdaora, in Italia, dal 20 al 24 gennaio 1988. Il tracciato, ora dismesso, della localit\u00e0 alto-atesina (in tedesco \"Olang\") ospita la manifestazione iridata di categoria per la prima volta."}
{"id": "4840459", "revid": "6923", "url": "https://it.wikipedia.org/wiki?curid=4840459", "title": "Pilosella piloselloides", "text": "Lo sparviere fiorentino (nome scientifico Pilosella piloselloides ) \u00e8 una pianta erbacea spermatofita dicotiledone della famiglia delle Asteraceae.\nEtimologia.\nIl nome generico (\"Pilosella\") deriva dal latino \"pilosus\" (significa \"peloso\") e si riferisce all'aspetto piuttosto pubescente di queste piante. L'epiteto specifico (\"piloselloides\") significa \"simile a pilosella\", ossia alla pianta \"Pilosella officinarum\" che in precedenza era denominata \"Hieracium pilosella\".\nIl binomio scientifico della pianta di questa voce \u00e8 stato proposto inizialmente dal botanico francese Dom\u00ednique Villars (1745-1814) e poi perfezionato dal botanico ceco Jir\u00ed Soj\u00e1k (1936-2012) nella pubblicazione \"Preslia. Vestnik (Casopsi) Ceskoslovenske Botanicke Spolecnosti. Bulletin de la Soci\u00e9t\u00e9 Botanique Tchecoslovaque a Prague - 43(2): 185. 1971\" del 1971.\nDescrizione.\nQueste piante possono raggiungere una altezza compresa tra 20 \u2013 80\u00a0cm. La forma biologica \u00e8 emicriptofita scaposa (H scap), ossia in generale sono piante erbacee, a ciclo biologico perenne, con gemme svernanti al livello del suolo e protette dalla lettiera o dalla neve e sono dotate di un asse fiorale eretto e spesso privo di foglie. Sono inoltre provviste di lattice (i vasi latticiferi sono anastomizzati).\nRadici.\nLe radici sono secondarie da rizoma e sono divise in un denso pennello.\nFoglie.\nLe foglie si dividono in basali e cauline. In genere sono glaucescenti e spesso sono pi\u00f9 o meno arrossate con lunghe setole (3 \u2013 5\u00a0mm) e pochi peli stellati. Quelle basali hanno la lamina a forma da lineare a lineare-spatolata; le foglie primitive possono essere anche a forma oblanceolata. Le foglie cauline sono poche (1 - 3) ed hanno forme strettamente lineari con base ristretta oppure avvolgente per la met\u00e0 il fusto (ma non abbracciante). Dimensione delle foglie basali: larghezza 3 \u2013 6\u00a0mm; lunghezza 45 \u2013 120\u00a0mm.\nInfiorescenza.\nLe infiorescenze sono composte da 8 - 20 (raramente fino a 80) piccoli capolini peduncolati in formazioni corimbose o a pannocchia. Il capolino \u00e8 formato da un involucro composto da brattee (o squame) disposte su una sola serie (mancano quelle esterne), all'interno delle quali un ricettacolo fa da base ai fiori tutti ligulati. La pubescenza del peduncolo \u00e8 formata da pochi peli stellati e ghiandolosi. L'involucro \u00e8 conico ed \u00e8 lungo 5 \u2013 8\u00a0mm; \u00e8 ricoperto da pochi peli stellati e ghiandolosi; la dimensione delle squame varia da stretta a larga, hanno colori scuri e sono provviste di orli pi\u00f9 chiari. Il ricettacolo \u00e8 nudo (ossia privo di pagliette a protezione della base dei fiori). Diametro dei capolini: 5 \u2013 15\u00a0mm. \nFiore.\nI fiori sono tutti del tipo ligulato (il tipo tubuloso, i fiori del disco, presente nella maggioranza delle Asteraceae, qui \u00e8 assente), sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha 5 elementi). I fiori sono ermafroditi e zigomorfi.\nFrutti.\nI frutti sono degli acheni con pappo. Gli acheni, bruno-scuri o nerastri, a forma colonnare-obconica, sono ristretti alla base (e ingrossati all'apice), mentre la superficie \u00e8 provvista di 10 coste terminati nella parte alta con un dentello. Il pappo \u00e8 formato da setole semplici, color bianco sporco, disposte su una sola serie, tutte sottili e della stessa lunghezza. Lunghezza dell'achenio: 1,5 \u2013 2\u00a0mm.\nDistribuzione e habitat.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale:\nSistematica.\nLa famiglia di appartenenza della \"Pilosella piloselloides\" (Asteraceae o Compositae, \"nomen conservandum\") \u00e8 la pi\u00f9 numerosa del mondo vegetale e comprende oltre 23000 specie distribuite su 1535 generi (22750 specie e 1530 generi secondo altre fonti). All'interno della famiglia il genere \"Pilosella\" fa parte della sottofamiglia Cichorioideae (una delle 12 sottofamiglie nella quale \u00e8 stata suddivisa la famiglia Asteraceae); mentre Cichorieae \u00e8 una delle 7 trib\u00f9 della sottofamiglia, e la sottotrib\u00f9 Hieraciinae \u00e8 una dell 11 sottotrib\u00f9 di Cichorieae. \"P. piloselloides\" appartiene a un genere estremamente polimorfo con maggioranza di specie apomittiche. Di questo genere sono descritte circa 250 specie principali, delle quali circa 150 e pi\u00f9 sono presenti nella flora spontanea italiana. Altre fonti ne contano fino a 3000 (tra specie sessuali e specie apomittiche). \nIl basionimo per questa specie \u00e8: \"Hieracium piloselloides\" .\nPolimorfia.\nLa specie di questa voce fa parte di un gruppo polimorfo di difficile interpretazione in quanto si tratta di stirpi che vivono in zone dove la concorrenza con altre specie \u00e8 molto ridotta. Inoltre l'ecologia dei singoli aggregati ed intermediari manca ancora di studi approfonditi e completi. Di questo gruppo alcuni taxon sono sottospecie o variet\u00e0 di \"P. piloselloides\", altri sono considerati \"intermediari\" (o impropriamente \"ibridi\" in quanto queste specie essendo apomittiche non si incrociano e quindi non danno prole feconda) con altre specie, e altri ancora sono considerati aggregati (o inclusi). A causa di ci\u00f2 si pongono dei problemi di sistematica quasi insolubili e per avere uno sguardo d'insieme su questa grande variabilit\u00e0 pu\u00f2 essere necessario assumere un diverso concetto di specie. Nella \"Flora d'Italia\" sono proposte due nuove unit\u00e0 tassonomiche: (1) gruppo-cardinale (insieme di forme elementari di singole serie evolutive come le specie o le agamospecie con proprie combinazioni di caratteri morfologici); (2) gruppo-intermediario (insieme di specie o agamospecie che riuniscono i caratteri morfologici di due o pi\u00f9 gruppi-cardinali).\nSandro Pignatti nella \"Flora d'Italia\" (seguendo Zahn) divide in cinque \"greggi\" (o subgruppi) le oltre 100 agamospecie collegate a \"P. piselloides\":\nLe seguenti specie sono considerate \"incluse\" in \"Pilosella piloselloides\" aggr.\nSottospecie.\nPer questa specie attualmente sono riconosciute come valide 4 sottospecie, tutte sono presenti nella flora spontanea italiana (a parte la subsp. \"rubrobauhini\"). Il seguente elenco indica per ogni sottospecie l'Autore con l'anno di pubblicazione e la distribuzione euro-mediterranea:\nAltre checklist considerano valide anche le seguenti sottospecie:\nIntermediari (o ibridi).\nLa specie di questa voce include numerose agamospecie ed ibridi pi\u00f9 o meno stabili. Sandro Pignatti nella \"Flora d'Italia\" descrive alcuni \"intermediari\", presenti in Italia, con altri gruppi come \"P. officinarum\", \"P. hoppeana\" e altri ancora:\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:"}
{"id": "4840468", "revid": "199745", "url": "https://it.wikipedia.org/wiki?curid=4840468", "title": "Sparviere fiorentino", "text": ""}
{"id": "4840470", "revid": "287204", "url": "https://it.wikipedia.org/wiki?curid=4840470", "title": "Campionati mondiali juniores di slittino 1986", "text": "I Campionati mondiali juniores di slittino 1986 si sono disputati a Sch\u00f6nau am K\u00f6nigssee, nell'allora Germania Ovest, dal 16 al 19 gennaio 1986. La pista situata al confine con l'Austria ospita la manifestazione iridata di categoria per la prima volta."}
{"id": "4840473", "revid": "684805", "url": "https://it.wikipedia.org/wiki?curid=4840473", "title": "Detraining", "text": ""}
{"id": "4840474", "revid": "767487", "url": "https://it.wikipedia.org/wiki?curid=4840474", "title": "Amore selvaggio", "text": "Amore selvaggio (\"Canadian Pacific\") \u00e8 un film del 1949 diretto da Edwin L. Marin.\n\u00c8 un western statunitense con Randolph Scott e Jane Wyatt.\nProduzione.\nIl film, diretto da Edwin L. Marin su una sceneggiatura di Jack DeWitt e Kenneth Gamet e un soggetto dello stesso DeWitt, fu prodotto da Nat Holt (al suo debutto come produttore indipendente) tramite la Nat Holt Productions.\nFu girato in Canada (a Banff, nei pressi del Kicking Horse Pass e nella Yoho Valley dell'Yoho National Park, a Lake Louise nel Banff National Park, nella Morley Indian Reserve a Morley) in California (nei General Service Studios a Hollywood) da inizio agosto a met\u00e0 settembre 1948. Il brano della colonna sonora \"The Maple Leaf Forever\" fu composto da Alexander Muir.\nDistribuzione.\nIl film fu distribuito con il titolo \"Canadian Pacific\" negli Stati Uniti dal 19 maggio 1949 (premi\u00e8re a San Francisco il 10 marzo 1949) al cinema dalla Twentieth Century Fox.\nAltre distribuzioni:\nPromozione.\nLe tagline sono:"}
{"id": "4840485", "revid": "1310927", "url": "https://it.wikipedia.org/wiki?curid=4840485", "title": "Campionati mondiali juniores di slittino 2014", "text": "I Campionati mondiali juniores di slittino 2014 si sono disputati ad Igls, in Austria, il 31 gennaio ed il 1\u00ba febbraio 2014. \u00c8 la quinta volta che il tracciato olimpico situato nei pressi del capoluogo tirolese ospita la rassegna iridata di categoria. Le precedenti si svolsero nel 1994, nel 1999, nel 2002 e nel 2010.\nSingolo uomini.\nLa gara si \u00e8 svolta il 31 gennaio 2014, con inizio alle 9:45 (UTC+1).\nSingolo donne.\nLa gara si \u00e8 svolta il 31 gennaio 2014, con inizio alle 12:50 (UTC+1).\nDoppio.\nLa gara si \u00e8 svolta il 1\u00ba febbraio 2014, con inizio alle 10:00 (UTC+1).\nStaffetta mista.\nLa gara si \u00e8 svolta il 1\u00ba febbraio 2014, con inizio alle 12:00 (UTC+1)."}
{"id": "4840486", "revid": "256896", "url": "https://it.wikipedia.org/wiki?curid=4840486", "title": "Pozzo Sacro di Sa Testa", "text": ""}
{"id": "4840487", "revid": "339392", "url": "https://it.wikipedia.org/wiki?curid=4840487", "title": "Davide Vacc\u00e0", "text": ""}
{"id": "4840490", "revid": "287204", "url": "https://it.wikipedia.org/wiki?curid=4840490", "title": "Campionati mondiali juniores di slittino 1984", "text": "I Campionati mondiali juniores di slittino 1984 si sono disputati a Bludenz, in Austria, dal 16 al 22 gennaio 1984. La localit\u00e0 situata non lontano dal confine con la Svizzera ospita questa seconda edizione della manifestazione iridata di categoria."}
{"id": "4840492", "revid": "4175", "url": "https://it.wikipedia.org/wiki?curid=4840492", "title": "Impianti di calcio ai Giochi olimpici", "text": "Di seguito \u00e8 riportata una lista degli impianti sportivi che hanno ospitato almeno una gara della fase finale del torneo di Calcio ai Giochi olimpici."}
{"id": "4840496", "revid": "63875950", "url": "https://it.wikipedia.org/wiki?curid=4840496", "title": "Chievoverona", "text": ""}
{"id": "4840497", "revid": "298229", "url": "https://it.wikipedia.org/wiki?curid=4840497", "title": "Nazionale di calcio a 5 di Gibilterra", "text": "La nazionale di calcio a 5 di Gibilterra \u00e8, in senso generale, una qualsiasi delle selezioni nazionali di Calcio a 5 della Gibraltar Football Association che rappresentano Gibilterra nelle varie competizioni ufficiali o amichevoli riservate a squadre nazionali.\nCollegamenti esterni.\n "}
{"id": "4840508", "revid": "1573940", "url": "https://it.wikipedia.org/wiki?curid=4840508", "title": "Moho (zoologia)", "text": "Moho \u00e8 un genere estinto di uccelli passeriformi della famiglia Mohoidae.\nEtimologia.\nIl nome scientifico del genere, \"Moho\", deriva dal loro nome in lingua hawaiana, \"\u02bb\u014d\u02bb\u014d\".\nDescrizione.\nSi trattava di uccelli di medie dimensioni (20\u201332\u00a0cm), dall'aspetto robusto ma slanciato, con piccola testa arrotondata, becco sottile, lungo e lievemente ricurvo, zampe lunghe e forti e coda generalmente lunga e con penne centrali allungate.&lt;br&gt;\nIl piumaggio era nero lucido in quasi tutte le specie, con penne della coda orlate di bianco e presenza di giallo su sottocoda, ali (dove erano presenti ciuffi di penne erettili similmente agli uccelli del paradiso del genere \"Epimachus\") e in una specie (il moho di Molokai) anche ai lati della testa: il moho di Kauai era invece di colore bruno-nerastro con coda corta e giallo solo sul sottocoda. Nonostante la colorazione vivace, nei moho il dimorfismo sessuale era poco evidente.\nQuesti uccelli erano caratterizzati da alcuni adattamenti morfologici correlati alla dieta nettarivora: oltre alla conformazione del becco e delle zampe, infatti, essi presentavano lingua ruvida ed allungata e una parziale copertura delle narici per evitare l'inalazione del polline.\nBiologia.\nSi trattava di uccelli diurni, che vivevano in coppie: si conosce molto poco circa le loro abitudini, in quanto essi sono stati molto poco studiati prima della loro estinzione.&lt;br&gt;\nI richiami di questi uccelli erano fischianti e melodiosi, caratterizzati dalla ripetizione di un verso \"oh-oh\" dall'onomatopea del quale derivano sia il nome comune che il nome scientifico di questi uccelli.\nLa loro dieta era essenzialmente nettarivora, comprendendo inoltre piccoli invertebrati e probabilmente anche bacche.\nCome i Drepanidini, anche i moho erano considerati \u00abuccelli dei re\u00bb, e con le loro piume venivano confezionati preziosi mantelli colorati (\"\u02bbahu \u02bbula\") per gli \"ali\u02bbi\" (nobilt\u00e0 locale): tale richiesta di piume, unitamente alla distruzione dell\"'habitat\" ed alle malattie giunte nell'arcipelago con le specie introdotte, fu alla base dell'estinzione di questi uccelli nell'arco di meno di un secolo e mezzo.\nDistribuzione.\nLe varie specie di moho abitavano ciascuna un'isola dell'arcipelago delle Hawaii, dove vivevano in allopatria: il loro \"habitat\" era rappresentato dalla foresta pluviale montana.\nTassonomia.\nAl genere vengono ascritte quattro specie, tutte estinte:\nGenere \"Moho\"\nI resti ascrivibili al genere rinvenuti a Maui (generalmente ritenuti appartenenti al moho di Molokai) sono secondo alcuni di una quinta specie.\nLa sistematica del genere \u00e8 sempre stata travagliata: inizialmente classificati fra i Meliphagidae (coi quali condividono numerose caratteristiche morfologiche, frutto di convergenza evolutiva) o fra i Drepanidini (anche qui \u00e8 presente grande somiglianza con le due specie di mamo, frutto anch'essa di convergenza evolutiva), in seguito alle analisi del DNA questi uccelli (assieme all'affine kioea) sono risultati inaspettatamente affini ai beccofrusoni, coi quali, oltre che con altre specie affini, condividono la superfamiglia d'appartenenza, i Bombycilloidea."}
{"id": "4840513", "revid": "287204", "url": "https://it.wikipedia.org/wiki?curid=4840513", "title": "Campionati mondiali juniores di slittino 1982", "text": "I Campionati mondiali juniores di slittino 1982 si sono disputati a Lake Placid, negli Stati Uniti d'America, il 23 e il 24 gennaio 1982. La localit\u00e0 situata sul lago omonimo, gi\u00e0 sede delle gare di slittino nelle olimpiadi del 1980 ospita l'edizione inaugurale della manifestazione iridata di categoria."}
{"id": "4840515", "revid": "633110", "url": "https://it.wikipedia.org/wiki?curid=4840515", "title": "HMS Irresistible (1898)", "text": "La HMS\" Irresistible\" \u00e8 stata una delle tre navi da battaglia pre-dreadnought che componevano la classe Formidable, appartenente alla Royal Navy ed entrata in servizio al principio del XX secolo.\nDopo aver prestato servizio nella Mediterranean Fleet fino al 1908, la \"Irresistible\" pass\u00f2 all'8\u00ba squadrone della Home Fleet nel 1914, con la prima guerra mondiale appena iniziata. Nel febbraio 1915 fu inviata nel Mediterraneo orientale allo stretto dei Dardanelli, parte di una numerosa flotta alleata riunita per abbattere l'Impero ottomano: partecip\u00f2 ad alcuni bombardamenti delle fortificazioni turche nella penisola di Gallipoli, ma nel pomeriggio del 18 marzo urt\u00f2 una mina marina. La \"Irresistible\" affond\u00f2 quella sera stessa dopo essere stata crivellata dall'artiglieria avversaria a terra.\nDescrizione.\nLa HMS \"Irresistible\" era una corazzata pre-dreadnought: significava che la sua batteria principale era composta da cannoni di calibro differente disposti su tutti i lati dello scafo in postazioni blindate. La nave era lunga 125 metri alla linea di galleggiamento e 131,70 metri comprendendo anche la parte di scafo sommersa; la larghezza massima di 22,80 era riscontrabile a mezzanave; il pescaggio misurava 8,20 metri. L'unit\u00e0 dislocava a vuoto tonnellate e a pieno carico tonnellate. Una fonte riporta dati un poco differenti: riferisce una lunghezza da prua a poppa di 121,92 metri, un pescaggio di 7,90 metri e un dislocamento a vuoto di 14.500 tonnellate.\nLungo l'asse longitudinale dello scafo erano state installate due torrette binate, una a prua e una poppa, dove erano alloggiati quattro cannoni da 305\u00a0mm lunghi 40 calibri (L/40); sulle due fiancate, sistemati in casematte singole, si trovavano dodici cannoni da 152\u00a0mm a tiro rapido. A ciascun angolo del ponte erano stati collocati due pezzi da 76\u00a0mm a tiro rapido protetti da barbette corazzate, per un totale di otto; altri otto cannoni di pari calibro in barbetta (ovvero in un alloggiamento a cielo aperto) erano posizionati a mezzanave, quattro per lato: nel complesso erano disponibili sedici cannoni da 76\u00a0mm. Infine erano presenti sei pezzi Hotchkiss da 47\u00a0mm a tiro rapido in impianti singoli e quattro tubi lanciasiluri da 457\u00a0mm, situati sotto la linea di galleggiamento. Una sola fonte parla di due mitragliatrici Maxim.\nLa corazzatura del tipo Krupp, grazie alla sua resistenza, permise d'incrementarne lo spessore senza dover ridurre le dimensioni e il tonnellaggio della nave. Alla cintura misurava 230\u00a0mm; le barbette erano da 305\u00a0mm; l'alloggiamento dei pezzi in torretta arrivava a 255\u00a0mm e i ponti variavano da un minimo di 25\u00a0mm a un massimo di 76\u00a0mm. Le paratie stagne variavano tra i 230\u00a0mm e i 300\u00a0mm; le casematte dei cannoni singoli lungo le fiancate dello scafo erano spesse da 200\u00a0mm a 255\u00a0mm. La torre di comando era la parte pi\u00f9 protetta della nave con corazze da 355\u00a0mm.\nIl complesso propulsore era formato da venti caldaie a tubi d'acqua Belleville; esse alimentavano due motrici a tre cilindri a tripla espansione verticale, cui erano collegati due alberi con un'elica ognuno. Il combustibile utilizzato era il carbone. La potenza erogata era di 15.000\u00a0shp e la velocit\u00e0 massima raggiungeva i 18 nodi (circa 34\u00a0km/h).\nLa consistenza dell'equipaggio non \u00e8 certa: una fonte riporta 711 uomini e una seconda afferma fosse di 780 uomini; una terza fonte, che concorda con la precedente, precisa che l'equipaggio era aumentato a 810 effettivi se l'unit\u00e0 diveniva nave ammiraglia.\nStoria.\nCostruzione e test.\nLa \"Irresistible\" faceva parte della classe di navi da battaglia Formidable, nata come un miglioramento della classe Majestic con particolare riguardo per la manovrabilit\u00e0; ciononostante la tenuta in mare aperto non fu del tutto soddisfacente. La classe Formidable fu, per\u00f2, molto pi\u00f9 somigliante alla classe Canopus grazie all'adozione della corazzatura Krupp e delle caldaie a tubi d'acqua; con tali innovazioni le Formidable poterono essere dotate di corazzature pi\u00f9 estese, pi\u00f9 spesse e furono in grado d'imbarcare una versione pi\u00f9 potente del pezzo navale Armstrong Whitworth BL 12 inch da 305\u00a0mm. La principale differenza tra le classi Formidable e Canopus risiedeva nei due fumaioli tra loro pi\u00f9 distanti; inoltre quello anteriore era pi\u00f9 vicino all'albero di trinchetto.\nLa \"Irresistible\" fu impostata al Chatham Dockyard l'11 aprile 1898, seconda della classe, e fu varata il 15 dicembre dello stesso anno; i lavori di completamento furono tuttavia molto pi\u00f9 lunghi ed ebbero termine al principio del 1902. La costruzione della corazzata aveva richiesto 1.122.636 sterline dell'epoca, il prezzo pi\u00f9 elevato delle tre navi componenti la classe. Alle prove di velocit\u00e0 l'apparato motore svilupp\u00f2 una potenza massima di 15.603\u00a0shp e spinse la \"Irresistible\" alla velocit\u00e0 di 18,2 nodi, equivalenti a circa 34,6 chilometri orari.\nIl servizio nel Mediterraneo.\nLa \"Irresistible\" entr\u00f2 in servizio con al Royal Navy nel febbraio 1902 e fu inviata a Gibilterra come nave da guardia per sostituire l'obsoleta nave da battaglia , da diversi anni adoperata in questo ruolo. Il comandante in capo delle forze navali britanniche nel mar Mediterraneo, ammiraglio sir Compton Domvile, decise per\u00f2 di aggregare la \"Irresistible\" al proprio squadrone in quanto la considerava un'unit\u00e0 decisamente potente, da non sprecare in compiti di pattugliamento. La corazzata rimase nelle file della Mediterranean Fleet fino al 1908, poi fece ritorno nelle acque nazionali e venne aggregata alla Home Fleet.\nIl primo anno di guerra.\nSubito dopo la deflagrazione della prima guerra mondiale, nell'agosto 1914 la \"Irresistible\" e le altre navi della classe Formidable furono organizzate nel 5\u00ba squadrone da battaglia, che aiut\u00f2 a trasportare il battaglione \"Portsmouth\" dei Royal Marines al porto belga di Ostenda al fine di sostenere i provati difensori contro gli attacchi tedeschi. Fu quindi inserita nella \"Dover Patrol\" comandata dall'ammiraglio Horace Hood, con la quale prese parte ad alcuni bombardamenti delle coste belga in mano alla Germania, eseguiti a ottobre e novembre 1914; il 3 novembre non riusc\u00ec per\u00f2 a prendere il mare in tempo per colpire le unit\u00e0 della Kaiserliche Marine che avevano condotto un raid sulle coste britanniche.\nGallipoli e l'affondamento.\nIl 1\u00ba febbraio 1915 l\"'Irresistible\" e la fecero rotta per lo stretto dei Dardanelli, dove gli anglo-francesi stavano raccogliendo una grande flotta per assestare un grave colpo all'Impero Ottomano (alleato di Germania e Austria-Ungheria) e forse costringerlo a uscire dal conflitto. Nei primi cannoneggiamenti di febbraio la \"Irresistible\" fece parte della 2\u00aa divisione navi da battaglia; poi fu trasferita alla 3\u00aa sub-divisione della divisione II, in seno allo squadrone da battaglia franco-britannico.\nIl 18 marzo 1915 la \"Irresistible\" affiancata dalle navi da battaglia , e condusse un altro tentativo di forzare lo stretto; la corazzata ferm\u00f2 le macchine e dalla distanza di circa 10.000 metri prese sotto il tiro dei cannoni i forti ottomani, tuttavia la corrente continu\u00f2 a trascinarla e alle 16:15 colp\u00ec una mina navale, ancorata al fondale marino e posta sotto il livello delle onde. L'ordigno scoppi\u00f2 sotto la sentina in corrispondenza della sala macchina di dritta, molto vicino alla linea di mezzeria; il locale si allag\u00f2 rapidamente e solo tre uomini riuscirono a mettersi in salvo. Poco dopo la paratia stagna che divideva i due gruppi motori cedette alla pressione dell'acqua e anche la sala macchine di babordo fu completamente sommersa: la \"Irresistible\" accus\u00f2 uno sbandamento di 7\u00b0 con la poppa gi\u00e0 in parte sott'acqua e quando cominci\u00f2 a essere inquadrata dall'artiglieria avversaria, il capitano D. L. Dent dette l'ordine di abbandonare la nave. Il cacciatorpediniere \"Wear\" si accost\u00f2 e riusc\u00ec a trarre in salvo 582 marinai e 28 ufficiali sotto il pesante fuoco proveniente da terra; soltanto il capitano Dent con altri dieci volontari rimase a bordo per sistemare il cavo da rimorchio lanciato dalla \"Ocean\": il tentativo and\u00f2 a vuoto varie volte e alle 17:50 circa la \"Irresistible\" venne abbandonata.\nSebbene gravemente danneggiata, la corazzata galleggiava ancora e per la notte fu pianificata un'operazione di recupero mediante cacciatorpediniere e dragamine, che per\u00f2 non riusc\u00ec a rintracciarla. Infatti la \"Irresistible\", poco dopo l'abbandono, era stata risospinta a riva dalle correnti e, ripetutamente colpita dai cannoni turchi, era affondata intorno alle 19:30. Nell'affondamento perirono sia la mascotte di bordo, un gatto di nome Togo, sia il capo fuochista William Burrows che aveva cercato di salvarlo."}
{"id": "4840516", "revid": "599013", "url": "https://it.wikipedia.org/wiki?curid=4840516", "title": "Inferno di fuoco", "text": ""}
{"id": "4840517", "revid": "46931", "url": "https://it.wikipedia.org/wiki?curid=4840517", "title": "Superfire - Pi\u00f9 caldo dell'inferno", "text": ""}
{"id": "4840547", "revid": "1702319", "url": "https://it.wikipedia.org/wiki?curid=4840547", "title": "Chiesa di Santa Maria di Roncione", "text": "La chiesa di Santa Maria di Roncione \u00e8 un edificio religioso ubicato poco al di fuori di Deruta, in provincia di Perugia e arcidiocesi di Perugia-Citt\u00e0 della Pieve.\nStoria.\nL'origine di questa chiesa risale probabilmente all'XI sec., ma la sua esistenza e documentata soltanto a partire dal 1141, quando l'Abate Rinaldo di Farfa, confermando all'abbazia di San Pietro in Perugia il possesso di alcuni beni, ne esclude le pertinenze della chiesa.\nNon si possiedono altre notizie fino al 1236 anno di esecuzione della \"Deposizione\".\nNel corso del Trecento la vita della chiesa \u00e8 documentata da una notizia riguardante il suo priore, Rinaldo Segnarelli, e dalla donazione di due coniugi derutesi che cedono al monastero una casa in Deruta, quattro appezzamenti di terra e un predio in Sant'Angelo di Celle. Nel 1381 Urbano III conferisce il priorato della chiesa al monaco cassinese Carlo Caracciolo Napolitano.\nNon \u00e8 possibile precisare quando i monaci Benedettini abbandonarono la chiesa, ma \u00e8 probabile che ci\u00f2 fu conseguente ai gravi fatti d'arme che, sul finire del Trecento, funestarono Deruta e il suo territorio.\nNel 1611 lo stato di abbandono e di rovina dell'edificio era tale che il magistrato di Deruta si rivolse ai protettori della chiesa perch\u00e9 provvedessero a ripararla. Nel 1613 essa fu unita al Collegio del Seminario di Perugia e restaurata.\nComunque \u00e8 da rilevare che la chiesa attuale non \u00e8 l'originaria, essendo stata edificata, in epoca imprecisabile, in prossimit\u00e0 della pi\u00f9 antica costruzione i cui ruderi erano ancora visibili fino alla met\u00e0 dell'Ottocento.\nNel 2014 \u00e8 stata sottoposta ad un restauro con il rifacimento del tetto pericolante.\nLa Deposizione.\nDi questo gruppo di sculture, eseguito nel 1236, faceva parte il \"Cristo Deposto dalla Croce\" della Galleria Nazionale dell'Umbria di Perugia. Fino alla met\u00e0 dell'Ottocento, dalle notizie di Giuseppe Fabretti, esistevano anche le immagini, successivamente disperse ad eccezione di una \"Vergine\" ancora in loco, ma danneggiata da antichi restauri, di un \"San Giovanni Evangelista\", di un \"Nicodemo\", di un \"Giovanni d'Arimatea\" e di una \"Santa Lucia\", facenti parte sempre del gruppo scultoreo.\nLa statua della \"Vergine\" risulta danneggiata da antiche ridipinture ed \u00e8 ricoperta da abiti d'epoca ricamati con motivi floreali, in alcune parti logori. La statua era ritenuta miracolosa infatti alla cintola sono appesi vari ex voto in metallo e stoffa.\nLa processione.\nLa chiesa era un tempo meta di una solenne processione in onore della Madonna che si svolgeva il luned\u00ec di Pasqua e che aveva certamente origini medievali (il gruppo della \"Deposizione\" era legato certamente a questo culto). Ora invece si suole dire una messa il luned\u00ec di Pasqua e un'altra a Ferragosto."}
{"id": "4840560", "revid": "767487", "url": "https://it.wikipedia.org/wiki?curid=4840560", "title": "The Baby on the Barge", "text": "The Baby on the Barge \u00e8 un cortometraggio muto del 1915 diretto e prodotto da Cecil M. Hepworth.\nTrama.\nLa moglie di un barcaiolo aiuta il fratello a provare la sua innocenza in un'accusa di omicidio.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio in tre bobine - usc\u00ec nelle sale cinematografiche britanniche nel giugno 1915.\nSi pensa che sia andato distrutto nel 1924 insieme a gran parte degli altri film della Hepworth. Il produttore, in gravissime difficolt\u00e0 finanziarie, pens\u00f2 in questo modo di poter almeno recuperare l'argento dal nitrato delle pellicole."}
{"id": "4840566", "revid": "1226", "url": "https://it.wikipedia.org/wiki?curid=4840566", "title": "Skeptic's Dictionary", "text": ""}
{"id": "4840568", "revid": "1573940", "url": "https://it.wikipedia.org/wiki?curid=4840568", "title": "Promerops", "text": "Promerops , 1760 \u00e8 un genere di uccelli passeriformi, l'unico ascritto alla famiglia Promeropidae .\nEtimologia.\nIl nome scientifico del genere, \"Promerops\", deriva da \"Merops\" (nome col quale sono conosciuti i gruccioni) con l'aggiunta del prefisso di origine greca \"pro\"- (\"simile a\"), col significato di \"simile a \"Merops\"), in riferimento all'aspetto di questi uccelli.\nDescrizione.\nSi tratta di uccelli di dimensioni medio-piccole (attorno ai 24 cm, con lo zuccheriere del Capo che sfiora i 45 cm in virt\u00f9 della lunga coda), dall'aspetto simile a quello delle nettarinie, con testa arrotondata, lungo becco falciforme sottile e lievemente ricurvo verso il basso, ali appuntite, forti zampe e lunga coda nastriforme: i maschi sono pi\u00f9 grandi delle femmine, oltre a possedere becco e coda pi\u00f9 lunghi.\nLa lingua \u00e8 lunga e tubolare, con punta sfrangiata, atta alla dieta nettarivora di questi uccelli.\nIl piumaggio \u00e8 grigio-nerastro nell'area dorsale, scurendosi sulla coda e schiarendosi sul ventre, mentre faccia, petto e sottocoda sono di colore pi\u00f9 brillante (rossiccio nello zuccheriere di Gurney, giallo nello zuccheriere del Capo).\nDistribuzione e habitat.\nIl genere \u00e8 diffuso in Africa, con lo zuccheriere di Gurney che abita l'Africa sud-orientale e quello del Capo che vive solo nel sud del Sudafrica: ambedue le specie sono legate al \"fynbos\" ed alle aree a prevalenza di \"Protea\".\nBiologia.\nSi tratta di uccelli diurni e solitari all'infuori del periodo degli amori, quando si formano le coppie ed i maschi divengono pi\u00f9 territoriali del solito: la loro dieta si basa sul nettare di \"Protea\", ma di recente si \u00e8 scoperto che anche gli insetti costituiscono una percentuale significativa dell'alimentazione di questi uccelli.\nSi tratta di uccelli monogami, il cui periodo riproduttivo coincide con la fioritura delle protee: le femmine si occupano da sole di costruzione del nido, cova e cure parentali, mentre i maschi si occupano nel frattempo della difesa del territorio.\nTassonomia.\nLa famiglia Promeropidae \u00e8 monotipica, con un singolo genere, \"Promerops\", al quale vengono ascritte due specie:\nLa sistematica di questi uccelli \u00e8 stata piuttosto travagliata: tradizionalmente ascritti ai Nectariniidae per le evidenti affinit\u00e0 morfologiche, nella tassonomia degli uccelli di Sibley-Ahlquist essi sono stati erroneamente accomunati agli Sturnidae (i campioni utilizzati per le analisi appartenevano ad altri uccelli), per poi essere avvicinati ai Turdidae ed ai Melifagidi australasiani. Le analisi del DNA mitocondriale hanno evidenziato un'affinit\u00e0 coi Modulatricidae, dei quali i promeropidi rappresenterebbero un \"sister taxon\" nell'ambito di una radiazione evolutiva basale dei Passeroidea."}
{"id": "4840570", "revid": "21880", "url": "https://it.wikipedia.org/wiki?curid=4840570", "title": "Promeropidae", "text": ""}
{"id": "4840575", "revid": "22356", "url": "https://it.wikipedia.org/wiki?curid=4840575", "title": "Rhiodenticulatus heatoni", "text": "Il riodenticolato (Rhiodenticulatus heatoni) \u00e8 un rettile estinto, appartenente ai captorinidi. Visse nel Permiano inferiore (290 - 293 milioni di anni fa) e i suoi resti fossili sono stati ritrovati in Nordamerica (Nuovo Messico).\nDescrizione.\nQuesto animale, bench\u00e9 dotato di una struttura generalmente primitiva del cranio, mostrava notevoli caratteristiche: l'osso lacrimale, un osso nella parte anteriore del cranio, era molto alto dorsoventralmente, cos\u00ec da conferire al muso un profilo molto elevato, al contrario di quello di altri captorinidi. Uno dei denti della mascella superiore, nella zona mediana, possedeva una circonferenza alla base di circa il doppio degli altri denti attigui, ma la sua altezza era di poco maggiore. I denti premascellari erano omodonti, mentre nella maggior parte delle forme simili (come \"Captorhinus \"e \"Labidosaurus\") il primo dente era il pi\u00f9 grande, mentre quelli seguenti erano via via pi\u00f9 piccoli. I denti della mascella, piccoli e aguzzi, erano disposti su un'unica fila. Oltre al cranio sono note alcune ossa postcraniche di \"Rhiodenticulatus\", che mostrano notevoli somiglianze con quelle di altri captorinidi. \nClassificazione.\n\"Rhiodenticulatus heatoni \"venne descritto per la prima volta nel 1986, sulla base di fossili ritrovati nella formazione Cutler del Nuovo Messico. \"Rhiodenticulatus \"sembrerebbe essere una forma piuttosto primitiva tra i captorinidi, un gruppo di rettili arcaici vicini all'origine dei diapsidi. Questo animale \u00e8 l'unico captorinide noto nel Permiano inferiore del Nuovo Messico."}
{"id": "4840577", "revid": "22356", "url": "https://it.wikipedia.org/wiki?curid=4840577", "title": "Rhiodenticulatus", "text": ""}
{"id": "4840583", "revid": "767487", "url": "https://it.wikipedia.org/wiki?curid=4840583", "title": "The Passing of a Soul", "text": "The Passing of a Soul \u00e8 un cortometraggio muto del 1915 scritto e diretto da Cecil M. Hepworth.\nTrama.\nUn uomo salva dal suicidio una ragazza che prende il posto del figlio ucciso.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio in due bobine - usc\u00ec nelle sale cinematografiche britanniche nel maggio 1915.\nSi pensa che sia andato distrutto nel 1924 insieme a gran parte degli altri film della Hepworth. Il produttore, in gravissime difficolt\u00e0 finanziarie, pens\u00f2 in questo modo di poter almeno recuperare l'argento dal nitrato delle pellicole."}
{"id": "4840595", "revid": "63876996", "url": "https://it.wikipedia.org/wiki?curid=4840595", "title": "Manipolazione psicologica", "text": ""}
{"id": "4840600", "revid": "965248", "url": "https://it.wikipedia.org/wiki?curid=4840600", "title": "Tempio di Tellure", "text": "Il tempio di Tellure (in lat. \"aedes Telluris\") o tempio della Terra era un edificio di culto della Roma antica dedicato a \"Tellus\", situato sull'Esquilino, presso il quartiere delle \"Carinae\". Non vi sono resti dell'edificio.\nStoria.\nIl tempio fu inaugurato nel 268 a.C. dal console Publio Sempronio Sofo per celebrare l'Italia unificata sotto il potere romano. Sulle sue pareti vi era infatti una raffigurazione dipinta dell'Italia. Il tempio fu restaurato nel 54 a.C. per iniziativa di Cicerone (che abitava nelle \"Carinae\") e vi furono tenute anche delle sedute del Senato, fra cui quella famosa del 17 marzo del 44 a.C., a pochissimi giorni dall'uccisione di Giulio Cesare, durante la quale venne varata l'amnistia (\u1f00\u03bc\u03bd\u03b7\u03c3\u03c4\u03af\u03b1) per i cesaricidi in cambio della ratifica e dell'avallo agli \"Acta Cesaris\". In tal modo Cesare non veniva riconosciuto come tiranno e i suoi atti non venivano invalidati, cos\u00ec come le nomine alle magistrature da lui promosse (tra cui quelle degli stessi cesaricidi). In questa seduta si addivenne alla trattativa tra Bruto, Cassio e Antonio, che tuttavia non avrebbe impedito di l\u00ec a poco lo scoppio della guerra civile."}
{"id": "4840609", "revid": "28592", "url": "https://it.wikipedia.org/wiki?curid=4840609", "title": "Invasione dei Mongoli", "text": ""}
{"id": "4840610", "revid": "486946", "url": "https://it.wikipedia.org/wiki?curid=4840610", "title": "Turchia ottomana", "text": ""}
{"id": "4840630", "revid": "767487", "url": "https://it.wikipedia.org/wiki?curid=4840630", "title": "Inferno di fuoco (film 1949)", "text": "Inferno di fuoco (\"Hellfire\") \u00e8 un film del 1949 diretto da R.G. Springsteen.\n\u00c8 un western statunitense con Bill Elliott, Marie Windsor, Forrest Tucker e Jim Davis.\nProduzione.\nIl film, diretto da R.G. Springsteen su una sceneggiatura di Dorrell McGowan e Stuart E. McGowan, fu prodotto da William J. O'Sullivan per la Republic Pictures tramite la Elliott-McGowan Productions e girato nell'Iverson Ranch a Chatsworth, Los Angeles, California, dal 6 dicembre a fine dicembre 1948.\nDistribuzione.\nIl film fu distribuito con il titolo \"Hellfire\" negli Stati Uniti dal 29 maggio 1949 dalla Republic Pictures.\nAltre distribuzioni:"}
{"id": "4840633", "revid": "1305772", "url": "https://it.wikipedia.org/wiki?curid=4840633", "title": "Manipolazione (disambigua)", "text": ""}
{"id": "4840635", "revid": "2121138", "url": "https://it.wikipedia.org/wiki?curid=4840635", "title": "Zoomlion", "text": "Zoomlion (ufficialmente Zoomlion Heavy Industry Science and Technology Co., Ltd.) (SZSE: 000157, SEHK: 1157) (Cinese: \u4e2d\u8054\u91cd\u79d1) \u00e8 un produttore cinese di macchine per l'edilizia e dispositivi sanitari, quotata alla Borsa di Shenzhen &amp; Borsa di Hong Kong.\nHa sede Zoomlion Science Park di Changsha nello Hunan. \u00c8 nata nel 1992.\nLa societ\u00e0 edile italiana Compagnia Italiana Forme Acciaio SpA (Cifa) e quella britannica Powermole, sono sue filiali."}
{"id": "4840641", "revid": "196390", "url": "https://it.wikipedia.org/wiki?curid=4840641", "title": "Popolazione turca", "text": ""}
{"id": "4840646", "revid": "28592", "url": "https://it.wikipedia.org/wiki?curid=4840646", "title": "Principati russi", "text": ""}
{"id": "4840649", "revid": "327773", "url": "https://it.wikipedia.org/wiki?curid=4840649", "title": "Leogra", "text": "Il Leogra (\"Gi\u00f3lgara\" in nella parlata locale) \u00e8 un corso d'acqua a carattere torrentizio che scorre lungo la omonima valle in provincia di Vicenza.\nIl corso del torrente.\nIl torrente Leogra origina dal Pian delle Fugazze, nel versante vicentino del massiccio del Pasubio, alla quota altimetrica di 1162 metri, formando la valle omonima scendendo verso la pianura. Attraversa i comuni di Valli del Pasubio e Torrebelvicino dove viene alimentato da numerosi affluenti derivanti da vallate laterali: la val Canale, la val Maso, la val Malunga, la val Sterpa, la val di Sagno. Nel territorio di Torrebelvicino una derivazione del Leogra forma il canale artificiale Roggia Maestra. Giunto in pianura nel territorio comunale di Schio riceve l'acqua dell'affluente Gogna. In localit\u00e0 San Pietro di Marano Vicentino confluisce con il torrente Timonchio; dal punto della confluenza in avanti il corso d'acqua assume il nome di Timonchio.\nL'alveo.\nIl Leogra \u00e8 un corso d'acqua a carattere torrentizio, quindi la sua portata pu\u00f2 variare naturalmente in funzione della stagionalit\u00e0 e delle precipitazioni. A causa delle captazioni effettuate a scopo industriale o per alimentare il funzionamento di numerose centrali idroelettriche, nel Leogra ma anche in alcuni dei suoi affluenti, la portata del torrente \u00e8 notevolmente compromessa gi\u00e0 nei tratti montani; in pianura infatti l'alveo del torrente \u00e8 quasi sempre in secca, soprattutto d\u2019estate, anche a causa della conformazione del terreno.\nLa qualit\u00e0 dell'acqua, dove perennemente presente, \u00e8 buona."}
{"id": "4840652", "revid": "547034", "url": "https://it.wikipedia.org/wiki?curid=4840652", "title": "Paolo Savj-Lopez", "text": "Docente all'universit\u00e0 di Catania e poi all'universit\u00e0 di Pavia, divenne noto per le opere \"Cervantes\" (1913) e \"Origini neolatine\" (1920)."}
{"id": "4840655", "revid": "767487", "url": "https://it.wikipedia.org/wiki?curid=4840655", "title": "Il ranch delle tre campane", "text": "Il ranch delle tre campane (\"South of St. Louis\") \u00e8 un film del 1949 diretto da Ray Enright.\n\u00c8 un western statunitense con Joel McCrea, Alexis Smith e Zachary Scott.\nProduzione.\nIl film, diretto da Ray Enright su una sceneggiatura di Zachary Gold e James R. Webb, fu prodotto da Milton Sperling per la United States Pictures e girato nei Warner Brothers Burbank Studios a Burbank, California, da fine maggio a fine luglio 1948. Il brano della colonna sonora \"Too Much Love\" fu composto da Ray Heindorf e Ralph Blane.\nDistribuzione.\nIl film fu distribuito negli Stati Uniti il 12 marzo 1949 (premi\u00e8re a Brownsville il 1\u00ba marzo 1949) dalla Warner Bros.\nAltre distribuzioni:\nCritica.\nSecondo il Morandini il film \u00e8 \"ricco d'azione e di colpi di scena\" e pi\u00f9 contare su una sceneggiatura con diversi spunti originali e su un gruppo di personaggi ben delineati."}
{"id": "4840656", "revid": "767487", "url": "https://it.wikipedia.org/wiki?curid=4840656", "title": "The Bottle (film 1915)", "text": "The Bottle \u00e8 un film muto del 1915 diretto da Cecil M. Hepworth.\nTrama.\nUn falegname affetto dall'incontrollabile desiderio di bere, perde il lavoro e muore dopo che il figlio \u00e8 diventato ladro per salvare la moglie affamata.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film usc\u00ec nelle sale cinematografiche britanniche nel maggio 1915. Fu distribuito negli Stati Uniti dall'Ideal Film Service nell'ottobre dello stesso anno usando anche il titolo \"La Bataille\".\nSi pensa che sia andato distrutto nel 1924 insieme a gran parte degli altri film della Hepworth. Il produttore, in gravissime difficolt\u00e0 finanziarie, pens\u00f2 in questo modo di poter almeno recuperare l'argento dal nitrato delle pellicole."}
{"id": "4840658", "revid": "46931", "url": "https://it.wikipedia.org/wiki?curid=4840658", "title": "South of St. Louis", "text": ""}
{"id": "4840667", "revid": "119002125", "url": "https://it.wikipedia.org/wiki?curid=4840667", "title": "Francisco L\u00f3pez Estrada", "text": "Biografia.\nDocente all'Universit\u00e0 di La Laguna dal 1948, all'Universit\u00e0 di Siviglia dal 1949 al 1975 e all'Universit\u00e0 Complutense di Madrid dal 1976 al 1986, fu autore di vari studi sul \"Siglo de Oro\".\nTra le sue opere \"Introduzione alla letteratura medievale spagnola\" (1953) e \"Lirica medievale spagnola\" (1977)."}
{"id": "4840674", "revid": "974994", "url": "https://it.wikipedia.org/wiki?curid=4840674", "title": "Monumento a Carlo Turano", "text": "Il monumento a Carlo Turano si trova in via Giovanni Scalise (ex Largo Pignataro) all'ingresso della citt\u00e0 di Crotone, di fronte al porto cittadino.\nStoria.\nNel luglio del 1919 la cittadinanza crotonese fece richiesta all'amministrazione comunale tramite una sottoscrizione di erigere un monumento dedicato all'avvocato Carlo Turano, all'epoca molto amato dalla sua gente per le sue doti umane e politiche. Venne cos\u00ec commissionata allo scultore reggino Ezio Roscitano, su Delibera del Commissario prefettizio n\u00b0. 316 del 9 agosto 1926, l'opera monumentale da realizzare.\nIl monumento venne completato nel 1927 ed inaugurato il 28 luglio di quell'anno. Durante il periodo fascista i crotonesi dimostrarono di nutrire un forte attaccamento nei confronti dell'avvocato Turano e di quell'opera tanto voluta, nonostante il Parlamento avesse da poco approvato la legge n\u00b0. 1188 del 23 giugno 1927 in materia di \"modifica della toponomastica stradale e alla sostituzione dei monumenti dedicati a personaggi contemporanei\", al fine quindi di consentire la posa di altri complessi monumentali pi\u00f9 vicini al pensiero fascista. Alla fine si opt\u00f2 per mantenere invariata la posizione della statua.\nStruttura.\nLa statua bronzea era all'epoca posta su un complesso monumentale comprendente due bassorilievi in bronzo: nel primo vengono raffigurati tre marinai crotonesi che cercano di riprendere il controllo della loro imbarcazione durante una tempesta; nel secondo vengono invece raffigurati tre uomini intenti a sorreggere una colonna, avente come significato la ricostruzione di Crotone.\nSituato inizialmente all'angolo di viale Regina Margherita antistante al palazzo Giunti, nel 1989 venne poi successivamente spostato a causa di diversi lavori di riqualificazione in quella zona, compreso il rifacimento della pavimentazione stradale. Per volere della famiglia, la sola statua venne posta su un basamento quadrangolare in granito situato al centro della rotatoria all'ingresso della citt\u00e0 (dove attualmente \u00e8 posta), con conseguente smembramento dell'intero complesso monumentale."}
{"id": "4840675", "revid": "1684799", "url": "https://it.wikipedia.org/wiki?curid=4840675", "title": "Coppa Davis 2014 Zona Americana Gruppo I", "text": "Il Gruppo I della Zona Americana (\"Americas Zone\") \u00e8 il primo livello di competizione della Zona Americana, una delle tre divisioni zonali della Coppa Davis 2014. I due vincitori sono ammessi agli spareggi per il Gruppo Mondiale, i vincitori dei quali vengono poi promossi al Gruppo Mondiale, la massima categoria in assoluto della Coppa Davis.\nTeste di Serie:\nAltre:"}
{"id": "4840678", "revid": "182291", "url": "https://it.wikipedia.org/wiki?curid=4840678", "title": "Statua di Carlo Turano", "text": ""}
{"id": "4840683", "revid": "28592", "url": "https://it.wikipedia.org/wiki?curid=4840683", "title": "Cattedrale dell'Assunzione (Vladimir)", "text": ""}
{"id": "4840684", "revid": "92723", "url": "https://it.wikipedia.org/wiki?curid=4840684", "title": "Antonio Machado \u00c1lvarez", "text": "Pronipote di Agust\u00edn Dur\u00e1n, fu autore di studi sul folklore spagnolo tra cui \"Studi sopra la letteratura popolare\" (1884)."}
{"id": "4840686", "revid": "767487", "url": "https://it.wikipedia.org/wiki?curid=4840686", "title": "Il figlio del delitto", "text": "Il figlio del delitto (\"Red Canyon\") \u00e8 un film del 1949 diretto da George Sherman.\n\u00c8 un western statunitense con Ann Blyth, Howard Duff e George Brent. \u00c8 basato sul romanzo del 1916 \"Wildfire\" di Zane Grey.\nProduzione.\nIl film, diretto da George Sherman su una sceneggiatura di Maurice Geraghty e un soggetto di Zane Grey, fu prodotto da Leonard Goldstein per la Universal International Pictures e girato nel Kanab Movie Ranch a Kanab e a Paria, Utah, da met\u00e0 giugno al 23 luglio 1949. Il titolo di lavorazione fu \"Black Velvet\".\nDistribuzione.\nIl film fu distribuito con il titolo \"Red Canyon\" negli Stati Uniti nell'aprile 1949 al cinema dalla Universal Pictures.\nAltre distribuzioni:"}
{"id": "4840687", "revid": "15756", "url": "https://it.wikipedia.org/wiki?curid=4840687", "title": "Ballet d'action", "text": "Il ballet d'action o ballet en action o ballet-pantomime \u00e8 uno spettacolo di balletto narrativo, in cui la trama si sviluppa per mezzo della danza e della pantomima. Nasce ai primi del Settecento e incontra notevole successo sino all'inizio dell'Ottocento, epoca in cui prende le forme del balletto romantico.\nPortata innovativa del ballet d'action.\nIl \"ballet d'action\" segna una svolta epocale nella storia della danza teatrale. Questa, sino ad allora, era stata utilizzata come una componente di spettacoli di contenuto misto, in cui si accompagnava, oltre che alla musica, a varie altre forme sceniche, quali canto e recitazione, con funzione di mero gradevole intermezzo. Priva di una trama e finalizzata al puro piacere estetico, rispondeva ad esigenze di semplice spettacolarit\u00e0 e restava collegata spesso in modo molto tenue e formale con il soggetto dell'opera complessiva. Per la prima volta, invece, con il \"ballet d'action\", la danza si emancipa dal canto e dalla declamazione ed esprime un contenuto drammatico, cio\u00e8 una trama. Il coreografo, chiamato all'epoca \"ma\u00eetre des ballets\", assume perci\u00f2 un ruolo fondamentale. Tutti gli elementi scenici verranno utilizzati al servizio della trama, per potenziare il suo contenuto drammatico, rendere vivi i personaggi e colpire l'immaginazione del pubblico, non pi\u00f9 sotto un profilo estetico, ma toccando le sue emozioni. A tal fine, diviene fondamentale l'espressivit\u00e0 del gesto danzato, che si accompagna a parti di mimo vero e proprio. Tutti gli altri elementi dello spettacolo, musica, effetti sonori, scenografia e costumi, saranno concepiti in modo da potenziare questo messaggio espressivo.\nStoria.\nSin dal Seicento, brevi intermezzi danzati e mimati dal contenuto narrativo erano comparsi negli spettacoli delle troupes itineranti della Commedia dell'Arte.\nL'inglese John Weaver, autore di \"The Loves of Mars and Venus\" (1717), \u00e8 per\u00f2 il primo a teorizzare la necessit\u00e0 che il balletto rappresentato nei teatri sia espressivo, affermando che i movimenti del corpo possono tradurre atteggiamenti e sentimenti, descrivere azioni e passioni. Egli afferma di voler ridar vita in questo modo al pantomimo classico di et\u00e0 greca e latina. Il \"ballet-pantomime\" si diffonde in tutta Europa nella prima met\u00e0 del settecento e riscuote particolare successo nei Th\u00e9\u00e2tres de la Foire (teatri delle fiere), all'Op\u00e9ra-Comique e al Th\u00e9\u00e2tre-Italien di Parigi, grazie a coreografi come Jean-Baptiste Dehesse e Franz Anton Hilverding. A partire dal 1737, riscossero grande successo di pubblico i \"balletti eroici pantomimici\" dell'Hilverding, che si ispiravano al teatro antico. Si trattava di una vera e propria traduzione in balletto di grandi tragedie classiche, o di soggetti imperniati sulle vicende di eroi mitologici (\"Britannicus\" degli ultimi anni 1740, \"Pigmalione\" del 1756). J.B. De Hesse crea invece balletti di tono leggero e divertente, strutturati in scenette che portano alla ribalta personaggi non immaginari n\u00e9 eroici, bens\u00ec tratti dalla realt\u00e0 popolare dell'epoca.\nNel 1754, nel suo trattato sulla danza Louis de Cahusac afferma il principio che la danza non debba limitarsi ad un mero sfoggio di abilit\u00e0 tecnica, e che sia in grado, in s\u00e9, di rappresentare il vissuto umano in tutte le sue forme.\nMa i grandi maestri del nuovo genere di balletto sono Gasparo Angiolini et Jean-Georges Noverre. In particolare, Noverre, in seguito a numerosi incontri con il grande attore inglese David Garrick, avvenuti tra il 1755 e il 1757, sperimenta il balletto narrativo in oltre un centinaio di opere, fra le quali \"M\u00e9d\u00e9e et Jason\" (1767).\n\u00c8 lui a creare il termine \" ballet d'action \" o \"ballet en action\" e nel suo trattato \"Lettres sur la danse\" del 1760 ne espone i principi e le regole. Noverre applica negli spettacoli da lui creati, tutti gli aspetti della sua teoria .\nLa profonda riforma della danza introdotta con il ballet d'action riflette le correnti di pensiero illuministiche dell'epoca, ed \u00e8 coerente in particolare con l'inserzione della danza fra le \"arti imitative\", illustrata da Denis Diderot nel 1752.\nI discepoli di Noverre, Maximilien e Pierre Gardel, diffonderanno il nuovo genere in tutta Europa. Alla fine del Settecento e ai primi dell'Ottocento, i principi del \"ballet d'action\" verranno sostenuti e applicati, in Francia da Jean Dauberval e Gaetano Vestris, e in Italia da Salvatore Vigan\u00f2, che creer\u00e0 una sua personale elaborazione denominata \"Coreodramma\", con opere in cui mira ad una sempre maggiore integrazione delle varie componenti, giungendo talvolta a comporne anche la musica.\nCon l'avvento del Romanticismo, il balletto, pur esaltando la sua funzione narrativa, si svincoler\u00e0 gradualmente dagli elementi di mimo, per lasciare spazio alla danza quale unico strumento espressivo. All'epoca per\u00f2, per definire balletti narrativi romantici, come ad esempio \"La P\u00e9ri\", o \"Le Diable amoureux\", rester\u00e0 usato il termine \"ballet-pantomime\".\nIl ballet d'action di Noverre.\nSin quando la danza aveva avuto funzione di mero intermezzo, in opere di contenuto misto, la sua finalit\u00e0 era stata generalmente solo quella di rafforzare l'effetto di una scena cantata o declamata immediatamente precedente. I protagonisti della storia rappresentata erano quindi sempre cantanti o attori, e mai ballerini. Nel ballet d'action invece, che narra autonomamente una vicenda, i protagonisti della stessa sono i danzatori.\nI gesti mimati cui ricorre Noverre non sono convenzionali o stilizzati, come egli stesso precisa nelle sue opere, cio\u00e8 non sono presi a prestito dalla tradizione della Commedia dell'Arte, e neppure dalla gestualit\u00e0 formale degli spettacoli di corte. Si tratter\u00e0 invece di un \"grido della natura\" che proviene dai pi\u00f9 intimi e profondi sentimenti dell'uomo, di cui il corpo costituisce il mezzo di comunicazione pi\u00f9 diretto . Noverre cura in particolar modo l'espressivit\u00e0 della parte superiore del corpo, viso e braccia.\nPoich\u00e9 non \u00e8 possibile esprimere a gesti una narrazione complessa, come quella delle opere teatrali, il balletto racconter\u00e0 la vicenda mediante il susseguirsi di \"quadri viventi\". Per Noverre, il balletto \u00e8 appunto \"pittura vivente\": la scena \u00e8 la tela, i movimenti dei danzatori, le scene, i costumi e la musica costituiscono i colori, a disposizione di quell'ideale pittore che \u00e8 il coreografo. A tal fine, Noverre si dedica allo studio delle arti figurative e dell'architettura di cui applica scrupolosamente le regole, in materia di prospettiva, proporzione e luce. L'uso dello spazio, del colore e delle luci, cos\u00ec come di suggestivi effetti sonori e di macchinari teatrali, sono calibrati per interagire con l'azione, il gesto espressivo e la danza, al fine unico di creare nel pubblico forti emozioni. Nella stessa ottica, si pone anche la necessit\u00e0, per la prima volta, che il pubblico dei teatri stia al buio, in silenzio, e ad una certa distanza, rispetto alla scena.\nL'espressivit\u00e0 richiesta al danzatore, che interpreta un personaggio e narra una vicenda, apre la porta ad altre riforme che si riveleranno molto importanti per la storia della danza: l'abbandono della maschera, indossata sino ad allora in scena dai ballerini, e una nuova concezione dei costumi che, pi\u00f9 che rispondere a meri criteri estetici o di sontuosit\u00e0, dovranno anch'essi divenire strumenti del messaggio espressivo, e quindi descrivere il personaggio e i suoi sentimenti. \nD'altra parte, la scelta dei soggetti riflette lo sforzo di rappresentare un vissuto contemporaneo. Noverre attinge infatti anche lui alla commedia e alla tragedia, ma non pi\u00f9 solo a quella antica, ispirandosi alle opere di Moli\u00e8re, Corneille, Metastasio e Wieland.\nLa maggior parte di questi principi, oltre ad essere presi a fondamento delle loro creazioni, dai coreografi europei dei due secoli successivi, sono da ritenere validi tutt'oggi, in presenza di balletti dal contenuto narrativo.\nIl dibattito fra Angiolini e Noverre.\nSulle caratteristiche proprie del nuovo genere di balletto, si svolse un acceso dibattito fra i suoi stessi teorici, Noverre e Angiolini. La controversia riguardava alcune questioni di fondo: Angiolini riteneva infatti che i gesti mimati dovessero integrarsi in quelli di danza, nel rispetto della musica (\"pantomima misurata\") , laddove Noverre tendeva a mantenere distinte le due forme, riservando l'uso della danza mimata, del tutto libera, ai momenti drammatici, e utilizzando invece per le scene d'azione una camminata a tempo di musica detta \"camminata misurata\". Altre questioni controverse furono quella del rispetto o meno del principio delle tre unit\u00e0 del teatro classico (di tempo, di luogo e di azione), ritenuto insuperabile da Angiolini e non da Noverre , e quella della necessit\u00e0 o meno del programma/libretto, propugnato dal Noverre per aiutare il pubblico nella comprensione della trama. Il libretto, da quell'epoca, e per tutto l'Ottocento, diverr\u00e0 un componente necessario del balletto.\nAl di l\u00e0 delle questioni di principio, i due grandi coreografi si contendono anche il merito dell'invenzione del nuovo genere di balletto.\nI tre generi.\nPer rispondere alle esigenze di narrazione del \"ballet d'action\", la gestualit\u00e0 e la mimica devono mutare, a seconda del genere di trama scelta, seria o divertente, cos\u00ec come, per esprimersi al meglio, il danzatore deve essere fisicamente, esteticamente e tecnicamente adatto al personaggio che interpreta. \nEcco perch\u00e9 Noverre sente la necessit\u00e0 di distinguere tre generi di danza (e quindi di danzatore): la danse noble (danza nobile) ossia \u00ab danza seria ed eroica che porta in s\u00e9 il carattere della tragedia. La danza mista o semi-seria, che viene chiamata abitualmente demi-caract\u00e8re, cio\u00e8 il genere della commedia nobile, anche detto \"haut-comique\". La danza grottesca (o danse comique), che viene chiamata impropriamente \"pantomime\" in quanto non dice nulla, prende in prestito i suoi elementi distintivi dalla commedia di genere comico, allegro e gradevole \u00bb.\nNella pratica, questi generi subirono molte commistioni, ragion per cui nel 1817, all'Op\u00e9ra de Paris, il conte de Pradel dovette intervenire per meglio definire le tre categorie. Nel 1818 i ma\u00eetres de ballet Pierre Gardel et Louis Milon distinsero, in base alle caratteristiche del danzatore, alle sue peculiari capacit\u00e0 coreutiche, al personaggio interpretato, al genere di musica e al tipo di passi da eseguire:\nVoci correlate.\nVedi anche, in francese, sulla riforma dei costumi teatrali introdotta dal ballet d'action:"}
{"id": "4840689", "revid": "196390", "url": "https://it.wikipedia.org/wiki?curid=4840689", "title": "Principi di Tver'", "text": ""}
{"id": "4840690", "revid": "767487", "url": "https://it.wikipedia.org/wiki?curid=4840690", "title": "The Jackie Robinson Story", "text": "The Jackie Robinson Story \u00e8 un film del 1950 diretto da Alfred E. Green ispirato alla vita del giocatore di baseball Jackie Robinson.\nTrama.\nIl film narra le vicende reali di Jackie Robinson, primo giocatore afroamericano a giocare nella Major League Baseball in epoca moderna, dalla sua giovinezza sino all'esordio nel 1947 e la sua successiva affermazione come sportivo nonostante le numerose difficolt\u00e0 legate alla segregazione razziale. La vicenda si conclude con la narrazione della testimonianza, realmente avvenuta, del giocatore di fronte alla Commissione per le attivit\u00e0 antiamericane.\nProduzione.\nNel 1948 uno sceneggiatore di Hollywood di nome Lawrence Taylor, essendo rimasto impressionato dall'esordio di Robinson come rookie nella MLB, decise di scrivere un film su di lui. Dopo aver terminato il copione present\u00f2 il suo progetto ad alcuni dei principali studi cinematografici ma questi si dimostrarono interessati solo a patto di modificare radicalmente il soggetto del film introducendo come protagonista un uomo bianco che avrebbe svolto il ruolo di maestro di Jackie.\nL'anno successivo, durante il quale Robinson vinse il premio come miglior giocatore del campionato, l'interesse per la realizzazione di un film sulla sua vita crebbe maggiormente e Taylor trov\u00f2 un produttore disposto ad assecondarlo. William Joseph Heineman degli Eagle-Lion Studios riusc\u00ec ad ottenere un finanziamento totale di 300.000 dollari per il film, cifra non molto elevata ma sufficiente per girare la pellicola. Il produttore spinse affinch\u00e9 il film fosse girato velocemente per permetterne l'uscita in concomitanza con la nuova stagione del campionato di baseball.\nQuando tutto sembrava essere pronto per l'inizio delle riprese intervenne Branch Rickey, general manager dei Brooklyn Dodgers, che dopo aver letto la sceneggiatura del film blocc\u00f2 la produzione. Rickey non era soddisfatto di come veniva raccontata la storia di Jackie, in cui lui aveva una parte principale, cos\u00ec incaric\u00f2 Arthur Mann, un suo stretto collaboratore, di revisionare la sceneggiatura.\nCast.\nIl ruolo del protagonista \u00e8 interpretato dallo stesso Robinson che non avendo mai recitato in precedenza venne seguito per tutto il tempo da Ross Hunter, il curatore dei dialoghi. Jackie ricevette 50.000 dollari come compenso per la sua partecipazione, oltre ad una percentuale sugli incassi del film, tuttavia una parte dei suoi guadagni furono divisi, come da contratto, con gli sceneggiatori. Egli insistette con il regista e la produzione affinch\u00e9 alcuni suoi amici conosciuti ai tempi della UCLA ottenessero dei ruoli, tra di essi vi fu Kenny Washington, giocatore di football che era stato suo compagno di squadra negli UCLA Bruins.\nIl ruolo femminile principale \u00e8 quello di Rachel, moglie di Jackie, interpretato da Ruby Dee. L'attrice in seguito rivel\u00f2 di aver percepito in Jackie molto imbarazzo durante le scene romantiche dovuto anche al fatto che la vera Rachel era presente sul set per sostenere il marito. Parlando del ruolo interpretato la Dee si rammaric\u00f2 del fatto che gli sceneggiatori avessero ritratto Rachel come una donna troppo remissiva nei confronti del marito quando in realt\u00e0, avendola conosciuta direttamente sul set, era una donna forte e decisa.\nLa parte di Branch Rickey fu affidata a Minor Watson, un celebre caratterista con alle spalle numerosi ruoli in produzioni di Hollywood. Durante le fasi di scrittura del film Arthur Mann, sceneggiatore e collaboratore di Rickey, aveva accarezzato il sogno di interpretare lui stesso la parte ma un deciso intervento del general manager pose fine a questa sua ambizione.\nRiprese.\nLe riprese iniziarono tra la fine di gennaio e l'inizio di febbraio del 1950 e durarono circa un mese, il film venne girato interamente in California, tra Anaheim e Los Angeles.\nGli stretti tempi di lavorazione furono legati all'inizio della stagione sportiva poich\u00e9 Robinson doveva tornare ad allenarsi con i compagni per completare la preparazione e il film doveva uscire entro la primavera per sfruttare appunto l'effetto traino dell'apertura del campionato di baseball.\nNel 2005 la 20th Century Fox in collaborazione con la Legend Films ha pubblicato una versione ricolorata della pellicola originariamente girata in bianco e nero.\nDistribuzione.\nData di uscita.\nLa prima proiezione del film - distribuito dalla Eagle-Lion Films - avvenne il 16 maggio 1950 a New York.\nIl film usc\u00ec sul mercato dell'home video numerose volte: in VHS nel 1992 (Xenon Entertainment Group), nel 1994 (Timeless Video), nel 1997 (Entertainment Programs Inc. e Hollywood Classics) e nel 2004 (Reel Media International); in DVD nel 2001 (E-Realbiz.com), nel 2001 (MGM Home Entertainment (Europe) in UK e MGM/UA Home Entertainment negli USA), nel 2004 (Alpha Video Distributors e Urban, insieme al film \"Bozambo, il gigante nero\"), nel 2005 (20th Century Fox Home Entertainment e Hosh Posh Video).\nAccoglienza.\nIncassi.\nIl film non ottenne grandi incassi al botteghino ma considerando che era stato prodotto con un budget limitato il risultato venne giudicato comunque buono. Il riscontro maggiore lo ottenne nella citt\u00e0 di New York, dove Jackie era molto popolare in quanto giocatore della squadra di Brooklyn, e nei piccoli centri di periferia dove le persone avevano appreso delle gesta del giocatore dai giornali ma non avevano mai avuto la possibilit\u00e0 di vederlo in azione.\nCritica.\nUna parte della critica fu estremamente benevola col film soprattutto per il fatto che nonostante trattasse di un tema capace di suscitare grande divisione come l'integrazione razziale questo veniva presentato allo spettatore in maniera filtrata con svariati riferimenti ai sentimenti patriottici americani, non a caso alcuni dei momenti salienti sono accompagnati dal sottofondo musicale di \"America the Beautiful\" una delle pi\u00f9 celebri canzoni patriottiche degli Stati Uniti. Viceversa il film \u00e8 stato accusato di edulcorare gli aspetti peggiori della segregazione razziale omettendo alcuni episodi della vita di Robinson come ad esempio il procedimento subito durante il servizio militare o la sua militanza in una squadra della Negro League.\nAlcuni studiosi hanno definito \"The Jackie Robinson Story\" un film di propaganda nell'ambito della Guerra Fredda, secondo questa interpretazione il film aveva un duplice scopo: serviva a mostrare al di fuori degli Stati Uniti che la societ\u00e0 americana non era come veniva dipinta dalla propaganda anti-americana (soprattutto di matrice sovietica) e che anche le persone di colore potevano elevarsi socialmente e realizzare il sogno americano. Allo stesso modo aveva una funzione educativa per gli spettatori americani: la trama del film \u00e8 paragonata a quella delle novelle di Horatio Alger, dove i personaggi si elevano dalla miseria e aumentano il loro prestigio sociale, e vengono sottolineati tutti gli elementi conservatori che emergono dal film in cui il protagonista, pur svolgendo un ruolo di motore del progresso nell'ambito dei diritti civili, non si pone mai all'esterno del sistema o in conflitto con esso ma bens\u00ec si fa forza di quei valori che vengono considerati realmente americani per ottenere un miglioramento della sua vita.\nIn questa particolare chiave di lettura pesa molto l'influenza di Branch Rickey, che infatti aveva fatto riscrivere la sceneggiatura del film; egli era un convinto sostenitore dell'integrazione razziale ma allo stesso tempo era fortemente anticomunista e temeva che l'ampliamento dei diritti civili, sebbene assolutamente necessario, potesse diventare il mezzo attraverso cui le forze da lui considerate eversive attaccassero il sistema dei valori tradizionali americani, riteneva invece che il miglioramento sociale dovesse avvenire sotto la stretta guida di personalit\u00e0 conservatrici come lui che riconoscevano l'ideale di pari opportunit\u00e0 per tutti come parte integrante dell'ideologia fondante degli Stati Uniti. Da questo punto di vista il film pu\u00f2 quindi essere considerato come una rappresentazione abbastanza ingenua e stereotipata della questione razziale utile ad ottenere il consenso e alimentare il sentimento di amore patriottico della classe bianca dominante in chiave anticomunista, elemento che emerge chiaramente nella sequenza della testimonianza di Jackie davanti alla Commissione per le attivit\u00e0 antiamericane. Il rapporto Robinson-Rickey \u00e8 centrale nell'analisi del film ed \u00e8 proprio questo il nucleo attorno al quale si concentrano le maggiori critiche verso l'opera: nella storia il rapporto tra il giocatore e il dirigente \u00e8 di subordinazione, Jackie viene rappresentato come rispettoso e sottomesso alle figure autoritarie che sono sempre uomini bianchi, l'intera vicenda ruota attorno a bianchi che determinano la vita del protagonista nero, sia in positivo che in negativo, ne risulta quindi un rapporto paternalistico per cui il protagonista ne emerge come una figura debole che per realizzarsi ha comunque bisogno dell'intervento dell'autorit\u00e0 e della sua protezione.\nAnche l'esordio come attore di Robinson ricevette commenti contrastanti da parte dei critici cinematografici: molti lo elogiarono, come ad esempio la giornalista Louella Parsons che scrisse: \u00abSurprisingly, Jackie Robinson is just perfect playing himself. He has dignity and sympathy without ever being maudlin\u00bb (\u00abSorprendentemente, Jackie Robinson \u00e8 perfetto nel ruolo di s\u00e9 stesso. Ha dignit\u00e0 e simpatia senza essere mai sdolcinato\u00bb), altri invece descrissero il suo stile recitativo come innaturale e legnoso.\nMolti anni dopo l'uscita del film lo stesso Robinson si dichiar\u00f2 insoddisfatto dell'opera in quanto girata troppo in fretta e con un budget troppo basso, affermando anche che se il film fosse uscito pi\u00f9 avanti nel corso della sua carriera sarebbe stato realizzato sicuramente meglio."}
{"id": "4840694", "revid": "599013", "url": "https://it.wikipedia.org/wiki?curid=4840694", "title": "Red Canyon", "text": ""}
{"id": "4840696", "revid": "46931", "url": "https://it.wikipedia.org/wiki?curid=4840696", "title": "Figlio del delitto", "text": ""}
{"id": "4840698", "revid": "196390", "url": "https://it.wikipedia.org/wiki?curid=4840698", "title": "Principato russo", "text": ""}
{"id": "4840700", "revid": "124123", "url": "https://it.wikipedia.org/wiki?curid=4840700", "title": "Agust\u00edn Dur\u00e1n", "text": "Bibliotecario nazionale a Madrid, nel 1828 fu autore dell'opera \"Discorso sopra l'influsso della critica moderna sulla decadenza del teatro antico spagnolo\", che introduceva una critica romantica nell'analisi della letteratura spagnola."}
{"id": "4840701", "revid": "436907", "url": "https://it.wikipedia.org/wiki?curid=4840701", "title": "Kaleidoscope (Transatlantic)", "text": "Kaleidoscope \u00e8 il quarto album in studio del supergruppo statunitense Transatlantic, pubblicato il 27 gennaio 2014 dalla Inside Out Music.\nDescrizione.\nDopo aver svolto un tour europeo con il suo gruppo solista e con i The Flower Kings, verso la fine di marzo 2013 Neal Morse ha rivelato che i Transatlantic avrebbero cominciato le registrazioni per il seguito di \"The Whirlwind\": Dopo alcuni mesi spesi alla composizione e alla realizzazione del nuovo materiale, il gruppo ha rivelato nel mese di ottobre il titolo dell'album, la copertina, la lista tracce e la data di pubblicazione.\nIl 2 dicembre \u00e8 stato pubblicato il videoclip per il brano \"Shine\" (il primo in assoluto nella carriera del gruppo), seguito a gennaio 2014 da quello per \"Black as the Sky\".\nL'11 settembre 2014 \"Kaleidoscope\" ha vinto i Progressive Music Awards nella categoria \"Miglio album dell'anno\".\nTourn\u00e9e.\nIn concomitanza con l'annuncio dell'album, i Transatlantic hanno rivelato la loro intenzione di promuovere \"Kaleidoscope\" attraverso un tour mondiale di sei settimane denominato \"An Evening with Transatlantic 2014 World Tour\"; al fianco del gruppo avrebbe dovuto partecipare nuovamente Daniel Gildenl\u00f6w dei Pain of Salvation in qualit\u00e0 di turnista, a causa di una malattia \u00e8 stato rimpiazzato da Ted Leonard degli Enchant e degli Spock's Beard.\nLe date tenute dal gruppo all'E-Werk di Colonia e al Poppodium 013 di Tilburg sono state registrate e successivamente immortalate nell'album dal vivo \"Kaliveoscope\", pubblicato il 27 ottobre 2014.\nTracce.\nTesti e musiche dei Transatlantic, eccetto dove indicato."}
{"id": "4840712", "revid": "599013", "url": "https://it.wikipedia.org/wiki?curid=4840712", "title": "The Bottle", "text": ""}
{"id": "4840719", "revid": "62748", "url": "https://it.wikipedia.org/wiki?curid=4840719", "title": "Dem\u00f3filo", "text": ""}
{"id": "4840723", "revid": "767487", "url": "https://it.wikipedia.org/wiki?curid=4840723", "title": "La leggenda di Kaspar Hauser", "text": "La leggenda di Kaspar Hauser \u00e8 un film del 2012 diretto da Davide Manuli ed interpretato da Vincent Gallo, Silvia Calderoni, Claudia Gerini, Elisa Sednaoui, Fabrizio Gifuni, Marco Lampis.\nTrama.\nIl film \u00e8 liberamente ispirato alla figura di Kaspar Hauser, un giovane tedesco che afferm\u00f2 di essere cresciuto in totale isolamento in una scura cella. Nel film Kaspar Hauser viene trascinato dalle correnti su un'isola fuori dal tempo, di cui lui fu erede al trono. Solo in seguito le vicende ne sveleranno amici e nemici in una intricata storia di potere.\nProduzione.\nIl film vide la co-produzione di Bruno Tribboli, Alessandro Bonifazi della \"Blue Film\" e dalla \"Shooting Hope Production\" di Davide Manuli, con in pi\u00f9 la collaborazione di \"Fourlab\" ed il sostegno del Ministero per i Beni e le Attivit\u00e0 Culturali, della Regione Autonoma della Sardegna e della Regione Lazio.\nDistribuzione.\nIl film, presentato al International Film Festival Rotterdam nel 2012, fu distribuito nel 2013 in Italia dalla collaborazione fra \"Cineama\", dalla \"Mediaplex Italia\" e dalla \"Victor and the peacock\", in Germania la distribuzione in sala fu gestita dalla \"Filmperlen\" mentre in DVD e Blu-ray Disc dalla \"Ascot Elite Home Entertainment\"), in Francia dalla \"Les Films \u00e0 Un Dollar\", in Polonia dalla \"Spectator\" ed in Russia dalla \"CoolConnections\"."}
{"id": "4840727", "revid": "599013", "url": "https://it.wikipedia.org/wiki?curid=4840727", "title": "Demofilo (disambigua)", "text": ""}
{"id": "4840729", "revid": "1573940", "url": "https://it.wikipedia.org/wiki?curid=4840729", "title": "Hyphessobrycon anisitsi", "text": "Hyphessobrycon anisitsi, () \u00e8 un pesce osseo d'acqua dolce appartenente alla famiglia Characidae. \u00c8 spesso noto con il sinonimi \"Hemigrammus caudovittatus\".\nDistribuzione e habitat.\n\u00c8 endemico dei bacini dei fiumi Paran\u00e1 e Uruguay. Vive in piccoli specchi d'acqua ferma.\nDescrizione.\nLa lunghezza massima raggiunge 6\u00a0cm.\nRiproduzione.\nLe uova vengono deposte tra le piante acquatiche e si schiudono dopo non oltre 24 ore.\nAlimentazione.\nSi ciba di invertebrati acquatici e di piante.\nAcquariofilia.\nSi tratta di una specie molto comunemente allevata in acquario, molto resistente. Va tenuto in una vasca di almeno 80\u00a0cm, in banchi di minimo 5 esemplari."}
{"id": "4840731", "revid": "34862", "url": "https://it.wikipedia.org/wiki?curid=4840731", "title": "Nazionale di Fed Cup di Barbados", "text": ""}
{"id": "4840732", "revid": "63878418", "url": "https://it.wikipedia.org/wiki?curid=4840732", "title": "Hemigrammus caudovittatus", "text": ""}
{"id": "4840733", "revid": "767487", "url": "https://it.wikipedia.org/wiki?curid=4840733", "title": "Riders of the Whistling Pines", "text": "Riders of the Whistling Pines \u00e8 un film del 1949 diretto da John English.\n\u00c8 un western statunitense a sfondo musicale con Gene Autry e Patricia Barry.\nProduzione.\nIl film, diretto da John English su una sceneggiatura di Jack Townley, fu prodotto da Armand Schaefer per la Gene Autry Productions e girato nei pressi del Cedar Lake (Big Bear Valley, San Bernardino National Forest, California) e nel Janss Conejo Ranch a Thousand Oaks, California, dal 21 giugno all'8 luglio 1948. I titoli di lavorazione furono \" Wings Westward\" e \"Ridin' the Old Pine Trail\".\nDistribuzione.\nIl film fu distribuito negli Stati Uniti dal 16 marzo 1949 al cinema dalla Columbia Pictures.\nAltre distribuzioni:\nPromozione.\nLe tagline sono:"}
{"id": "4840734", "revid": "63878432", "url": "https://it.wikipedia.org/wiki?curid=4840734", "title": "Pesce crociato", "text": ""}
{"id": "4840739", "revid": "31789", "url": "https://it.wikipedia.org/wiki?curid=4840739", "title": "Irena Anders", "text": "Biografia.\nNacque come Iryna Jarosevych in una famiglia ucraina a Brunt\u00e1l (oggi in Repubblica Ceca), dove suo padre Mykola Yarosevych era un cappellano per i soldati greco-cattolici nell'esercito austro-ungarico. Sua madre Olena Yarosevych (nata Nyzhankivska) proveniva da una famiglia ucraina che contava artisti e musicisti di teatro come loro membri, era una sorella nativa del direttore d'orchestra ucraino, compositore Ostap Nizhankivsky. Poco prima della caduta dell'impero austro-ungarico e della proclamazione della Repubblica Nazionale dell'Ucraina Occidentale occidentale, la famiglia torn\u00f2 a casa dove suo padre divenne cappellano dei \u00abFucilieri Sich\u00bb ucraini (\u0443\u043a\u0440\u0430\u0457\u043d\u0441\u044c\u043a\u0456 \u00ab\u0421\u0456\u0447\u043e\u0432\u0456 \u0441\u0442\u0440\u0456\u043b\u044c\u0446\u0456\u00bb) a Kolomyja e in seguito fu sacerdote nei villaggi di Sapohiv e Bryn vicino a Haly\u010d. Nel 1926 la famiglia si trasfer\u00ec a Leopoli, dove Iryna and\u00f2 in un ginnasio greco-cattolico e in una scuola commerciale ucraina. Dal 1929 al 1939 ha studiato anche all'Istituto Superiore di Musica Mykola Lysenko (oggi National Musical Academy M. Lysenko) a Leopoli, nella classe fortepiano del cugino Nestor Nyzhankivsky, e successivamente nella classe vocale di Mariya Sokil e Lidiya Ulukhanova. Durante la seconda guerra mondiale ha cantato nella troupe del compositore Henrik Wars e pi\u00f9 avanti nella \"Polska Parada\" presso le truppe polacche sul fronte italiano, comandato dal generale W\u0142adys\u0142aw Anders e nelle cui file c'era anche il regista Micha\u0142 Waszy\u0144ski, insieme al quale girer\u00e0 due pellicole con il nome d'arte suo pi\u00f9 conosciuto, Renata Bogda\u0144ska: \"La grande strada - L'odissea di Montecassino\" nel 1946 e, in Italia, \"Lo sconosciuto di San Marino\" nel 1947, dove \u00e8 praticamente se stessa. Fu una delle prime cantanti a incidere la \"Czerwone maki na Monte Cassino\", il pi\u00f9 conosciuto canto militare polacco del conflitto.\nDopo la guerra si trasferisce a Londra. Sposata una prima volta con il cantante e attore polacco Gwidon Alfred Gottlieb, meglio conosciuto con il nome d'arte Guido Lorraine, si sposa una seconda volta nel 1948 col generale W\u0142adys\u0142aw Anders, del quale rimarr\u00e0 vedova nel 1970. Nel 2003 venne realizzato un documentario su di lei. Il 12 maggio 2007, a Montecassino, il Presidente polacco Lech Kaczy\u0144ski le conferisce l'onorificenza dell'Ordine della Polonia restituta \"per aver contribuito in maniera eccezionale all'indipendenza della Repubblica, per la comunit\u00e0 polacca e le attivit\u00e0 sociali\". Muore all'et\u00e0 di 90 anni nella capitale britannica per arresto cardiaco."}
{"id": "4840744", "revid": "767487", "url": "https://it.wikipedia.org/wiki?curid=4840744", "title": "Nearer My God to Thee (film 1917)", "text": "Nearer My God to Thee \u00e8 un film muto del 1917 diretto da Cecil M. Hepworth.\nTrama.\nUn insegnante storpio adotta la bambina di un'assistente che lui ama ma che \u00e8 sposata con un criminale.\nProduzione.\nIl film fu prodotto dalla Hepworth.\nDistribuzione.\nDistribuito dalla Moss, il film usc\u00ec nelle sale cinematografiche britanniche nel novembre 1917.\nSi pensa che sia andato distrutto nel 1924 insieme a gran parte degli altri film della Hepworth. Il produttore, in gravissime difficolt\u00e0 finanziarie, pens\u00f2 in questo modo di poter almeno recuperare l'argento dal nitrato delle pellicole."}
{"id": "4840748", "revid": "63878555", "url": "https://it.wikipedia.org/wiki?curid=4840748", "title": "Renata Bogdanska", "text": ""}
{"id": "4840752", "revid": "767487", "url": "https://it.wikipedia.org/wiki?curid=4840752", "title": "Occhio per occhio (film 1949)", "text": "Occhio per occhio (\"Calamity Jane and Sam Bass\") \u00e8 un film del 1949 diretto da George Sherman.\n\u00c8 un western statunitense con Yvonne De Carlo, Howard Duff e Dorothy Hart. La storia ritrae i personaggi dei fuorilegge Calamity Jane e Sam Bass (un rapinatore del vecchio West, ucciso dai Texas Ranger nel corso di una rapina nel 1878, a cui fu dedicata una ballata \"Ballad of Sam Bass\").\nProduzione.\nIl film, diretto da George Sherman su una sceneggiatura di Maurice Geraghty e Melvin Levy e un soggetto dello stesso Sherman, fu prodotto da Leonard Goldstein per la Universal International Pictures e girato nello Utah e in California, da met\u00e0 ottobre a met\u00e0 novembre 1948. I titoli di lavorazione furono \" The Story of Sam Bass\" e \"The Adventures of Sam Bass\".\nDistribuzione.\nIl film fu distribuito con il titolo \"Calamity Jane and Sam Bass\" negli Stati Uniti dal 4 luglio 1949 (premi\u00e8re a Los Angeles il 14 luglio 1949) al cinema dalla Universal Pictures.\nAltre distribuzioni:\nCritica.\nSecondo il Morandini il film \u00e8 un \"western di routine insipido\"."}
{"id": "4840758", "revid": "287204", "url": "https://it.wikipedia.org/wiki?curid=4840758", "title": "Prima Lega 1944-1945 (calcio)", "text": "La Prima Lega 1944-1945, campionato svizzero di terza serie, si concluse con la vittoria dello Sciaffusa.\nRegolamento.\nScopo del torneo \u00e8 quello di ottenere due promozioni e quattro retrocessioni.\nTorneo svolto in due fasi: la prima fase vede le 36 squadre partecipanti suddivise, con criterio regionale, in tre gironi composti da 12 squadre ciascuno, in cui le prime classificate di ogni girone, si affrontano nella fase finale, in un mini-torneo a tre, per stabilire le due squadre promosse in Lega Nazionale B. Le ultime tre squadre di ciascun girone vengono retrocesse direttamente in Seconda Lega. La prima fase vede le squadre impegnate in gare di andata e ritorno, mentre la fase finale prevede incontri in gare unica."}
{"id": "4840759", "revid": "1305772", "url": "https://it.wikipedia.org/wiki?curid=4840759", "title": "Days Are Gone", "text": "Days Are Gone \u00e8 l'album in studio di debutto del gruppo musicale statunitense Haim, pubblicato il 27 settembre 2013 dalla Polydor Records."}
{"id": "4840763", "revid": "117633943", "url": "https://it.wikipedia.org/wiki?curid=4840763", "title": "Klingande", "text": "A inizio carriera era affiancato da Edgar Catry che per\u00f2 in seguito, per motivi non resi noti, ha abbandonato il duo.\nBiografia.\nInizi (2013-attualit\u00e0).\nIl suo debutto risale all'aprile del 2013 con il brano \"Punga\". Il 10 settembre 2013 \u00e8 stato pubblicato \"Jubel\", che ha raggiunto il primo posto in Italia, Germania, Austria, Svizzera e nelle Fiandre.\nNel 2015 ha avuto successo con \"Riva (Restart the Game)\" riportandosi ai vertici delle classifiche internazionali.\nIl 26 agosto 2016 \u00e8 uscito il singolo \"Somewhere New\", in collaborazione con M-22."}
{"id": "4840764", "revid": "110157", "url": "https://it.wikipedia.org/wiki?curid=4840764", "title": "Ponte di Hardanger", "text": "Il Ponte di Hardanger \u00e8 un ponte sull'Hardangerfjord, tra le citt\u00e0 di Ullensvang e Ulvik, in Norvegia.\nCostruito in sostituzione di un servizio di traghetti, riduce il tempo di viaggio tra Oslo e Bergen ed \u00e8 il pi\u00f9 lungo ponte sospeso del paese."}
{"id": "4840769", "revid": "63878866", "url": "https://it.wikipedia.org/wiki?curid=4840769", "title": "Carlo Gennaro Francesco Turano", "text": ""}
{"id": "4840770", "revid": "1924342", "url": "https://it.wikipedia.org/wiki?curid=4840770", "title": "Jubel", "text": "Jubel \u00e8 un singolo del DJ francese Klingande, pubblicato il 10 settembre 2013.\nPromozione.\nDal 3 marzo all'8 giugno 2014 \u00e8 stata la colonna sonora degli spot Wind."}
{"id": "4840773", "revid": "599013", "url": "https://it.wikipedia.org/wiki?curid=4840773", "title": "Nearer My God to Thee", "text": ""}
