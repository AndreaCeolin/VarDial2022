{"id": "4920256", "revid": "110157", "url": "https://it.wikipedia.org/wiki?curid=4920256", "title": "Kubok SSSR 1969", "text": "La Kubok SSSR 1969 fu la 28\u00aa edizione del trofeo. Vide la vittoria finale della Karpaty, al suo primo e unico titolo; fu anche la prima e unica volta che una squadra di seconda serie (all'epoca nota come Vtoraja Gruppa A) riusc\u00ec a vincere il torneo.\nFormula.\nDopo tre edizioni si torn\u00f2 a disputare il torneo seguendo l'anno solare. Al torneo parteciparono le 87 squadre di Vtoraja Gruppa A 1969 e le 20 formazioni della Pervaja Gruppa A 1969.\nErano previsti in tutto otto turni, tutti ad eliminazione diretta con gare di sola andata; la finale, come da tradizione, fu giocata allo Stadio Centrale Lenin in gara secca. Le formazioni di Pervaja Gruppa A entrarono in gioco solo al quarto turno.\nIn caso di parit\u00e0 al termine dei novanta minuti regolamentari si giocavano i Tempi supplementari; in caso di ulteriore parit\u00e0 non venivano battuti i Tiri di rigore, ma la gara veniva ripetuta sul medesimo campo il giorno dopo.\nPrimo turno.\nLe gare furono disputate tra il 23 marzo e il 25 aprile 1969.\nAl turno parteciparono 72 squadre.\nSecondo turno.\nLe partite furono disputate tra il 27 aprile e il 5 maggio 1969.\nAlle 36 vincitrici del turno precedente si unirono altre 12 squadre.\nTerzo turno.\nLe partite furono disputate tra il 27 aprile e il 5 maggio 1969.\nA questo turno parteciparono le 24 vincitrici del turno precedente.\nSedicesimi di finale.\nLe partite furono disputate tra il 21 e 23 maggio 1969.\nAlle 12 promosse del turno precedente si unirono le 20 formazioni di Pervaja Gruppa A.\nOttavi di finale.\nLe partite furono disputate tra l'11 e il 15 giugno 1969.\nQuarti di finale.\nLe gare furono disputate tra il 14 e il 17 luglio 1969\nSemifinali.\nLe gare furono disputate il 19 e il 29 luglio 1969."}
{"id": "4920258", "revid": "1970900", "url": "https://it.wikipedia.org/wiki?curid=4920258", "title": "Pietro Venuti (S 528)", "text": "Il Pietro Venuti \u00e8 un sottomarino della Marina Militare italiana, varato il 9 ottobre 2014 presso gli stabilimenti Fincantieri del Muggiano (La Spezia).\nSi tratta della terza unit\u00e0 della classe U-212 (classe Todaro per la Marina italiana) dopo i sommergibili \"Todaro\" e \"Scir\u00e8\". In particolare, il \"Pietro Venuti\" \u00e8 la prima unit\u00e0 della seconda serie.\nStoria.\nLa seconda serie della classe di sottomarini Todaro \u00e8 costituita da due unit\u00e0: \"Pietro Venuti\" (S 528) e \"Romeo Romei\" (S 529). La prima unit\u00e0 (Pietro Venuti) \u00e8 entrata in servizio il 6 luglio 2016, mentre la seconda (Romeo Romei) \u00e8 entrata in servizio l'11 maggio 2017.\nLe differenze rispetto alla prima serie riguardano principalmente il sistema di combattimento e di comunicazione. In particolare, i battelli della seconda serie hanno capacit\u00e0 di collegamento satellitare ad alta velocit\u00e0, sono dotati di un albero optronico (periscopio) ed hanno un nuovo sistema d'arma, basato sul nuovo siluro Black Shark Advanced della WASS. Inoltre \u00e8 aumentata l'autonomia, incrementando la capacit\u00e0 di combustibile.\nIl 30 ottobre 2013 \u00e8 avvenuto l'accostamento della sezione di poppa del sommergibile Venuti ed \u00e8 iniziata la fase di chiusura dello scafo resistente.\nIl 9 ottobre del 2014 \u00e8 avvenuto il varo nel Cantiere navale del Muggiano (Fincantieri).\nConsegnato alla Marina Militare il 6 luglio 2016 a La Spezia, dopo aver completato con successo il tirocinio addestramento sommergibili, il battello il 6 febbraio 2017 \u00e8 approdato per la prima volta alla base sommergibili di Taranto dove \u00e8 stato accolto, come da tradizione, con una sobria cerimonia di benvenuto.\nNome.\nL'unit\u00e0 prende il nome dal capo silurista Pietro Venuti, caduto nel Mar Arabico il 24 giugno 1940 e decorato con medaglia d'oro al valor militare alla memoria per il gesto eroico compiuto a bordo del sommergibile \"Luigi Galvani\", dislocato in Mar Rosso."}
{"id": "4920259", "revid": "643662", "url": "https://it.wikipedia.org/wiki?curid=4920259", "title": "Coppa dell'URSS 1969", "text": ""}
{"id": "4920263", "revid": "547034", "url": "https://it.wikipedia.org/wiki?curid=4920263", "title": "Protest", "text": "Protest \u00e8 il secondo album di Bunny Wailer, pubblicato dalla Island Records nel 1977. Il disco fu registrato all'Harry J's Studio di Kingston, Jamaica."}
{"id": "4920264", "revid": "287204", "url": "https://it.wikipedia.org/wiki?curid=4920264", "title": "Modern Times (album)", "text": ""}
{"id": "4920274", "revid": "228587", "url": "https://it.wikipedia.org/wiki?curid=4920274", "title": "Rioverde (disambigua)", "text": ""}
{"id": "4920278", "revid": "301873", "url": "https://it.wikipedia.org/wiki?curid=4920278", "title": "La sirena (romanzo)", "text": "La sirena (titolo originale \"Sj\u00f6jungfrun\") \u00e8 un romanzo giallo della scrittrice svedese Camilla L\u00e4ckberg pubblicato in Svezia nel 2008.\n\u00c8 il sesto libro della serie che ha per protagonisti la scrittrice Erica Falck e suo marito, il poliziotto Patrik Hedstr\u00f6m.\nLa prima edizione del romanzo \u00e8 stata pubblicata nell'anno 2014 da Marsilio.\nTrama.\nIl romanzo, come da prassi consolidata dell'autrice, si compone di una vicenda principale che avviene nel presente (2007) inframezzata da numerosi flashback.\n1970. Un non identificato bambino di circa tre anni, orfano di entrambi i genitori, viene dato in affido a una coppia senza figli di Trollh\u00e4ttan. Il piccolo idealizza morbosamente la madre affidataria, e inizialmente viene ricambiato altrettanto morbosamente dalla giovane donna. Le cose per\u00f2 cambiano quando la donna si accorge di essere incinta: l'infante inizia cos\u00ec ad essere trascurato dalla madre affidataria. Con la nascita della piccola Alice, la donna inizia a manifestare un'aperta ostilit\u00e0 per il figlio affidatole (che non sar\u00e0 mai adottato dalla coppia) e a concentrare tutta la sua morbosa attenzione verso la neonata. Il bambino nel frattempo sviluppa un odio viscerale per la \"sorella\", colpevole ai suoi occhi di averle portato via la madre. Successivamente la donna eredita una casa a Fj\u00e4llbacka, ove si trasferisce assieme alla famiglia. Alice, che a causa di un incidente avuto da neonata manifesta un grave ritardo mentale e in parte anche fisico, a sua volta idealizza il \"fratello\", che per\u00f2 la ignora e la disprezza. L'unica attivit\u00e0 fisica in cui la piccola eccelle \u00e8 il nuoto, tanto da portarla ad autodefinirsi \"sirena\". Nel corso degli anni il ragazzo si rifugia nel cibo, sviluppando una grave obesit\u00e0 che in un circolo vizioso porta la madre affidataria a disprezzarlo sempre pi\u00f9. L'obesit\u00e0 lo porta ad essere vittima di gravi episodi di bullismo, soprattutto dal coetaneo Erik, spalleggiato da Kenneth e Magnus. Egli inoltre manifesta i sintomi tipici della schizofrenia. Al compimento del diciottesimo anno, il giovane lascia la famiglia e sparisce nel nulla; i genitori affidatari e Alice a loro volta lasciano Fj\u00e4llbacka.\nFj\u00e4llbacka, 2007. Mentre Erica Falck aiuta Christian Thydell nella stesura del suo romanzo d'esordio, intitolato \"La sirena\", l'uomo le confessa che da un anno e mezzo riceve puntualmente delle lettere anonime, scritte sempre con la stessa calligrafia, contenenti minacce a lui e alla sua famiglia. Nel frattempo lungo la costa di Fj\u00e4llbacka viene rinvenuto il cadavere di un amico dello scrittore, Magnus, misteriosamente scomparso tre mesi prima: l'uomo \u00e8 stato ucciso a coltellate. Il detective Patrik Hedstr\u00f6m inizia cos\u00ec ad indagare, convinto che tra i due fatti esista una correlazione. Parallelamente alle indagini della polizia, Erica, incinta di due gemelli, segue una sua pista convinta di riuscire ad immedesimarsi nei pensieri dell'amico Christian, in quanto anche lei scrittrice gi\u00e0 affermata. I due scoprono che altri due amici di Christian e Magnus, Erik e Kenneth, ricevono da mesi lettere minatorie dallo stesso mittente. Col passare del tempo dagli abissi della memoria dei due amici superstiti comincia ad emergere quale sia l'orribile motivo per cui ricevono le minacce, un terribile segreto che si portano dietro dai tempi dell'adolescenza, che avevano sepolto nel subconscio, ma non ne parlano con gli inquirenti, manifestando un'incomprensibile omert\u00e0. Magnus aveva ricordato per primo ed era stato barbaramente ucciso. Erica scopre che lo stesso Christian (che, al contrario dei tre amici, non \u00e8 originario di Fj\u00e4llbacka) nasconde meticolosamente il suo passato, che nemmeno sua moglie Sanna conosce: dei tristissimi trascorsi colmi di dolore. I detective della stazione di Tanumshede brancolano nel buio, finch\u00e9, dopo altre due morti e grazie alle intuizioni di Erica, viene alla luce una tremenda storia di pazzia e odio."}
{"id": "4920281", "revid": "767487", "url": "https://it.wikipedia.org/wiki?curid=4920281", "title": "Professor Erichsons Rivale", "text": "Professor Erichsons Rivale \u00e8 un film muto del 1916 diretto da Louis Neher.\nProduzione.\nIl film fu prodotto da David Oliver per la Oliver-Film GmbH.\nDistribuzione.\nIl visto di censura del film porta la data del luglio 1916."}
{"id": "4920286", "revid": "203463", "url": "https://it.wikipedia.org/wiki?curid=4920286", "title": "Kohtz &amp; Kockelkorn", "text": ""}
{"id": "4920305", "revid": "554814", "url": "https://it.wikipedia.org/wiki?curid=4920305", "title": "L'uomo dei topi", "text": "L'uomo dei topi fu un caso clinico affrontato da Sigmund Freud e pubblicato come \"Bemerkungen \u00fcber einen Fall von Zwangsneurose\" (\"Note su un caso di nevrosi ossessiva\") (1909).\nIl soprannome deriva dal fatto che il paziente aveva sviluppato una serie di fantasie ossessive in cui, nelle parole di Freud, i \"topi avevano acquisito una serie di significati simbolici ai quali... continuamente venivano aggiunti di nuovi\".\n\"Uomo dei topi\" \u00e8 uno dei tanti pseudonimi che utilizzava Freud per proteggere l'anonimato dei propri pazienti (come quelli di \"Anna O.\", \"Hans\", \"Dora\", \"Uomo dei lupi\", ecc.). Nel 1986 la psicoanalista canadese Patrick Mahoney, ha ipotizzato che l'\"uomo dei topi\" fosse in realt\u00e0 un brillante avvocato di nome Ernst Lanzer (1878-1914). Molte altre fonti sostengono che il nome dell'uomo fosse Paul Lorenz.\nI disturbi.\nIl paziente soprannominato \"L'uomo dei topi\" soffriva di diversi disturbi ossessivi, e in particolare ne aveva sofferto negli ultimi quattro anni prima del trattamento. Aveva paura che potessero accadere delle disgrazie al padre e alla donna amata, e aveva avuto degli impulsi suicidi. Questi disturbi gli avevano portato diversi problemi personali, come una vita sessuale insoddisfacente e inefficienza lavorativa.\nIl trattamento.\nLa prima seduta.\nNella prima seduta con Freud, il paziente raccont\u00f2 diversi eventi significativi della sua infanzia. Paziente e terapista affrontarono subito l'argomento della sessualit\u00e0 infantile: il paziente raccont\u00f2 che tra i 5 e i 10 anni le governanti presenti a casa sua gli permettevano di vederle nude e toccare loro i genitali. In questo modo il bambino aveva sviluppato una ossessiva curiosit\u00e0 verso il corpo femminile, assieme al timore assurdo che i genitori potessero scoprire questo desiderio. Allora il bambino aveva tentato di limitarsi, per la paura che in qualche modo i pensieri potessero avere come conseguenza dei danni alle persone a lui care.\nFreud, ascoltando il racconto, identific\u00f2 subito il quadro completo di una nevrosi ossessiva: lo scontro tra il desiderio del corpo femminile e il timore che questo pensiero potesse sviluppare assurde conseguenze negative. Sospett\u00f2 che le cause potessero essere dovute a traumi infantili dimenticati.\nIl periodo militare.\nIl paziente nelle sedute successive raccont\u00f2 due vicende accadute mentre era tenente nell'esercito. Disse innanzitutto che in quel periodo le ossessioni sembravano scomparse. Un giorno per\u00f2 aveva avuto un dialogo con un ufficiale, che gli aveva parlato di una tortura orientale che consisteva nell'attaccare un recipiente pieno di topi all'ano di un prigioniero, in modo da indurre i topi a mutilarlo per cercare una via di fuga. Il paziente disse di aver avuto l'idea che questa tortura potesse essere applicata al padre e alla donna amata. Freud intu\u00ec che questa \"idea\" manifestasse sia il timore che l'inconscio desiderio di questa tortura.\nSuccessivamente il paziente raccont\u00f2 il secondo avvenimento significativo del periodo. Gli era stato consegnato un pacco da un tenente che gli aveva ordinato di pagare il contrassegno ad un altro tenente, e il paziente aveva giurato a s\u00e9 stesso di restituire i soldi. Questo per\u00f2 era diventato un pensiero ossessivo, con il conseguente timore che se non l'avesse fatto i suoi cari avrebbero subito la tortura dei topi. La spiegazione di questo evento verr\u00e0 trovata tra le ultime sedute, e sar\u00e0 una delle chiavi dell'intero caso.\nIl rapporto con il padre.\nDiverse sedute furono dedicate all'approfondimento del rapporto con il padre. Freud apprese che il padre del paziente era morto da anni, cos\u00ec spinse il paziente a raccontare qualche aneddoto su di lui.\nIl primo evento trattato riguardava proprio il momento della morte. Il padre era malato, ma il paziente pensava fosse in condizioni stabili; cos\u00ec non aveva assistito alla sua morte. Questo gli aveva provocato un grande senso di colpa, che con il passare del tempo aveva assunto un carattere ossessivo.\nNella seduta successiva il paziente raccont\u00f2 un avvenimento risalente alla sua infanzia. Egli era innamorato di una ragazzina, che per\u00f2 non ricambiava questo affetto. Allora il paziente aveva pensato che se suo padre fosse morto lei sarebbe stata pi\u00f9 affettuosa con lui, per consolarlo. Aveva ripudiato subito questo pensiero, e anche nella seduta dimostr\u00f2 una grande vergogna a raccontarlo.\nIl paziente disse che quella non era stata l'unica manifestazione dell'idea. Qualche mese prima della morte del padre, aveva pensato che fosse impossibile sposare l'amata per motivi economici ma che, se il padre fosse morto, con l'eredit\u00e0 avrebbe risolto il problema.\nFreud gli spieg\u00f2 che queste idee derivavano da desideri rimossi, che si erano formati in un periodo in cui il paziente aveva provato un grande disprezzo verso il padre. Freud intu\u00ec che l'origine potesse essere trovata nella sessualit\u00e0 infantile; secondo lui il ragazzino vedeva il padre come un ostacolo verso i suoi impulsi sessuali.\nLe possibili cause dalle rappresentazioni ossessive.\nDopo il racconto di altre esperienze, Freud prov\u00f2 a mettere in corrispondenza alcuni eventi con i sintomi del paziente, in modo da trovare le cause.\nL'impulso suicida.\nL'impulso suicida si riferiva a due eventi in particolare. \nQualche anno prima l'amata era partita per assistere la nonna malata, cos\u00ec il paziente non aveva potuto vederla. Aveva quindi pensato che se la nonna fosse morta, lui avrebbe potuto rivedere l'amata. Per la vergogna dell'idea si era punito, tramutando questo pensiero in un impulso suicida.\nLa seconda manifestazione l'aveva avuta quando l'amata aveva ospitato un cugino in casa sua. Il paziente si era ingelosito, cos\u00ec aveva pensato che il cugino dovesse morire. Con la stessa logica dell'altro evento, per la vergogna questo pensiero era diventato un impulso suicida.\nOssessioni verso la donna amata.\nIl paziente raccont\u00f2 un evento riguardante l'amata. Lui stava percorrendo un sentiero che poco dopo avrebbe percorso anche l'amata. Aveva visto una grossa pietra, cos\u00ec per paura che lei potesse inciampare l'aveva spostata dalla strada. Poco dopo aveva cambiato idea, era tornato indietro e l'aveva rimessa al posto di prima.\nFreud comprese che, come per il padre, il paziente nutriva un doppio sentimento verso l'amata: da un lato l'amore che l'aveva portato al gesto protettivo, dall'altro l'odio incosciente che gli aveva fatto cambiare idea. Lo stesso paziente ammise di aver avuto diversi pensieri negativi su di lei, in particolare dopo che lei gli aveva rifiutato una proposta di matrimonio.\nLa causa immediata della malattia.\nIn una seduta successiva Freud identific\u00f2 la causa della malattia attuale, cio\u00e8 l'evento che aveva scatenato i problemi concreti che il paziente stava soffrendo in et\u00e0 adulta, tra cui l'inefficienza lavorativa.\nIl paziente disse che il padre, prima di aver conosciuto la madre, era stato innamorato di una ragazza povera. Nonostante questo aveva sposato la madre, che era di famiglia molto ricca; cos\u00ec si era sistemato economicamente.\nIl paziente poco dopo la morte del padre aveva dovuto affrontare una scelta simile. La madre gli aveva proposto di sposare una sua ricca cugina, appena lui avesse terminato gli studi. Come il padre, avrebbe quindi dovuto scegliere tra la donna amata e la ricchezza. Per ritardare questa scelta era entrato in un periodo di inefficienza lavorativa, che l'aveva portato a concludere gli studi in ritardo.\nL'avvio alla soluzione.\nDalle varie sedute era emerso il conflitto tra padre e desideri sessuali, e anche tra padre e donna amata. Freud si fece raccontare sinteticamente la vita del padre, apprendendo che:\nFreud intu\u00ec che la causa scatenante della nevrosi dovesse essere un evento accaduto nell'infanzia, legato agli istinti sessuali e a una punizione da parte del padre.\nIl paziente parl\u00f2 di una storia che gli aveva raccontato la madre. Quando egli aveva quattro anni, aveva morso una serva e il padre lo aveva punito severamente. Il paziente non ricordava questo evento e disse che la madre non gli aveva parlato di alcun carattere sessuale.\nL'ossessione del debito.\nRiguardo alla questione del debito da pagare durante il periodo militare, il paziente disse che in realt\u00e0 il debito andava pagato a un'impiegata della posta, non al tenente. Freud intu\u00ec dalle sue parole che lui gi\u00e0 sapeva questo prima di ricevere il pacco. Freud allora cerc\u00f2 di capire perch\u00e9 il paziente si era ostinato a voler ripagare il tenente.\nIl paziente raccont\u00f2 un aneddoto della vita militare del padre. Quest'ultimo, mentre era sottotenente, aveva il vizio per il gioco d'azzardo. Un giorno era entrato in debito, cos\u00ec un collega gli aveva prestato dei soldi per saldarlo. Da quel momento era stato chiamato \"spielratte\", \"topo di gioco\", soprannome dispregiativo riferito alla dipendenza dal gioco d'azzardo. In seguito aveva provato a rintracciare il collega per restituire i soldi, ma non c'era mai riuscito e gli era rimasto un grande rimorso.\nSecondo Freud questa storia aveva influenzato il paziente. Quando il primo tenente gli aveva detto di dovere i soldi all'altro tenente, lui l'aveva interpretato come se fosse un ordine del padre. Il debito verso il secondo tenente era quindi diventato un'ossessione, nonostante il paziente sapesse che il presunto ordine fosse errato.\nI significati dei topi.\nIn conclusione Freud ricerc\u00f2 il motivo dell'ossessione verso la tortura dei topi. \nErotismo anale.\nLe premesse lo portarono a pensare al carattere sessuale. L'ossessione dei topi era precipitata proprio al termine del periodo militare, momento in cui il paziente era sessualmente frustrato a causa dell'astinenza. La tortura aveva quindi il significato di erotismo anale.\nIl topo, portatore di malattie, si ricollegava poi alla paura della sifilide, comune tra i militari. Considerando che \u00e8 il pene il veicolo della sifilide, il paziente associava il topo al pene.\nLa parola \"ratten\".\nFreud trov\u00f2 diversi significati secondari attraverso analogie tra la parola \"ratten\" e altre parole:\nBambini.\nIl significato pi\u00f9 importante fu quello del topo come bambino. Nell'immaginario comune il topo morde e rosicchia; l'umano allora lo uccide, per punirlo. Il paziente si immedesimava nel topo, perch\u00e9 da bambino era stato disobbediente, sporco e aggressivo. Cos\u00ec il padre lo puniva, come fanno gli umani con i topi.\nIl paziente aggiunse che la donna amata era sterile. Questo aveva portato a lui molti dubbi, visto il suo amore verso i bambini.\nL'idea della tortura era un desiderio di vendetta nei confronti del padre e dell'amata: il primo per le punizioni inflitte al paziente in et\u00e0 infantile, la seconda per l'impossibilit\u00e0 di dargli dei figli. Secondo Freud il pensiero era riferito alle teorie infantili in cui si immagina che i bambini possano uscire dall'ano e di conseguenza che anche i maschi possano avere figli. Nell'immaginazione quindi il paziente invertiva il verso del parto: i topi entravano invece che uscire, proprio come nella tortura.\nQuando Freud ebbe trovato questa soluzione, le sedute terminarono e il paziente guar\u00ec definitivamente.\nL'emarginazione.\nIl paziente si sentiva come un criminale incarcerato, impotente rispetto agli altri. Il suo desiderio di libert\u00e0 veniva oppresso dagli ordini altrui. Per esempio, prima di consultare Freud aveva chiesto il permesso alla madre, come se fosse stato un bambino. La sua vita era fatta di costrizioni, implicite o esplicite. \nIl rapporto con il prossimo era complicato per lui: sentiva sempre di essere sfruttato dagli altri. Freud un giorno gli offr\u00ec un pasto e il paziente pens\u00f2 che lo facesse solo per perdere tempo e guadagnare di pi\u00f9. Un'altra volta fu convinto che Freud fosse cortese con lui al solo scopo di fargli sposare la figlia.\nIl paziente si credeva una persona cattiva, che merita di essere emarginata. Aveva saputo che il padre non l'aveva voluto alla nascita, per paura di non riuscire a mantenere la famiglia; non si sentiva degno della terapia di Freud e l'amata continuava a rifiutare il matrimonio.\nSpesso chiedeva agli amici cosa pensassero di lui, ma le risposte positive non gli portavano alcuna felicit\u00e0. Non raccontava mai i suoi pensieri ossessivi agli amici, quindi il loro giudizio era ininfluente. Egli non aveva descritto a Freud i nomi delle persone delle sue storie n\u00e9 i luoghi precisi. La difficolt\u00e0 era stata anche nel parlare in pubblico, quando il tenente gli ordin\u00f2 di pagare il contrassegno alla persona errata, lui non lo corresse, si limit\u00f2 a seguire l'ordine. Nascondeva s\u00e9 stesso agli altri, questo rafforzava la sua emarginazione."}
{"id": "4920308", "revid": "110157", "url": "https://it.wikipedia.org/wiki?curid=4920308", "title": "Andy (nome)", "text": "Origine e diffusione.\nSi tratta di un ipocoristico di \"Andrew\", e occasionalmente anche di \"Andrea\", rispettivamente la forma inglese maschile e femminile dell'italiano Andrea.\nOnomastico.\nL'onomastico si festeggia lo stesso giorno di Andrea, cio\u00e8 generalmente il 30 novembre in onore di sant'Andrea apostolo."}
{"id": "4920311", "revid": "47767", "url": "https://it.wikipedia.org/wiki?curid=4920311", "title": "Andie", "text": ""}
{"id": "4920314", "revid": "1543377", "url": "https://it.wikipedia.org/wiki?curid=4920314", "title": "Geithus Idrettslag", "text": "Il Geithus Idrettslag \u00e8 una societ\u00e0 calcistica norvegese con sede nella citt\u00e0 di Geithus. Il club disput\u00f2 due stagioni nella Norgesserien, all'epoca massima divisione locale."}
{"id": "4920315", "revid": "88740", "url": "https://it.wikipedia.org/wiki?curid=4920315", "title": "Schlemihl", "text": "Il termine Schlemihl (dall'yiddish \"Schlemiel\") denotava nella cultura ebraica dell'Europa Orientale la sfortuna proverbiale, lo sciocco, lo sfortunato.\nLo Schlemihl come protagonista.\nLa figura dello Schlemihl si trova in molte opere letterarie, teatrali e musicali."}
{"id": "4920323", "revid": "212348", "url": "https://it.wikipedia.org/wiki?curid=4920323", "title": "Struggle (Bunny Wailer)", "text": "Struggle \u00e8 il terzo album di Bunny Wailer, pubblicato dalla Solomonic Records nel 1978. Il disco fu registrato all'Harry J's di Kingston, Jamaica nel 1978."}
{"id": "4920326", "revid": "767487", "url": "https://it.wikipedia.org/wiki?curid=4920326", "title": "John McCusker", "text": ""}
{"id": "4920327", "revid": "481666", "url": "https://it.wikipedia.org/wiki?curid=4920327", "title": "Emil Nikolaus von Reznicek", "text": ""}
{"id": "4920328", "revid": "767487", "url": "https://it.wikipedia.org/wiki?curid=4920328", "title": "Wolf Creek 2", "text": "Wolf Creek 2 - La preda sei tu (\"Wolf Creek 2\") \u00e8 un film del 2013 diretto da Greg McLean.\nSi tratta di un horror australiano, sequel del film del 2005 \"Wolf Creek\", ed ha come protagonista John Jarratt, lo stesso che ha interpretato il ruolo di Mick Taylor nel primo film. Il film \u00e8 stato presentato, il 30 agosto 2013, alla 70\u00aa Mostra internazionale d'arte cinematografica di Venezia ed \u00e8 stato distribuito in Australia il 20 febbraio 2014.\nTrama.\nNel nord-ovest australiano, due agenti di polizia fermano un automobilista accusandolo ingiustamente di eccesso di velocit\u00e0.\nNon sanno che l'uomo in questione \u00e8 Mick Taylor, sadico serial killer della zona, cos\u00ec, dopo che il pi\u00f9 giovane dei due gli consegna la multa, Mick dopo che i due poliziotti si allontanano in auto, da lontano spara con il suo fucile di precisione alla testa del conducente uccidendolo sul colpo e facendolo deragliare fuori strada, in un fossato. Arriva poi vicino all\u2019auto con una tanica di benzina e, accoltella alla schiena il poliziotto ancora vivo e poi gli da fuoco con la benzina.\nRutger e Katarina sono una giovane coppia di fidanzati tedeschi che, zaino in spalla, stanno visitando l'Australia in autostop. Quando fanno tappa al famoso parco nazionale di Wolf Creek, a causa della diffidenza dei turisti presenti in zona che non offrono loro un passaggio di ritorno per la cittadina pi\u00f9 vicina, restano appiedati. Costretti quindi a campeggiare in zona, montano la tenda, ma durante la notte vengono raggiunti da Mick, che li ha notati in lontananza. Sulle prime gentile, dopo aver avvisato i giovani che stanno campeggiando in una zona vietata ed aver offerto loro un passaggio in citt\u00e0, la sua personalit\u00e0 spietata esplode quando i ragazzi declinano il suo invito, dicendo di voler rimanere l\u00ec e ripartire il giorno seguente. Mick infatti uccide brutalmente Rutger sotto gli occhi sconvolti di Katarina che riesce a fuggire.\nDurante la sua corsa disperata per salvarsi, riesce a raggiungere la strada per la citt\u00e0, dove viene soccorsa da Paul, un giovane automobilista di passaggio. Subito raggiunti da Mick a bordo del suo pick-up, fra i tre ne nasce un feroce inseguimento, al termine del quale l'uomo riesce ad uccidere Katarina ma non Paul, che riesce a scappare.\nDopo aver vagato per un giorno intero sotto il sole nelle immense pianure australiane ed aver sofferto la fame e la sete, alla fine Paul viene soccorso da una coppia di anziani che abitano nella zona. Mick per\u00f2, messosi sulle sue tracce, riesce alla fine a raggiungerlo e, dopo aver ucciso la coppia, sequestra il giovane e lo porta nel suo accampamento, dove lo sottopone a svariate torture. Approfittando poi di un momento d'allontanamento di Mick, il ragazzo riesce a liberarsi e a colpire in faccia Mick con un martello, ma mentre tenta di fuggire viene raggiunto nuovamente dall'uomo, che gli d\u00e0 una testata, facendogli perdere i sensi.\nIl giovane si sveglia infine su un marciapiede di una piccola citt\u00e0, con indosso solo le mutande e con ferite su tutto il corpo. Viene accusato di essere un pistolero folle che uccide i turisti, viene riportato in Inghilterra (essendo lui di origini britanniche) e rinchiuso in un manicomio."}
{"id": "4920334", "revid": "466539", "url": "https://it.wikipedia.org/wiki?curid=4920334", "title": "Trattato di Jay", "text": "Il trattato di Amicizia, Commercio e Navigazione tra Sua Maest\u00e0 Britannica e gli Stati Uniti d'America, comunemente noto come trattato Jay, trattato di Jay, trattato britannico o trattato di Londra del 1794, fu un trattato stipulato tra Stati Uniti d'America e Regno di Gran Bretagna che si crede abbia evitato una guerra, che risolvette problemi rimasti aperti dopo il trattato di Parigi (1783) (che aveva scritto la fine della guerra d'indipendenza americana), e che favor\u00ec dieci anni di commercio pacifico tra Stati Uniti e Gran Bretagna nel mezzo delle guerre rivoluzionarie francesi, iniziate nel 1792.\nI termini del trattato furono redatti principalmente dal segretario del tesoro Alexander Hamilton, sostenuto fortemente dal capo negoziatore John Jay e dal presidente George Washington. Il trattato ottenne i principali obiettivi statunitensi, tra cui il ritiro del British Army dalle fortezze pre-rivoluzionarie del Territorio del nord-ovest negli Stati Uniti (l'area ad ovest della Pennsylvania ed a nord del fiume Ohio). I britannici avevano riconosciuto questo territorio come statunitense nel trattato di Parigi del 1783. Le parti si accordarono sul fatto di delegare ad un arbitrato le controversie sui debiti contratti in tempo di guerra e sul confine tra il Canada e gli Stati Uniti d'America; fu uno dei primi grandi utilizzi dell'arbitrato nella storia della diplomazia. Agli americani furono concessi alcuni diritti sul commercio con le colonie britanniche in India e nei Caraibi, in cambio di alcune limitazioni sull'esportazione di cotone dagli Stati Uniti.\nIl trattato fu caldamente contestato dai Jeffersoniani in ogni stato. Temevano che un legame commercialmente troppo stretto con i britannici avrebbe potenziato il Partito Federalista di Hamilton, promosso l'aristocrazia e colpito il repubblicanesimo. L'annuncio del sostegno di Washington si dimostr\u00f2 decisivo ed il trattato fu ratificato con una maggioranza di due terzi del Senato nel novembre 1794. Il trattato divenne un grosso nodo di discussione, portando alla formazione del primo sistema partitico degli Stati Uniti, con i Federalisti a favore dei britannici ed i repubblicani Jeffersoniani a favore della Francia. Il trattato aveva una durata decennale. Il tentativo di allungarne la durata fall\u00ec nel 1806 quando Jefferson rifiut\u00f2 il trattato Pinkney-Monroe quando la tensione aument\u00f2 portando alla guerra del 1812. Il trattato fu firmato il 19 novembre 1794, il Senato lo approv\u00f2 il 24 giugno 1795. Fu ratificato dal presidente e dal governo britannico, ed il primo giorno di validit\u00e0 fu spostato al 29 febbraio 1796.\nProblemi.\nDalla prospettiva britannica, la guerra con la Francia rendeva necessario un miglioramento delle relazioni con gli Stati Uniti per evitare che cadessero nella sfera d'influenza francese. Dal punto di vista statunitense, i problemi di politica estera che richiedevano pi\u00f9 urgenza erano la relazione con la Gran Bretagna, loro principale partner commerciale, e la soluzione dei problemi lasciati aperti dal trattato di Parigi. Come si pu\u00f2 immaginare, il governo britannico era \"ben disposto verso l'America\u2026 Avevano fatto accordi su un piano che comprendeva la neutralit\u00e0 degli Stati Uniti, ed erano ansiosi di confermarlo\".\nNonostante questo, la Royal Navy aveva catturato centinaia di navi mercantili neutrali statunitensi negli ultimi mesi durante l'embargo portato alla Francia rivoluzionaria, e gli ufficiali britannici del Canada sostenevano le trib\u00f9 di nativi nella resistenza ai coloni statunitensi della valle del fiume Ohio, territorio che la Gran Bretagna aveva ufficialmente ceduto agli Stati Uniti con il trattato di Parigi. Il Congresso vot\u00f2 nella primavera del 1794 a favore di un embargo commerciale contro i britannici, che colp\u00ec soprattutto il commercio degli stati nordorientali.\nIl giovane governo era diviso tra il partito di Jefferson e Madison, favorevole ai francesi, ed i Federalisti di Hamilton, che vedevano nella Gran Bretagna un naturale alleato, soprattutto in senso commerciale. Hamilton stese un piano per i negoziati ed il presidente George Washington invi\u00f2 il Chief justice della corte suprema John Jay a Londra per negoziare un trattato generale.\nIl governo aveva diversi importanti problemi:\nTermini del trattato.\nEntrambi gli schieramenti ottennero numerosi obiettivi. I britannici accettarono di abbandonare le fortezze occidentali per giugno 1796 (cosa che fu fatta), e di risarcire i proprietari delle navi statunitensi (i britannici pagarono 10\u00a0345\u00a0200 di dollari nel 1802). In cambio gli Stati Uniti concessero lo status di nazione pi\u00f9 favorita alla Gran Bretagna, ed accettarono le politiche britanniche marittime anti-francesi. Gli Stati Uniti garantirono il pagamento dei debiti contratti prima della guerra (pagarono 600\u00a0000 sterline nel 1802).\nFu istituita una commissione per la definizione del confine a nordest (fu scelto il fiume Saint Croix) ed a nordovest (non fu mai trovato un accordo, ed il confine fu colonizzato dopo la guerra del 1812).\nJay, convinto oppositore dello schiavismo, non si preoccup\u00f2 del problema delle ricompense per gli schiavi persi che angustiava gli schiavisti meridionali. Jay non riusc\u00ec a negoziare un accordo riguardo alla fine dell'impiego coatto di marinai statunitensi nella Royal Navy, ed in seguito fu un punto chiave per lo scoppio della guerra anglo-americana del 1812.\nDiritti degli indiani americani.\nL'articolo III recita \"Si concorda, che deve essere sempre permesso a tutti i sudditi di Sua Maest\u00e0, ed ai cittadini statunitensi, ed anche ai nativi americani posti su entrambi i lati del confine, di passare e ripassare liberamente, per terra o tramite navigazione nei rispettivi territori e Paesi delle due parti del continente americano, (con la sola eccezione di Hudson Bay) ... e trasportare liberamente oggetti da commerciare tra loro\".\nL'articolo III del trattato di Jay dichiara il diritto degli \"Indiani\" (nativi americani) e degli altri cittadini statunitensi e canadesi di viaggiare e commerciare tra Stati Uniti e Canada, allora territorio britannico. Negli anni successivi gli Stati Uniti codificarono questo diritto delle disposizioni della sezione 289 dell'Immigration and Nationality Act (1952), emendato nel 1965. Come risultato del trattato di Jay, \"i nativi nati in Canada avevano quindi il diritto di entrare negli Stati Uniti per lavorare, studiare, pensionarsi, investigare e/o per immigrazione\". L'articolo III \u00e8 la base di molte proteste dei nativi.\nApprovazione e dissenso.\nWashington sottomise il trattato all'approvazione del Senato nel giugno del 1795, ed era richiesta la maggioranza dei due terzi. Il trattato fu inizialmente impopolare, e diede ai Jeffersoniani un modo per reclutare nuovi sostenitori. Come spiega lo storico Paul Varg, \"il trattato di Jay fu un continuo compromesso sui problemi tra i due paesi. Quello che lo rende cos\u00ec controverso non fu la discussione tra i due paesi ma il fatto che non fu un compromesso tra i due partiti interni. Secondo il punto di vista dei Federalisti, il trattato ripudiava la politica estera del partito avversario\". I Jeffersoniani si opponevano alla Gran Bretagna, preferendo sostenere la Francia nella guerra che stava straziando l'Europa, e sostenevano che il trattato stipulato con la Francia nel 1778 era tuttora in vigore. Consideravano la Gran Bretagna il centro dell'aristocrazia e la principale minaccia ai valori repubblicani statunitensi. Denunciarono Hamilton e Jay (ed anche Washington) come monarchici che stavano tradendo i valori americani. Organizzarono proteste pubbliche contro Jay ed il suo trattato, in una delle quali fu gridato: \"Dannato John Jay! Dannati tutti quelli che non dicono dannato a John Jay! Dannati tutti quelli che non mettono una luce alla finestra e stanno in piedi tutta la notte dando del dannato a John Jay!\"\nThomas Jefferson e James Madison si opposero fortemente al trattato dichiarandosi a favore della Francia. La politica estera divenne il principale punto di contrasto tra Federalisti e Democratici-Repubblicani, principale nodo del bipartitismo. Jefferson ed i suoi sostenitori presentarono una controproposta per istituire \"un sistema diretto di ostilit\u00e0 commerciale con la Gran Bretagna\", anche a rischio della guerra. I Jeffersoniani sollevarono l'opinione pubblica accusando i britannici di promuovere le atrocit\u00e0 dei nativi lungo la frontiera. L'aspro dibattito sul trattato nel 1794\u20131795, secondo uno degli storici, \"trasform\u00f2 il movimento repubblicano in un partito repubblicano\". Per poter combattere il trattato i Jeffersoniani \"coordinarono le attivit\u00e0 tra i capi della capitale ed i capi, gli attivisti ed il popolo dei vari stati e citt\u00e0\". Il fallimento di Jay nel chiedere un risarcimento per gli schiavi \"persi\" galvanizz\u00f2 l'opposizione nel sud.\nI Federalisti combatterono ed il Congresso rifiut\u00f2 la controproposta Jefferson\u2013Madison. Washington fece pesare il proprio prestigio sul trattato, ed i Federalisti ottennero il favore dell'opinione pubblica. Hamilton convinse il presidente Washington che era il miglior trattato ottenibile. Washington, che insisteva sul fatto che gli Stati Uniti dovessero rimanere neutrali riguardo alle guerre europee, lo firm\u00f2 ed il Congresso approv\u00f2. Washington ed Hamilton scavalcarono Madison, capo dell'opposizione. Allora fuori dal governo, Hamilton fula figura dominante che permise l'approvazione del trattato con una maggioranza di due terzi del Senato. Il Senato approv\u00f2 una risoluzione a giugno che consigliava al presidente di emendare il trattato sospendendo l'articolo 12, ovvero quello che riguardava il commercio tra Stati Uniti ed Indie Occidentali. A met\u00e0 agosto il Senato ratific\u00f2 il trattato con 20 voti a 10, a condizione che contenesse quanto chiesto il 24 giugno. Il presidente Washington lo firm\u00f2 a fine agosto. Il trattato fu proclamato effettivo il 29 febbraio 1796 con una serie di votazioni ravvicinate, e dopo un'altra aspra battaglia la camera dei rappresentanti lo approv\u00f2 nell'aprile 1796.\nJames Madison, allora membro della Camera dei rappresentanti, sostenne che, secondo la Costituzione, il trattato non potesse avere effetto senza l'approvazione della Camera, dato che regolava il commercio ed esercitava il potere legislativo garantito al Congresso. Il dibattito che segu\u00ec fu un chiaro esempio di originalismo, in cui Madison, \"Padre della Costituzione\", perse. Dopo la sconfitta sul trattato al Congresso, i repubblicani Jeffersoniai persero nel 1796 l'elezione presidenziale.\nQuando Jefferson divenne presidente nel 1801 non ripudi\u00f2 il trattato. Tenne il ministro federalista Rufus King, a Londra per negoziare una risoluzione al problema del pagamento dei debiti e dei confini. L'amicizia fin\u00ec quando il trattato scadde nel 1805. Jefferson rifiut\u00f2 di rinnovare il trattato di Jay con il trattato Pinkney-Monroe del 1806 come negoziato dai suoi diplomatici a Londra. Le relazioni divennero incredibilmente ostili e fu il preludio alla guerra del 1812. Nel 1815 il trattato di Gand prese il posto del trattato di Jay.\nValutazioni.\nGli storici Stanley Elkins e Eric McKitrick fanno notare che in termini diplomatici, essendo una contrattazione, Jay \"ottenne il peggio dal 'patto'\". Concludono che Jay ottenne \"i suoi \"sine qua nons\"\", senza per\u00f2 ottenere nessuna delle cose \"desiderabili, ma non indispensabili\".\nLo storico Marshall Smelser sostiene che il trattato pospose effettivamente la guerra con la Gran Bretagna, o perlomeno la posposero quanto bastava perch\u00e9 gli Stati Uniti diventassero abbastanza forti da gestirla.\nBradford Perkins sostenne nel 1955 che il trattato fu il primo a stabilire una relazione speciale tra Gran Bretagna e Stati Uniti, mentre il secondo fu di Lord Salisbury. Dal suo punto di vista, il trattato per dieci anni assicur\u00f2 la pace tra i due paesi. Come scritto da Perkins, \"per circa dieci anni vi fu pace alla frontiera, reciproco riconoscimento del valore commerciale, e perfino, rispetto alle epoche precedenti e successive, una pausa nella cattura di navi e marinai. Due controversie con la Francia\u2026 avvicinarono le potenze di lingua inglese\".\nPerkins sostiene anche che \"un pi\u00f9 astuto negoziatore rispetto al Chief Justice\" avrebbe ottenuto termini migliori di quanto fece. Cita l'opinione del grande storico Henry Adams secondo il quale il trattato fu \"pessimo\".\nPerkins da pi\u00f9 peso di altri storici all'apertura del commercio con l'India ed alla concessione del commercio con le Indie Occidentali. Inoltre Perkins nota che la Royal Navy tratt\u00f2 il commercio statunitense con \"relativa clemenza\" durante le guerre, e che molti dei marinai rapiti furono restituiti all'America. Quando la Spagna seppe dell'alleanza informale tra i due paesi anglosassoni, ammorbid\u00ec le proprie posizioni riguardo all'utilizzo statunitense del Mississippi e firm\u00f2 il trattato di Pinckney, chiesto dagli americani. Quando Jefferson si insedi\u00f2, rinnov\u00f2 gli articoli commerciali di cui il paese aveva beneficiato.\nNella sua opera del 2008 George Herring parla di politica estera ed afferma che nel 1794 \"Stati Uniti e Gran Bretagna si stavano avvicinando alla guerra\" e conclude che \"il trattato di Jay port\u00f2 importanti concessioni agli Stati Uniti e ne sostenne gli interessi\". Joseph Ellis definisce i termini del trattato \"unilaterali a favore dei britannici\", ma poi lo definisce un affare furbo per gli statunitensi."}
{"id": "4920336", "revid": "19933", "url": "https://it.wikipedia.org/wiki?curid=4920336", "title": "Trattato Jay", "text": ""}
{"id": "4920337", "revid": "19933", "url": "https://it.wikipedia.org/wiki?curid=4920337", "title": "Trattato di Londra (1794)", "text": ""}
{"id": "4920338", "revid": "76963", "url": "https://it.wikipedia.org/wiki?curid=4920338", "title": "Baydu", "text": "Era figlio di Taraqai, a sua volta quinto figlio di Hulagu. Succedette a suo cugino Gaykh\u0101t\u016b come \"Kh\u0101n\" dell'Ilkhanato nel 1295.\nGaykh\u0101t\u016b era stato assassinato da un gruppo di cospiratori ispirati da Taghachar, un comandante dell'esercito mongolo, che elev\u00f2 al potere Baydu, sapendo di poterlo condizionare. Sotto Baydu, l'Ilkhanato fu diviso tra i cospiratori che avevano ucciso Gaykh\u0101t\u016b.\nBaydu ebbe grandi simpatie per il Cristianesimo, ma fu obbligato ad abbracciare l'Islam, anche se solo formalmente. Secondo Saunders nel suo \"Mongol Conquests\", Baydu permise l'erezione di chiese nel suo \"ordo\" e indoss\u00f2 una collana con una croce. Fu spronato dai suoi seguaci a eliminare Ghazan, figlio di Arghun Khan, ma rifiut\u00f2 per l'affetto che provava per lui. Ci\u00f2 malgrado i suoi seguaci progressivamente lo abbandonarono, in parte per gli intrighi sotterranei dell'Emiro Nawr\u016bz. Ghazan fece guerra a Baydu, marciando con un esercito dal Khorasan. Baydu tent\u00f2 di fuggire dall'Azerbaigian per trovare rifugio nel regno di Georgia, ma fu fatto prigioniero presso Nakhichevan dopo essere stato sconfitto in battaglia. Dopo soli cinque mesi di regno fu portato a Tabriz e giustiziato il 5 ottobre 1295, ponendo fine alla guerra civile col suo successore Mahmud Ghazan."}
{"id": "4920341", "revid": "1226", "url": "https://it.wikipedia.org/wiki?curid=4920341", "title": "Patrizio Dalloro", "text": ""}
{"id": "4920344", "revid": "1305772", "url": "https://it.wikipedia.org/wiki?curid=4920344", "title": "Twist (disambigua)", "text": ""}
{"id": "4920346", "revid": "47767", "url": "https://it.wikipedia.org/wiki?curid=4920346", "title": "Andrei Borisenko", "text": ""}
{"id": "4920347", "revid": "830939", "url": "https://it.wikipedia.org/wiki?curid=4920347", "title": "Teispe", "text": ""}
{"id": "4920351", "revid": "47767", "url": "https://it.wikipedia.org/wiki?curid=4920351", "title": "Andrei Kolkoutine", "text": ""}
{"id": "4920355", "revid": "47767", "url": "https://it.wikipedia.org/wiki?curid=4920355", "title": "Andrei Severny", "text": ""}
{"id": "4920356", "revid": "1805885", "url": "https://it.wikipedia.org/wiki?curid=4920356", "title": "I quaderni del pianto", "text": "I quaderni del pianto \u00e8 un romanzo della scrittrice cilena Marcela Serrano.\nRacconta di una giovane madre di bassa condizione sociale alla ricerca della figlia che le \u00e8 stata sottratta poco dopo il parto in ospedale.\nTrama.\nUna giovane donna recatasi a partorire nell'ospedale cittadino viene informata, immediatamente dopo la nascita della figlia, che \u00e8 necessario compiere accertamenti medici sulla bambina; poi le viene comunicato che la neonata \u00e8 deceduta e il corpicino \u00e8 gi\u00e0 stato cremato.\nLa donna non crede al decesso, \u00e8 convinta che la figlia sia stata venduta a genitori adottandi o addirittura utilizzata per il prelievo degli organi a scopo di trapianto. Di nascosto dal marito si reca ogni giorno in corriera in citt\u00e0 e si aggira nei dintorni dell'ospedale, cercando di fare amicizia con le infermiere e le puerpere alla ricerca di tracce.\nUn giorno nella sede di un'organizzazione umanitaria conosce un avvocato, Olivia, che lavora per i diritti civili. Riesce a convincerla di essere vittima di un'ingiustizia. Contattate altre donne che hanno visto scomparire i figli neonati nello stesso ospedale, intentano una causa legale. Trovano ospitalit\u00e0 sulla stampa e fanno scoppiare uno scandalo, malgrado l'ostilit\u00e0 della polizia. La vicenda si amplia e estende a altri ospedali, l'opinione pubblica \u00e8 dalla loro parte.\nUn giorno la protagonista, diventata presidentessa dell'associazione delle madri, partecipa a un convegno e vede una bambina che somiglia come una goccia d'acqua a s\u00e9 stessa a quell'et\u00e0. Riconosce la figlia scomparsa e cerca di allontanarsi con lei, ma viene fermata dagli uomini di servizio. La bambina \u00e8 figlia del Ministro dell'Interno. Segue un processo, riesce a sottrarsi al carcere solo accettando l'internamento per alcuni mesi in ospedale psichiatrico.\nUna delle guardie carcerarie \u00e8 una sua amica personale, che fa in modo di alleviare la sua prigionia nominandola responsabile della biblioteca del nosocomio. Una sera le confessa che nell'ospedale \u00e8 tenuto prigioniero illegalmente un guerrigliero ferito e catturato dalla polizia; l'uomo apparteneva a un commando che ha rapito la figlia del Ministro dell'Interno.\nLa protagonista incontra l'uomo, che si rivela essere il suo primo amore di ragazzina; il commando ha scelto come obiettivo la bambina perch\u00e9 lui ha visto sui mass media la storia della sua ex innamorata e della figlia scomparsa. Si tratta di una sorta di regalo che coincide con gli obiettivi del gruppo rivoluzionario.\nLa protagonista ottiene da lui l'indirizzo dov'\u00e8 custodita la figlia, riesce a portarla via e si rifugia con lei in campagna, nascondendosi dalle ricerche della polizia e dalle vendette dei rivoluzionari.\nIl titolo.\n\"La llorona\" (\u201cla piagnucolona\u201d) del titolo originale, pi\u00f9 volte richiamata dalla protagonista in riferimento a se stessa, \u00e8 una leggenda del folclore sudamericano, che parla dell'anima in pena di una donna in lacrime per aver assassinato (o perduto) i figli.\nIn Europa \u00e8 conosciuta tramite l'omonima canzone tradizionale messicana, originaria dello stato di Oaxaca, meno famosa de \"La cucaracha\". Contiene una gran quantit\u00e0 di strofe a 4 versi a seconda delle differenti versioni, che possono essere cantati tutti oppure solo in parte.\n\"La llorona\" \u00e8 stata incisa da moltissimi artisti latinoamericani, tra i quali la pi\u00f9 conosciuta \u00e8 forse Joan Baez."}
{"id": "4920357", "revid": "47767", "url": "https://it.wikipedia.org/wiki?curid=4920357", "title": "Andrei Amal'rik", "text": ""}
{"id": "4920358", "revid": "180559", "url": "https://it.wikipedia.org/wiki?curid=4920358", "title": "Pallacanestro ai II Giochi della Lusofonia", "text": "Il II Campionato di pallacanestro ai Giochi della Lusofonia si \u00e8 svolto nel 2009, a Lisbona.\nRisultati.\nSeconda Fase.\nFinali.\n7-8 posto\n5-6 posto\n3-4 posto\n1-2 posto"}
{"id": "4920361", "revid": "287204", "url": "https://it.wikipedia.org/wiki?curid=4920361", "title": "Etienne de la Garde", "text": ""}
{"id": "4920363", "revid": "212348", "url": "https://it.wikipedia.org/wiki?curid=4920363", "title": "Mark Schauer", "text": "Biografia.\nNato e cresciuto nel Michigan, Schauer lavor\u00f2 come urbanista e per molti anni fu un funzionario. Occupandosi di diritti umani, si avvicin\u00f2 alla politica con il Partito Democratico e nel 1996 venne eletto all'interno della \"Camera dei Rappresentanti del Michigan\". Schauer vi rimase fino al 2002, quando venne eletto al \"Senato di stato del Michigan\".\nDopo sei anni di permanenza all'interno della legislatura statale, Schauer si candid\u00f2 alla Camera dei Rappresentanti nazionale e riusc\u00ec a farsi eleggere, sconfiggendo il deputato repubblicano in carica Tim Walberg. Nel 2010 Walberg si ricandid\u00f2 per il suo vecchio seggio e sconfisse Schauer, che dovette cos\u00ec lasciare il Congresso dopo un solo mandato.\nNel 2014 si \u00e8 candidato alla carica di governatore del Michigan, sfidando il repubblicano in carica Rick Snyder."}
{"id": "4920365", "revid": "599013", "url": "https://it.wikipedia.org/wiki?curid=4920365", "title": "Etienne-Ren\u00e9 Potier de Gesvres", "text": ""}
{"id": "4920366", "revid": "599013", "url": "https://it.wikipedia.org/wiki?curid=4920366", "title": "Etienne-Barth\u00e9l\u00e9my Garnier", "text": ""}
{"id": "4920368", "revid": "92723", "url": "https://it.wikipedia.org/wiki?curid=4920368", "title": "Corrado I di Raitenbuch", "text": "Fu abate dell'Abbazia di Siegburg e il ventesimo vescovo di Ratisbona, dal 1126 al 1132. \u00c8 venerato come beato.\nCorrado I apparteneva alla dinastia nobiliare dei Raitenbucher. Era zio di uno dei suoi successori (1167) come vescovo di Ratisbona: Corrado II di Raitenbuch.\nBiografia.\nIn giovent\u00f9 lasci\u00f2 la sua terra per entrare nell'abbazia di Brauweiler. Grazie alla sua erudizione ed alla sua disciplina come monaco, venne chiamato nel 1105 da Federico I di Schwarzenburg a ricoprire la carica di abate dell'Abbazia di Siegburg e tra i due si stabil\u00ec l'amicizia. Sotto Corrado I si ritrovarono nell'abbazia rinomati studiosi del tempo, fra i quali Ruperto di Deutz e Norberto di Pr\u00e9montr\u00e9 ed i monaci dell'abbazia raddoppiarono, raggiungendo il numero di 120. Come egli sia giunto a ricoprire la carica di vescovo della sua citt\u00e0 natale non \u00e8 noto. Corrado non esercit\u00f2 comunque alcuna influenza sulla politica dell'imperatore Lotario III.\nAnche durante il suo vescovado a Ratisbona egli raccolse intorno a s\u00e9 importanti studiosi, fra i quali, ad esempio, Onorio Augustodunense. Egli promosse la creazione di abbazie e condusse anche riforme, particolarmente nel monastero di Mondsee e nell'abbazia di Weltenburg e favor\u00ec il rinnovamento del monastero benedettino di M\u00fcnchsm\u00fcnster.\nLe sue riflessioni ebbero influenza anche sulle \"Cronache imperiali\""}
{"id": "4920372", "revid": "47767", "url": "https://it.wikipedia.org/wiki?curid=4920372", "title": "Etienne Antoine Parrocel", "text": ""}
{"id": "4920374", "revid": "287204", "url": "https://it.wikipedia.org/wiki?curid=4920374", "title": "Etienne Parfait Martin Maurel de Mons", "text": ""}
{"id": "4920381", "revid": "287204", "url": "https://it.wikipedia.org/wiki?curid=4920381", "title": "Etienne Parrocel", "text": ""}
{"id": "4920383", "revid": "287204", "url": "https://it.wikipedia.org/wiki?curid=4920383", "title": "Etienne Geoffroy Saint-Hilaire", "text": ""}
{"id": "4920384", "revid": "547034", "url": "https://it.wikipedia.org/wiki?curid=4920384", "title": "Dubd'sco Vol.1", "text": "Dubd'sco Vol.1 \u00e8 il quarto album di Bunny Wailer, pubblicato dalla Solomonic Records nel 1978. Il disco (che nella maggior parte raccoglie brani del primo LP, riadattati in studio in versione dub) fu registrato, adattato e remixato all'Harry J's Sound Studio ed al Dynamic Recording Studios."}
{"id": "4920385", "revid": "287204", "url": "https://it.wikipedia.org/wiki?curid=4920385", "title": "Etienne De Wilde", "text": ""}
{"id": "4920388", "revid": "729019", "url": "https://it.wikipedia.org/wiki?curid=4920388", "title": "Pattinaggio di figura ai IV Giochi olimpici invernali - Pattinaggio di figura femminile", "text": "La competizione del pattinaggio di figura femminile dei IV Giochi olimpici invernali si \u00e8 svolta nei giorni dall'11 al 15 febbraio 1936 allo stadio del ghiaccio \"Olympia-Kunsteis-Stadion\" di Garmisch-Partenkirchen.\nRisultati.\nFigure Obbligatorie.\nSi sono disputate nei giorni 11 e 12 febbraio\nFigure Libere.\nSi sono disputate il giorno 15 febbraio.\nClassifica finale.\nLa classifica finale \u00e8 stata determinata dalla regola della maggioranza dei piazzamenti ottenuti dai singoli giudici. Se una pattinatrice \u00e8 stata al primo posto dalla maggioranza dei giudici, la pattinatrice \u00e8 classificata al primo posto, il processo \u00e8 stato poi ripetuto per ogni posto. Se c'era parit\u00e0 si teneva conto di: 1) Totale ordinali, 2) Punti totali, 3) Punti Figure obbligatorie."}
{"id": "4920390", "revid": "65117626", "url": "https://it.wikipedia.org/wiki?curid=4920390", "title": "P\u0142asz\u00f3w", "text": ""}
{"id": "4920396", "revid": "980540", "url": "https://it.wikipedia.org/wiki?curid=4920396", "title": "Disciples of the Crow", "text": ""}
{"id": "4920397", "revid": "110157", "url": "https://it.wikipedia.org/wiki?curid=4920397", "title": "Chiesa di Santa Maria della Sanit\u00e0 (Milano)", "text": "La chiesa di Santa Maria della Sanit\u00e0 \u00e8 un luogo di culto cattolico situato a Milano, in via Durini.\nStoria.\nLa chiesa venne costruita per i padri Camilliani, provenienti dalla vicina Chiesa di Sant'Eufemia, nel 1694 su progetto di Giovanni Battista Quadrio, i quali la utilizzarono come loro chiesa convenutale per il monastero annesso (trasformato in abitazioni dopo la sua soppressione nel 1799). I lavori di costruzione che si protrassero nei primi anni del Settecento, portarono al succedersi di Carlo Federico Pietrasanta alla guida del progetto che realizz\u00f2 la facciata nel 1708, lasciandola per\u00f2 incompiuta in pi\u00f9 parti.\n\u00c8 la chiesa della comunit\u00e0 maronita di Milano, dove si professa una particolare devozione per il libanese san Charbel.\nLa struttura.\nL'edificio \u00e8 soprannominato \"il violoncello\" per le armonie strutturali che contraddistinguono la sua facciata esterna, sormontata da un frontone spezzato di stile barocco, pur rimanendo rustica con mattoni a vista. La facciata \u00e8 completata inoltre da numerose lesene, nicchie e cornici varie che danno l'idea del movimento. \nInternamente, la struttura si presenta ad un'unica navata, con un'aula di forma ovale, voltata da lunette, dotata di cinque cappelle, con un pavimento in cotto lombardo di diverse tonalit\u00e0 a comporre la figura di una croce."}
{"id": "4920398", "revid": "1372005", "url": "https://it.wikipedia.org/wiki?curid=4920398", "title": "Parco nazionale De Biesbosch", "text": "Il parco nazionale De Biesbosch (\"Nationaal Park De Biesbosch\" in nederlandese) \u00e8 un parco nazionale dei Paesi Bassi che occupa la maggior parte dell'area nota come De Biesbosch o Biesbosch (\"foresta di carici\"), situata nelle provincie del Brabante Settentrionale e dell'Olanda Meridionale. Il parco \u00e8 una dei pochi bacini d'acqua dolce caratterizzati da fenomeni di marea in Europa ed \u00e8 costituito da una fitta rete di canali e ruscelli, che delimitano isole fluviali fangose o sabbiose. La vegetazione consiste prevalentemente di foreste di salici e densi canneti di cannucce di palude.\nIl De Biesbosch \u00e8 un'area importante per molti uccelli acquatici e per diverse specie di oche migratrici. Lo status di parco nazionale \u00e8 stato assegnato nel 1994, ma gi\u00e0 nel 1980 aveva ricevuto la designazione di zona umida di importanza internazionale nell'ambito della Convenzione di Ramsar.\nCaratteristiche.\nIl parco si estende su una superficie di 9 000 ettari compresi tra i fiumi Boven Merwede (Merwede Superiore) e Amer, e attraversato dal canale artificiale Nieuwe Merwede (Nuova Merwede). L'intera area \u00e8 suddivisa in tre zone.\n\u00c8 la parte pi\u00f9 settentrionale del parco, compresa tra i fiumi Beneden Merwede (Merwede Inferiore) a nord, Nieuwe Merwede a sud, Wantij a ovest e Boven Merwede a est.\n\u00c8 la parte del parco maggiormente caratterizzata dai fenomeni di marea e deve il suo nome alla cittadina di Sliedrecht, che fu allagata al momento della formazione del \"De Biesbosch\" e ricostruita sull'altra sponda della Beneden Merwede. La parte orientale di quest'area del parco \u00e8 una delle poche nei Paesi Bassi che conserva intatto un sistema di dune fluviali.\n\u00c8 la parte pi\u00f9 occidentale del Biesbosch, separato dal resto del parco dalla Nieuwe Merwede. L\"'Hollandse Biesbosch\" \u00e8 quello che resta del \"Zuid-Hollandse Biesbosch\", un tempo molto pi\u00f9 grande. A volte la nomenclatura \"Hollandse Biesbosch\" viene associata anche all'intero \"Zuid-Hollandse\", cos\u00ec come al \"Dordtse Biesbosch\" e al \"Sliedrechtse Biesbosch\".\nQuesta parte del parco \u00e8 particolarmente rinomata per i suoi uccelli.\n\u00c8 l'area a est della Nieuwe Merwede. Come nel \"Zuid-Hollandse Biesbosch\", molte aree sono state bonificate e destinate ad uso agricolo; solo nella parte pi\u00f9 meridionale, il cosiddetto \"Zuidwaard\", sono state conservate aree umide di pregio; solo quest'ultima area fa parte del parco nazionale.\nLo \"Zuidwaard\" \u00e8 la pi\u00f9 grande area del parco nazionale ed \u00e8 caratterizzata da vasti boschi di salici, circondati da ampie insenature.\nFauna.\nUccelli.\nIl parco ospita parecchi uccelli. Torrette per il \"birdwatching\" si trovano nei \"polder\" \"Maltha\", \"Beneden Spieringpolder\", nel \"Sliedrechtse Biesbosch\", ai margini del \"Mariapolder\" e nel \"Dordtse Biesbosch\".\n\u00c8 particolarmente importante la locale popolazione di martin pescatore di fiume. Per parecchi anni inoltre hanno nidificato nel parco due aquile di mare dalla coda bianca; nel 2011 \u00e8 stato avvistato un giovane esemplare.\nGrazie ad alcuni interventi di ripristino del sistema idrogeologico l'airone bianco maggiore e la garzetta sono recentemente ricomparsi nel \"De Biesbosch\".\nCastori e lontre.\nUn totale di 42 castori furono reintrodotti nel parco prima nel 1988 per volont\u00e0 di Gerrit Braks (all'epoca Ministro dell'agricoltura, delle risorse naturali e della pesca), poi nel 1989 dal principe Bernardo ed infine nel 1999 da J. Borgman (presidente della Consulta parco nazionale De Biesbosch).\nGli animali, provenienti dalla RDT e dotati di trasmettitore, sono stati oggetto di studio e sono aumentati nel tempo fino a 150 unit\u00e0.\nUn programma simile \u00e8 in fase di applicazione per le lontre.\nVacca delle Highland.\nNella parte meridionale del parco esiste un allevamento di circa 160 capi di vacca delle Highland. La mandria \u00e8 solita pascolare nei \"polder\" Lange Plaat, Turfzakken, Lepelaar, Plomp, Allards e Kwestieus.\nStoria.\nFormazione.\nL'area umida \"Biesbosch\" ebbe origine nella prima met\u00e0 del XV secolo, in seguito alla seconda inondazione di Santa Elisabetta del 1421. Questa caus\u00f2 un allagamento di un'area di 300\u00a0km\u00b2 nella regione agricola nota come \"Grote Hollandse Waard\" o \"Grote Waard\", depositando uno strato di fango e limo che seppell\u00ec i campi e le colture. L'allagamento fu dovuto al cedimento di una diga non adeguatamente manutenzionata, sotto l'azione di una violenta tempesta proveniente dal mare del Nord; ne risult\u00f2 un allagamento da parte delle acque del mare del Nord verso il \"polder\" sottostante modificandone definitivamente l'aspetto.\nDopo l'allagamento la morfologia della regione ne risult\u00f2 profondamente modificata; il \"Grote Hollandse Waard\" consisteva adesso di tre aree: l'isola di Dordrecht a ovest, la \"Land van Altena\" (con la citt\u00e0 di Woudrichem) a est e le paludi salmastre del \"Biesbosch\" nel mezzo. L'inondazione caus\u00f2 tra le 2 000 e le 10 000 vittime ed interi villaggi furono sommersi (72 secondo la tradizione).\nMolti bracci del delta Reno-Mosa che servivano per drenare il \"Grote Waard\" scomparvero. Tra questi il Dubbel, l'Eem, il Werken, il Graaf, l'Alm e molti altri canali di drenaggio. La maggior parte dell'area cambi\u00f2 il proprio aspetto a favore di un nuovo sistema di estuari. I pi\u00f9 importanti di questi erano il \"Hollandsch Diep\" e il \"Bergse Veld\" che, prima dell'inondazione, erano collegati al \"Haringvliet\" e rappresentavano un ingresso di acqua salmastra dal mare del Nord.\nBonifica.\nIl Bergse Veld era inizialmente un braccio di mare caratterizzato da alta marea e prevalenza di acqua dolce. Dopo l'inondazione sorsero una fitta rete di canali e piane di marea che costituirono il delta interno dei grandi fiumi che vi si riversavano. Da quel momento l'area fu denominata \"De Biesbosch\". Una conseguenza del nuovo aspetto dell'area fu che, a causa degli ingenti depositi dei fiumi Reno e Mosa, molti dei canali non poterono pi\u00f9 essere utilizzati per la navigazione, interrompendo le importanti rotte di navigazione tra Rotterdam e le aree pi\u00f9 interne.\nNel corso dei secoli l'aspetto del \"Biesbosch\" cambi\u00f2 nuovamente, grazie alle opere di bonifica che crearono nuovi \"polder\". I canali navigabili tra Rotterdam e il Reno e la Mosa furono ripristinati, rimuovendo regolarmente i depositi fluviali. Molti ruscelli vennero chiusi a monte per ridurre il rischio di allagamento. La confluenza tra Reno e Mosa fu chiusa, separando i due fiumi al fine di controllarne meglio le portate. A questo proposito fu creata una nuova foce della Mosa, per mezzo della realizzazione del canale artificiale \"Bergse Maas\" nel 1904. La Nuova Merwede fu scavata invece tra il 1861 e il 1874 al fine di garantire un pi\u00f9 efficace drenaggio dell'acqua del Reno, dividendo cos\u00ec il \"Biesbosch\" in due aree.\nCome conseguenza di questi interventi idrogeologici, il \"Biesbosch\" perse la funzione di foce dei fiumi e attualmente riceve acqua solo nei periodi di piena.\nPrima del 1970 l'area del \"Biesbosch\" era direttamente collegata con il mare del Nord con una ampiezza di marea di circa 2 metri in media, mantenendo una prevalenza di acqua dolce. Tale differenza quasi scomparve a partire dal 1970, appunto, dopo la realizzazione del cosiddetto Piano Delta, un gigantesco piano per la protezione delle coste dei Paesi Bassi sud-occidentali, con il quale fu chiuso il \"Haringvliet\" e con esso il collegamento con il mare. La diminuzione dell'ampiezza di marea modific\u00f2 profondamente la morfologia del territorio sostituendo l'intricato sistema di ruscelli e canali con boschi di salici e fiumi residui.\nRipristino dell'ecosistema.\nDopo il particolare ingrossamento che caratterizz\u00f2 il Reno e la Mosa nel 1993 e 1995, il governo olandese decise di ripristinare l'ecosistema precedente alle opere di bonifica, ricollegando i fiumi e i canali, in modo da recuperare la funzione di delta interno per i due fiumi. In questo modo l'area pu\u00f2 servire da bacino di accumulo e ridurre i rischi di allagamento. L'intervento inoltre mirava ad espandere l'habitat di molti animali.\nSoprattutto la popolazione di castori dovrebbe beneficiare degli interventi idrogeologici. Si spera inoltre che i cambiamenti favoriscano il ritorno del falco pescatore e la diffusione dell'aquile di mare dalla coda bianca.\n\u00c8 in programma anche il ripristino della funzione degli estuari \"Haringvliet\" e \"Hollandsch Diep\", restaurando la naturale prevalenza di acqua salata su acqua dolce e il fenomeno delle maree. Le prime attivit\u00e0 saranno quelle di apertura delle chiuse sul \"Haringvlietdam\"; tale operazione sar\u00e0 effettuata in maniera graduale per evitare conseguenze eccessivamente negative sulle attivit\u00e0 agricole, dovute all'aumento della frazione di acqua salata. Il progetto prevede comunque la possibilit\u00e0 di operare le chiuse a protezione dell'area in caso di inondazioni provenienti dal mare del Nord.\nL'apertura della diga dovrebbe permettere l'ingresso nel Reno e nella Mosa da parte dei pesci migratori; questo dovrebbe permettere il ripopolamento di salmoni, trote, alose, osmeridi ed altre specie di pesci. Inoltre dovrebbe favorire la diffusione della popolazione olandese di foche, attualmente diffusa solo in poche aree lungo l'Oosterschelde. In passato la popolazione di foche era numerosa nel \"De Biesbosch\", ma scomparve completamente nel 1970 con la messa in opera del piano Delta.\nAltri programmi prevedono la reintroduzione di alci."}
{"id": "4920399", "revid": "466539", "url": "https://it.wikipedia.org/wiki?curid=4920399", "title": "Stephen Fried", "text": "Fried \u00e8 uno scrittore vincitore del National Magazine Award nel 1994 e finalista nel 1999, nonch\u00e9 premiato del National Headliner Award e del Vidocq Society Medal of Honor; ha scritto per CQ, Rolling Stone, Vanity Fair, Glamour, Parade, Ladies' Home Journal e per il Philadelphia magazine, dove \u00e8 stato caporedattore negli anni 1999-2000. Vive a Filadelfia con la moglie, l'autrice Diane Ayres.\nLibri.\nNel 1993 pubblic\u00f2 il suo primo libro, intitolato \"Thing of Beauty: The Tragedy of Supermodel Gia\", una biografia della supermodella Gia Carangi, vittima dell'AIDS. Il libro non appena pubblicato, oltre ad essere stato positivamente accolto dal \"New York Times\" e dal \"Boston Globe\", venne anche opzionato dalla Paramount. Il film non-autorizzato della HBO, Gia - Una donna oltre ogni limite, vincitore di un Emmy Award e di due Golden Globe, uno dei quali \u00e8 andato ad Angelina Jolie ricoprente il ruolo di attrice protagonista, \u00e8 una versione romanzata della biografia di Fried da cui si discosta per questioni commerciali. A Fried gli viene attribuita la coniazione del termine \"fashionista\", che lui usava in \"Thing of Beauty\" come abbreviazione per riferirsi a chiunque fosse coinvolto nella creazione e nella produzione all'interno del settore dell'alta moda. Per tale ragione, il suo nome \u00e8 stato inserito nell'Oxford English Dictionary."}
{"id": "4920400", "revid": "1305772", "url": "https://it.wikipedia.org/wiki?curid=4920400", "title": "Angels Cry", "text": ""}
{"id": "4920403", "revid": "834", "url": "https://it.wikipedia.org/wiki?curid=4920403", "title": "A.S.A.P.", "text": ""}
{"id": "4920404", "revid": "461628", "url": "https://it.wikipedia.org/wiki?curid=4920404", "title": "Chiesa di San Carpoforo (Milano)", "text": "La chiesa di San Carpoforo (\"gesa de San Carpofen\" in lombardo) \u00e8 una chiesa sconsacrata situata nel centro storico di Milano, in via Formentini 10.\nStoria.\nIl tempio di Vesta.\nLa struttura originaria della chiesa di san Carpoforo apparteneva a un tempio pagano romano. Questa prima destinazione d\u2019uso \u00e8 testimoniata dal ritrovamento di diversi manufatti risalenti all'epoca romana: quattro colonne di porfido (spostate nel 1809 presso il Museo archeologico), diversi marmi preziosi, i resti di un edificio sotterraneo, un mosaico scoperto nell\u2019ottobre del 1811 durante le operazioni di pavimentazione della piazza e un altare votivo dedicato ad una divinit\u00e0 portatrice di frutti (\u201ccarpofora\u201d), poi identificata in Vesta. \nVesta era la dea del focolare. In ambito pubblico il suo culto consisteva principalmente nel mantenere acceso il fuoco sacro nel tempio cittadino: le sacerdotesse legate al suo ordine, quello delle celebri vestali, avevano il compito di custodire la fiamma all'interno del tempio a lei dedicato, facendo s\u00ec che non si spegnesse mai. A livello privato Vesta era la protettrice dei panettieri, dei fornai e del focolare domestico: per questo motivo le erano sacri tutti i cibi cotti su di esso.\nLa tradizione racconta che l'antico edificio milanese a lei sacro fu consacrato a San Carpoforo per mediazione di santa Marcellina, sorella del vescovo di Milano sant'Ambrogio, la quale visse nelle vicinanze insieme alla famiglia anche dopo la scomparsa dell'illustre parente fino al 404, anno della sua morte. La figura della donna ha lasciato traccia nella tradizione popolare sino a met\u00e0 del XIX secolo: ancora in quegli anni, infatti, si riteneva che l'acqua (detta appunto \"di santa Marcellina\") fornita dal pozzo di una casa che dava sulla piazza possedesse propriet\u00e0 miracolose.\nLa successiva chiesa.\nLa prima testimonianza storicamente provata dell'esistenza della chiesa risale all'anno 813. La si ritrova gi\u00e0 ampliata verso l'XI secolo, mentre dal secolo successivo risulta essere amministrata da due parroci, uno che si occupava della cura d'anime esternamente alle mura della citt\u00e0 e l'altro internamente. L'edificio sub\u00ec notevoli modifiche strutturali anche durante il XVI secolo. All\u2019epoca Gian Giacomo Medici ottenne infatti una dispensa pontificia attraverso l\u2019intercessione del fratello cardinale Giovanni Angelo (il futuro Papa Pio IV) e gli fu permesso di occupare il sagrato della chiesa per costruirvi un palazzo; dovette per\u00f2 mettere mano alla struttura e far spostare la facciata e l\u2019ingresso dal lato orientale a quello occidentale, al posto del preesistente abside, secondo un\u2019organizzazione degli spazi tramandata fino ad oggi.\nLa chiesa, gravemente danneggiata dalla risistemazione e dall'incuria, fu poi completamente ricostruita per volere dell'arcivescovo Federico Borromeo, che vi comp\u00ec una visita pastorale il 30 gennaio 1610. A partire dagli anni seguenti il 1624, l\u2019architetto Angelo Puttini progett\u00f2 e cur\u00f2 la realizzazione di una struttura con pianta a croce latina impreziosita anche da alcuni affreschi, oggi non pi\u00f9 presenti, posti su parte dell\u2019interno e della facciata. Malgrado questi interventi, la parrocchia era in piena decadenza e gi\u00e0 nel 1760 essa appariva amministrata da un solo sacerdote; nell\u2019ottica della risistemazione delle parrocchie milanesi e dei Corpi Santi essa fu infine soppressa il 24 dicembre 1787 e San Carpoforo divenne sussidiaria della vicina chiesa di Santa Maria del Carmine.\nCon decreto vicereale del 10 settembre 1809 il Regno d\u2019Italia decret\u00f2 poi la soppressione del luogo di culto. Entro la fine di ottobre esso fu riconvertita in archivio: si stabil\u00ec, infatti, che vi dovessero essere depositate le carte del Ministero della Guerra, per un totale di circa millecinquecento metri lineari di documentazione, mentre gli spazi rimasti liberi furono adattati ad uso d\u2019ufficio e ad abitazione dei custodi.&lt;br&gt;Nel settembre del 1854 i documenti militari vennero trasferiti altrove e San Carpoforo accolse quelli del Regio archivio governativo di deposito provinciale-civico. Gi\u00e0 durante l\u2019anno successivo, tuttavia, il rapido accrescimento dei fondi obblig\u00f2 le autorit\u00e0 ad aumentarne la capienza mediante l\u2019aggiunta di ulteriori scaffalature; sempre nel 1855, poi, il governo fece costruire sul lato meridionale dell\u2019edificio una sala lunga sedici metri, larga sei e alta nove adibita ad archivio finanziario. Il 29 settembre 1864 il comune di Milano acquist\u00f2 la propriet\u00e0 dell\u2019ex chiesa e subito dispose lo spostamento in altre sedi della documentazione di competenza statale; al termine della movimentazione, nel 1872, l\u2019amministrazione del capoluogo sistem\u00f2 nel corpo dell\u2019edificio il proprio archivio di deposito e nella sala meridionale quello storico. Proprio in questa parte del complesso ebbe sede la Societ\u00e0 storica lombarda a partire dai primi mesi del 1874 fino al 1897, quando si spost\u00f2 presso il Castello Sforzesco. \nNel castello di Porta Giovia furono trasferiti durante il 1902 anche i faldoni della sezione antica; rimase a San Carpoforo solo quella di deposito, poi distrutta dai bombardamenti alleati nell\u2019agosto 1943. Negli anni successivi l'edificio pass\u00f2 sotto il controllo della Soprintendenza e nel 1993 fu concesso in uso gratuito all'Accademia di belle arti di Brera, che ancora oggi la utilizza come sede per i corsi di decorazione, restauro ed arte sacra contemporanea."}
{"id": "4920407", "revid": "729019", "url": "https://it.wikipedia.org/wiki?curid=4920407", "title": "Stazione di Comignago", "text": "La stazione di Comignago \u00e8 una stazione ferroviaria della linea Santhi\u00e0-Arona, al servizio dell'omonimo comune, priva di traffico dal 2012.\nStoria.\nLa stazione entr\u00f2 in funzione il 4 gennaio 1906, con l'apertura del secondo tratto fra Borgomanero e Arona della linea Santhi\u00e0-Arona. In origine era dotata di tre binari.\nIl movimento era svolto in regime di giunto telefonico mediante il quale il Dirigente Unico coordinava il personale addetto al movimento della stazione nell'effettuazione di incroci e precedenze.\nNel 1987, con l'introduzione sulla linea ferroviaria del sistema di Controllo centralizzato del traffico, la stazione venne dotata di apparato ACEI, che sostitu\u00ec i precedenti impianti per la manovra degli enti del piazzale comandati manualmente dal personale. Tale sistema ha permesso il controllo a distanza, mediante Dirigente Centrale Operativo.\nLa gestione degli impianti, in origine affidata alle Ferrovie dello Stato, nel 2000 pass\u00f2 alla neocostituita Rete Ferroviaria Italiana.\nLa stazione risulta senza traffico dal 17 giugno 2012, per effetto della sospensione del servizio sulla linea.\nStrutture e impianti.\nLa stazione \u00e8 dotata di due binari passanti, di cui il secondo di corretto tracciato e il primo per gli incroci e precedenze con i deviatoi percorribili a 30 km/h. L'impianto era telecomandato a distanza con il sistema CTC, mediante il Dirigente Centrale Operativo con sede a Torino Lingotto.\nIn direzione Santhi\u00e0 \u00e8 posto il binario di scalo per i treni merci inutilizzato, dotato di un magazzino merci in stato di abbandono.\nIl fabbricato viaggiatori, a due piani, fu chiuso all'utenza in occasione dell'automatizzazione degli impianti.\nMovimento.\nLa stazione era in ultimo servita da treni regionali di Trenitalia fino al 17 giugno 2012, giorno in cui l'esercizio ferroviario \u00e8 sospeso per decisione della Regione Piemonte e sostituito da autocorse."}
{"id": "4920408", "revid": "767487", "url": "https://it.wikipedia.org/wiki?curid=4920408", "title": "I discepoli del corvo", "text": "I discepoli del corvo \u00e8 un cortometraggio horror del 1983 diretto da John Woodward ed ispirato al racconto \"I figli del grano\" di Stephen King.\nTrama.\n1971. Nella cittadina di Jonah, Oklahoma, tutti i bambini sono membri di un culto che adora un dio corvo. Una notte i bambini, su ordine di uno di essi di nome Billy, uccidono tutti gli adulti della citt\u00e0.\n1983. Vicky e Burt, mentre viaggiano nelle campagne dell'Oklahoma, investono con l'auto un ragazzo che attraversava di corsa la strada. Cercando la polizia, continuano fino alla successiva cittadina, Jonah, che sembra abbandonata. Entrato in una chiesa, Burt scopre dell'esistenza di un culto religioso che venera una divinit\u00e0 nota come \"Colui che cammina dietro i filari\". Viene poi sorpreso da Billy. Nel frattempo i ragazzi della citt\u00e0 attaccano l'auto, al cui interno \u00e8 rimasta Vicky.\nBurt esce dalla chiesa e affronta Billy, quindi lancia le chiavi dell'auto a Vicky, la quale mette in moto e lo raggiunge per farlo salire a bordo. Dopodich\u00e9 i due fuggono lontani dalla citt\u00e0.\nNote.\nIl cortometraggio giunse in Italia a fine anni novanta in una vhs intitolata \"Quattro storie per non dormire\", la quale contiene: \"Disciples of the Crow (1983)\", \"The Night Waiter (1987)\", \"Killing Time (1984)\" e \"The Last Hand (Takajian)\"; la durata in totale \u00e8 di 86 minuti, una raccolta di cortometraggi tratti dai racconti di Stephen King. In America ne uscirono pi\u00f9 volumi col titolo \"Stephen King's Night Shift Collection\".\nNonostante la breve durata, \u00e8 considerato da molti un vero e proprio gioiellino nonch\u00e9 la pi\u00f9 fedele nello spirito e nell'atmosfera trasposizione del racconto di King, anche se \u00e8 presente qualche inevitabile cambiamento avvenuto per ragioni di tempo e budget che si distacca dalla versione dell'autore.\nIl corto di John Woodward fa parte della famosa filiera dei cosiddetti \"Dollar Babies\", cio\u00e8 quelle trasposizioni su pellicola che Stephen King concedeva ai giovani filmakers e agli studenti di cinema facendosi pagare i relativi diritti per un solo dollaro, godendo di un permesso speciale e di un contratto di esclusivit\u00e0 firmato con l'autore.\nL'anno seguente verr\u00e0 realizzato il film \"Grano rosso sangue\", anch'esso tratto dal racconto di King ed interpretato da Linda Hamilton e Peter Horton."}
{"id": "4920409", "revid": "47767", "url": "https://it.wikipedia.org/wiki?curid=4920409", "title": "Pinuccio", "text": ""}
{"id": "4920410", "revid": "1305772", "url": "https://it.wikipedia.org/wiki?curid=4920410", "title": "Audience of One", "text": ""}
{"id": "4920413", "revid": "2130303", "url": "https://it.wikipedia.org/wiki?curid=4920413", "title": "Chiesa di Santa Maria Annunciata in Camposanto", "text": "La chiesa di Santa Maria Annunciata in Camposanto \u00e8 un luogo di culto cattolico di Milano, inglobato all'interno del palazzo della Veneranda Fabbrica del Duomo, alle spalle della cattedrale.\nLa chiesa cade all'interno del territorio della parrocchia di Santa Tecla nel Duomo di Milano ed \u00e8 sede della cappellania giapponese a Milano.\nStoria.\nDi origine quattrocentesca, la chiesa di Santa Maria Annunciata al Camposanto era, originariamente, una chiesa dedicata alla Madonna situata all'interno del cimitero sorto al ridosso dell'abside del duomo nel 1395; successivamente ad una guarigione miracolosa avvenuta di fronte ad un bassorilievo raffigurante l'Annunciazione, posto all'interno del camposanto, la chiesa, che era stata costruita su progetto di Guiniforte Solari, assunse l'attuale denominazione. Nel XVI secolo le venne annessa la \"cassina\" a servizio del cantiere della Fabbrica del Duomo e, una volta che fu chiuso il cimitero, divenne la cappella degli operai della Fabbrica.\nLa chiesa venne completamente ricostruita a partire dal 1616 per volere dell'allora arcivescovo Federico Borromeo e completata grazie all'architetto e benefattore Aurelio Trezzi. La chiesa attuale risale alle ristrutturazioni che interessarono l'edificio nel 1740 (in tale occasione venne costruita la cupola) e nel 1846 venne inglobata nella costruzione del palazzo della Fabbrica del Duomo di Milano.\nDescrizione.\nLa chiesa \u00e8 priva di un prospetto proprio: essa infatti \u00e8 integralmente inglobata all'interno del palazzo della Veneranda Fabbrica del Duomo di Milano, la cui facciata \u00e8 caratterizzato dalla presenza di un orologio, che ricorda la presenza, in origine, di uno su quella della chiesa, tanto che essa era stata denominata \"relogii\" (in italiano: dell'orologio). L'ingresso avviene attraverso il portico che, con tre arcate, si apre alle spalle dell'abside della cattedrale.\nLa chiesa \u00e8 costituita, internamente, da due ambienti ottagonali: l'aula (pi\u00f9 vasta, con cupola illuminata da grandi finestroni, e cappelle laterali) e l'abside, preceduto da un arco a tutto sesto, ove trova luogo l'altare maggiore. Quest'ultimo ospita un grande bassorilievo marmoreo rappresentante l'Annunciazione a Maria fatta eseguire per conto del cardinale Federico Borromeo che era inizialmente destinato a decorare la lunetta della porta laterale della cattedrale milanese, nell'area oggi occupata dall'altare della Madonna dell'Albero. L'immagine \u00e8 ritenuta miracolosa in quanto viene riportato il miracolo di uno storpio guarito mentre era in preghiera davanti a quest'immagine. I due altari laterali, ai lati dell'abside, sono dedicati ai santi Narbore e Felice (altare di destra) e a sant'Antonio di Padova (altare di sinistra).\nSulla cantoria in controfacciata, vi \u00e8 l'organo a canne Mascioni \"opus 327\", costruito nel 1914; a trasmissione pneumatica ed integralmente racchiuso entro cassa espressiva, dispone di 9 registri su due manuali e pedale."}
{"id": "4920414", "revid": "287204", "url": "https://it.wikipedia.org/wiki?curid=4920414", "title": "Avatar (album)", "text": ""}
{"id": "4920415", "revid": "287204", "url": "https://it.wikipedia.org/wiki?curid=4920415", "title": "Avatar (film)", "text": ""}
{"id": "4920416", "revid": "57872", "url": "https://it.wikipedia.org/wiki?curid=4920416", "title": "Francesco Maria Sauli", "text": "Biografia.\nNipote del gi\u00e0 doge Lorenzo Sauli (biennio 1599-1601) e cugino di terzo grado di sant'Alessandro Sauli, nacque a Genova intorno al 1620. Con la maggiore et\u00e0 entr\u00f2 a far parte della vita pubblica e di stato della Repubblica di Genova trovando impieghi e mansioni in diversi uffici. All'et\u00e0 di 45 anni fu inviato a Vienna in qualit\u00e0 di ambasciatore straordinario per discutere con l'imperatore la successione per il Marchesato di Fosdinovo in Lunigiana e per sollecitare al sovrano un suo intervento in favore della santificazione di Caterina Fieschi Adorno.\nRitornato nella capitale repubblicana si adoper\u00f2, come altri esponenti della nobilt\u00e0 genovese, nel tentare una mediazione con la Francia di Luigi XIV che poi capitol\u00f2 con il bombardamento navale francese del 1684 su Genova. Nel 1691 gli Annali genovesi citano il Sauli tra i rappresentanti incaricati dell'accoglienza in Genova di Gian Gastone de' Medici, fratello dell'erede al trono del Granducato di Toscana Ferdinando.\nDopo aver ricoperto altri incarichi pubblici, Francesco Maria Sauli a 77 anni fu eletto nuovo doge di Genova dal 19 settembre 1697: l'ottantanovesimo in successione biennale e il centotrentaquattresimo nella storia repubblicana. In qualit\u00e0 di doge fu investito anche della correlata carica biennale di re di Corsica.\nIl suo mandato biennale fu improntato soprattutto all'ordine pubblico, tra i provvedimenti firmati dal doge Sauli il nuovo regolamento sull'uso delle armi.\nL'improvvisa morte il 26 maggio 1699 fece anticipare di circa tre mesi la naturale scadenza del dogato. Deceduto in Genova trov\u00f2 sepoltura nella basilica di Santa Maria Assunta di Carignano."}
{"id": "4920417", "revid": "111539390", "url": "https://it.wikipedia.org/wiki?curid=4920417", "title": "Villa Gonzaga-Zani", "text": "Villa Gonzaga-Zani \u00e8 uno storico edificio di Villimpenta, in provincia di Mantova.\nStoria e descrizione.\nNon \u00e8 nota la data esatta di edificazione della villa, ma un documento del 1561 informa del passaggio di propriet\u00e0 dalla famiglia Gonzaga, duchi di Mantova, ad un certo Antonio da Passano. \u00c8 lecito pertanto supporre che la famiglia gonzaghesca abbia dato l'incarico di costruzione all'architetto di corte del tempo, ossia a Giulio Romano, che oper\u00f2 a Mantova dal 1525 al 1546 e che lasci\u00f2 un'impronta indelebile anche in altre costruzioni del contado. La villa pass\u00f2 nuovamente nelle propriet\u00e0 dei Gonzaga nel 1587 con il duca Guglielmo, con Margherita Gonzaga e con Vincenzo I Gonzaga, sino al 1610 quando venne ceduta al conte Massimo Emilei, il cui stemma campeggia sulla facciata dell'edificio. Dal 1847 fu ceduta ai principi Giovanelli e da ultimi alla famiglia Zani, attuali proprietari.\nLa villa \u00e8 a pianta rettangolare con loggia di accesso e salone centrale ai cui lati si aprono due edifici separati e indipendenti.\nNel 1975 la villa fu utilizzata per le riprese del film \"Sal\u00f2 o le 120 giornate di Sodoma\" di Pier Paolo Pasolini."}
{"id": "4920418", "revid": "92723", "url": "https://it.wikipedia.org/wiki?curid=4920418", "title": "Bolechiv", "text": "Bolechiv (, in polacco \"Bolech\u00f3w\") \u00e8 una citt\u00e0 di 10.797 abitanti che si trova nell'Oblast' di Ivano-Frankivs'k, nell'Ucraina occidentale."}
{"id": "4920420", "revid": "1598666", "url": "https://it.wikipedia.org/wiki?curid=4920420", "title": "Back and Forth", "text": ""}
{"id": "4920421", "revid": "92723", "url": "https://it.wikipedia.org/wiki?curid=4920421", "title": "Kolomyja", "text": "Kolomyja (\u041a\u043e\u043b\u043e\u043c\u0438\u044f), in russo \"Kolomyja\" (\u041a\u043e\u043b\u043e\u043c\u044b\u044f), in polacco \"Ko\u0142omyja\", in tedesco \"Kolomea\", in rumeno \"Colomeea\", \u00e8 una citt\u00e0 di 60.094 abitanti dell'Ucraina occidentale.\nStoria.\nPrima della seconda guerra mondiale, Kolomyja era uno dei centri principali della presenza ebraica nella Polonia orientale. Nel luglio 1941 la citt\u00e0 fu occupata dalle truppe ungheresi, ma quindi consegnata ai tedeschi. Con l'occupazione nazista, i 15.000 ebrei che vi risiedevano furono confinati in un ghetto, cui si aggiunsero migliaia di altri ebrei deportati dai villaggi limitrofi. Tra il 1941 e il 1943 l'intera popolazione ebraica del ghetto fu massacrata in una serie di eccidi in loco e di deportazioni al campo di sterminio di Be\u0142\u017cec. Lo sterminio si concluse nel marzo 1943 con l'uccisione degli ultimi pochi lavoratori ebrei ancora rimasti in citt\u00e0."}
{"id": "4920422", "revid": "834", "url": "https://it.wikipedia.org/wiki?curid=4920422", "title": "Back &amp; Forth", "text": ""}
{"id": "4920424", "revid": "1305772", "url": "https://it.wikipedia.org/wiki?curid=4920424", "title": "Jarem\u010de", "text": "Jarem\u010de (; ; ) \u00e8 una citt\u00e0 di 8.047 abitanti dell'Ucraina occidentale.\nJarem\u010de ospita la sede del vicino Parco naturale nazionale dei Carpazi."}
{"id": "4920431", "revid": "123126194", "url": "https://it.wikipedia.org/wiki?curid=4920431", "title": "I figli del grano", "text": "I figli del grano (\"Children of the Corn\") \u00e8 un racconto horror scritto da Stephen King e pubblicato inizialmente nel 1977 su \"Penthouse\", e nel 1978 nella raccolta \"A volte ritornano\".\nTrama.\nBurt e Vicky sono una coppia in crisi che sta recandosi in California nella speranza di migliorare il loro matrimonio. Mentre stanno guidando lungo una strada rurale nel Nebraska, accidentalmente investono il corpo di un giovane ragazzo che era stato abbandonato in mezzo alla strada.\nDopo aver caricato il corpo del ragazzo sull'auto, la coppia riparte in cerca di aiuto e finisce con l'arrivare nella piccola, isolata e apparentemente abbandonata citt\u00e0 di Gatlin.\nGiunti alla stazione di polizia la trovano deserta. Burt \u00e8 intenzionato ad esplorare la citt\u00e0 mentre Vicky, terrorizzata, lo implora di lasciare la citt\u00e0 in fretta. Tra i due scoppia un litigio, dopodich\u00e9 Burt lascia la moglie in auto per esplorare la citt\u00e0, il cui solo edificio che sembra essere ancora in uso \u00e8 la chiesa.\nAl suo interno Burt trova una lista contenente i nomi di tutti i cittadini, accanto ai quali \u00e8 presente la loro data di nascita e di morte. Leggendo la lista, egli nota che i nomi originali dei bambini sono stati modificati in nomi biblici e che ognuno \u00e8 deceduto all'et\u00e0 di diciannove anni.\nResosi finalmente conto di essere in pericolo, Burt corre fuori dalla chiesa appena in tempo per vedere una banda di bambini armati con attrezzi agricoli, circondare la sua auto al cui interno c'\u00e8 Vicky. Burt affronta i bambini ed uccide un ragazzo che lo aveva ferito con un coltello. Resosi conto che Vicky \u00e8 scomparsa, Burt fugge e viene inseguito dai bambini per tutta Gatlin.\nNella speranza di non essere trovato, Burt entra nei campi di grano, ove i bambini si gettano alla sua caccia. Scesa la notte, Burt trova, in una piccola radura al centro dei campi di grano, gli scheletri degli adulti di Gatlin legati a delle croci fatte di grano. Egli trova anche il corpo senza vita di Vicky. Burt viene poi catturato ed ucciso da un'enorme creatura uscita dal campo di grano.\nPi\u00f9 tardi, i bambini di Gatlin, tutti membri di un culto pseudo mormone che adora un dio chiamato \"Colui Che Cammina Dietro I Filari\", si radunano nel luogo dove Burt e Vicky sono stati uccisi. Isacco, il loro leader, dice loro che Colui Che Cammina Dietro I Filari \u00e8 rattristato per il loro fallimento nel cacciare e poi uccidere Burt, una cosa che la creatura ha dovuto fare personalmente. Colui Che Cammina Dietro I Filari ordina poi che il limite di et\u00e0 sia abbassato dai diciannove ai diciotto anni.\nIl racconto termina con i ragazzi diciottenni di Gatlin che camminano nel grano pronti per essere sacrificati.\nIl pensiero finale va tuttavia alla compagna di Malachia -prima che questo si sacrifichi- incinta di quest'ultimo che, nascondendolo aveva sviluppato un odio segreto per il grano e che sognava spesso di dargli fuoco e di poter infine fuggire. E che molto probabilmente attuer\u00e0 il suo piano al momento opportuno.\nConnessioni ad altri libri.\nTemi simili a quelli del racconto si possono trovare nel romanzo \"Ritual\" (1963) di David Pinner e in \"La festa del raccolto\" (1973) di Thomas Tryon. Gatlin viene menzionata nel romanzo \"It\". Hemingford Home, la citt\u00e0 vicina a Gatlin, \u00e8 la citt\u00e0 dove Madre Abagail vive in \"L'ombra dello scorpione\" ed \u00e8 anche il luogo di ambientazione dei racconti \"L'ultimo piolo\" e \"1922\". Inoltre ne \"L'ombra dello scorpione\", si lascia intendere che \"Colui Che Cammina Dietro I Filari\" sia Randall Flagg.\nAl cinema.\nIl racconto fu adattato per lo schermo per la prima volta nel 1983, nel cortometraggio \"I discepoli del corvo\".\nUn anno dopo, dal racconto venne tratto il film \"Grano rosso sangue\", con Peter Horton e Linda Hamilton. Molti sequel furono realizzati in seguito al grande successo del film. Nel settembre 2009, il canale Syfy ha realizzato il film televisivo \"Campi insanguinati\" basato sul racconto."}
{"id": "4920432", "revid": "122933832", "url": "https://it.wikipedia.org/wiki?curid=4920432", "title": "Fake Your Death", "text": "Fake Your Death \u00e8 un singolo del gruppo musicale statunitense My Chemical Romance, l'unico estratto dalla raccolta di successi \"May Death Never Stop You\" e pubblicato il 17 febbraio 2014.\nLa canzone.\nSi tratta dell'unico brano inedito contenuto in \"May Death Never Stop You\", ed \u00e8 stato l'ultimo brano scritto dai My Chemical Romance prima del loro scioglimento, avvenuto il 22 marzo 2013. \u00c8 una semplice e intima ballata caratterizzata dalle costanti note di un pianoforte e le melodie in crescendo di una chitarra elettrica. Parlando del brano, il cantante Gerard Way ha affermato:\nVideo musicale.\nIl video ufficiale del brano, diretto da Thomas Kirk, \u00e8 un montaggio contenente le immagini dei video dei brani pi\u00f9 celebri dei My Chemical Romance, con alcune immagini prese dai dietro le quinte e continue riprese della copertina di \"May Death Never Stop You\" realizzata in 3D."}
{"id": "4920434", "revid": "110157", "url": "https://it.wikipedia.org/wiki?curid=4920434", "title": "Malyn", "text": "Malyn (in ucraino \u041c\u0430\u043b\u0438\u043d) \u00e8 una citt\u00e0 di 27.010 abitanti dell'Ucraina occidentale."}
{"id": "4920437", "revid": "767487", "url": "https://it.wikipedia.org/wiki?curid=4920437", "title": "Replay (Zendaya)", "text": "Replay \u00e8 il primo singolo estratto dall'album \"Zendaya\" dell'omonima cantante statunitense, pubblicato nel 2013."}
{"id": "4920439", "revid": "47767", "url": "https://it.wikipedia.org/wiki?curid=4920439", "title": "Pipino il Vecchio", "text": ""}
{"id": "4920442", "revid": "47767", "url": "https://it.wikipedia.org/wiki?curid=4920442", "title": "Pipino (nome)", "text": "Origine e diffusione.\nSi tratta di un nome di origine franca, di significato incerto: potrebbe essere basato sull'elemento germanico \"bib\", \"tremare\" (avendo quindi il significato di \"terribile\", \"che ispira terrore\") oppure su \"bif\" (\"moto\", \"aria\", \"acqua\").\nOnomastico.\nL'onomastico si festeggia il 21 febbraio in memoria di san Pipino di Landen, detto \"il Vecchio\"."}
{"id": "4920446", "revid": "301156", "url": "https://it.wikipedia.org/wiki?curid=4920446", "title": "71\u00aa Mostra internazionale d'arte cinematografica di Venezia", "text": "La 71\u00aa edizione della Mostra internazionale d'arte cinematografica ha avuto luogo a Venezia, Italia, dal 27 agosto al 6 settembre 2014. Anche quest'anno \u00e8 stata diretta da Alberto Barbera e organizzata dalla Biennale presieduta da Paolo Baratta.\nLa madrina della rassegna \u00e8 stata l'attrice italiana Luisa Ranieri. Il film d'apertura del festival \u00e8 stato \"Birdman\", del regista Alejandro Gonz\u00e1lez I\u00f1\u00e1rritu.\nLa giuria, presieduta dal compositore e musicista Alexandre Desplat, ha assegnato il Leone d'oro al miglior film a \"Un piccione seduto su un ramo riflette sull'esistenza\" di Roy Andersson.\nLe giurie.\nLe giurie internazionali della 71\u00aa Mostra internazionale d'arte cinematografica di Venezia sono state composte da:"}
{"id": "4920447", "revid": "34392", "url": "https://it.wikipedia.org/wiki?curid=4920447", "title": "Achemenes", "text": ""}
{"id": "4920454", "revid": "857769", "url": "https://it.wikipedia.org/wiki?curid=4920454", "title": "Catarina Lindqvist-Ryan", "text": ""}
{"id": "4920456", "revid": "857769", "url": "https://it.wikipedia.org/wiki?curid=4920456", "title": "Ivanna Madruga Osses", "text": ""}
{"id": "4920457", "revid": "857769", "url": "https://it.wikipedia.org/wiki?curid=4920457", "title": "Ivanna Madruga-Osses", "text": ""}
{"id": "4920460", "revid": "729019", "url": "https://it.wikipedia.org/wiki?curid=4920460", "title": "Stazione di Cureggio", "text": "La stazione di Cureggio \u00e8 una stazione ferroviaria della linea Santhi\u00e0-Arona posta nel comune di omonimo comune; tale impianto risulta privo di traffico dal 2012, anno della sospensione della linea.\nStoria.\nLa stazione entr\u00f2 in funzione il 16 gennaio 1905, con l'apertura del primo tratto fra Santhi\u00e0 e Borgomanero della linea Santhi\u00e0-Arona.\nIl movimento era svolto in regime di giunto telefonico mediante il quale il Dirigente Unico coordinava il personale addetto al movimento della stazione nell'effettuazione di incroci e precedenze.\nNel 1987, con l'introduzione sulla linea ferroviaria del sistema di Controllo centralizzato del traffico, la stazione venne dotata di apparato ACEI, che sostitu\u00ec i precedenti impianti per la manovra degli enti del piazzale comandati manualmente dal personale. Tale sistema ha permesso il controllo a distanza, mediante Dirigente Centrale Operativo.\nLa gestione degli impianti, in origine affidata alle Ferrovie dello Stato, nel 2000 pass\u00f2 alla neocostituita Rete Ferroviaria Italiana.\nLa stazione risulta senza traffico dal 17 giugno 2012, per effetto della sospensione del servizio sulla linea.\nStrutture e impianti.\nLa stazione \u00e8 dotata di 2 binari passanti, entrambi serviti da una propria banchina. Tali banchine risultano collegate da una passerella a raso in quanto \u00e8 assente il sottopassaggio. La maggior parte del traffico era svolto sul secondo binario di corretto tracciato, mentre il primo era utilizzato soltanto per incroci o precedenze.\nLa stazione dispone di un fabbricato viaggiatori sviluppato su due piani, chiuso in occasione dell'impresenziamento dell'impianto. Lo stabile appare al 2016 in buono stato di conservazione, nonostante l'incuria e le vandalizzazioni esterne.\nPer ovviare alla mancanza di un riparo in caso di maltempo venne aggiunta una pensilina in cemento dotata di due obliteratrici e di pannelli informativi per i viaggiatori.\nTalvolta vi vengono ricoverati i treni cantiere utilizzati per i lavori di rinnovamento sulla linea Novara Domodossola .\nMovimento.\nLa stazione era servita da treni regionali di Trenitalia fino al 17 giugno 2012, giorno in cui l'esercizio ferroviario fu sospeso per decisione della Regione Piemonte e sostituito da autocorse."}
{"id": "4920471", "revid": "2044019", "url": "https://it.wikipedia.org/wiki?curid=4920471", "title": "Campi insanguinati", "text": "Campi insanguinati (\"Children of the Corn\") \u00e8 un film per la televisione del 2009 diretto da Donald P. Borchers.\nTrama.\n1975. I coniugi Burton e Vicky Stanton, sono in viaggio verso la California, nel tentativo di salvare il loro matrimonio in crisi. La moglie infatti non ha ancora superato ci\u00f2 che il marito faceva durante la guerra del Vietnam e non approva il pathos che lui mette quando ne parla. A causa di una discussione i due non si accorgono di un bambino che sbuca dai campi di grano e lo investono. Superato lo shock iniziale Burt si accorge che il ragazzino era gi\u00e0 condannato ancora prima di essere investito a causa di un taglio alla gola mortale infertogli con un'arma da taglio. I due si mettono quindi alla ricerca della pi\u00f9 vicina stazione di polizia per denunciare il crimine. Giunti nella piccola cittadina di Gatlin, Burt parte subito alla ricerca di un telefono ma si accorge che il paese \u00e8 disabitato. Lasciata la moglie in auto si incammina dunque verso la chiesa, nonostante il parere contrario di Vicky che gli consiglia di lasciare quel luogo perch\u00e9 ha un brutto presentimento. All'interno della chiesetta scopre dai registri parrocchiali che il paese \u00e8 in realt\u00e0 abitato, ma si accorge con stupore che nessuno dei residenti supera il diciannovesimo anno di et\u00e0 da almeno dodici anni. Intanto Vicky viene rapita ed uccisa da un gruppo di ragazzi misteriosi che distruggono la vettura. Giunto sul posto Burt viene accerchiato e la guida spirituale dei ragazzi, un bambino di nome Isaac, gli svela la verit\u00e0: dodici anni prima si era abbattuta sulla cittadina una violenta carestia, scatenata da un famigerato \"dio del grano\", che i ragazzi riconducono al dio giudeo-cristiano; il dio, che parlava solo ad Isaac, gli spieg\u00f2 che in cambio della fine della carestia pretendeva il sacrificio di tutti gli uomini e le donne dai diciannove anni in poi. Lui e sua moglie sono degli adulti, e come tutti gli adulti erano corrotti e meritavano di morire. I ragazzi provano ad attaccare Burt, ma lui, grazie alla sua esperienza, riesce ad ucciderne alcuni ed a rifugiarsi tra i filari del campo, dove, sfruttando le sue abilit\u00e0 da guerrigliero apprese in Vietnam riesce a sfuggire ai suoi inseguitori. Giunta la sera i ragazzi sembrano desistere e si allontanano dal campo, riunendosi nella Chiesa dove assistono ad un rituale di accoppiamento fra due ragazzi della comunit\u00e0. Intanto Burton, che \u00e8 rimasto nel campo fra i cadaveri dei ragazzi che ha assassinato, rivive nella sua mente gli episodi della guerra ed in preda alla pazzia inizia ad aggirarsi nel campo senza una meta, ritrovandosi nella radura addetta a zona dei sacrifici, dove scorge il cadavere della moglie deturpato e crocifisso e cade in preda alla disperazione. Ad un tratto inizia a sentire degli strani rumori intorno a lui e, rinvenuto, si trova dinanzi al dio del grano, che si rivela una sorta di pianta mangia-uomini che lo uccide. Il giorno dopo Isaac spiega ai suoi concittadini che a causa degli ultimi avvenimenti il dio del grano \u00e8 molto adirato ed ha abbassato l'et\u00e0 del sacrificio a diciotto anni. Alla fine del film si possono scorgere i ragazzi pi\u00f9 anziani avviarsi verso i campi per essere sacrificati al mostro.\nCitazioni e riferimenti.\nIl film \u00e8 tratto dal racconto \"I figli del grano\" di Stephen King, che gi\u00e0 aveva ispirato il cortometraggio \"I discepoli del corvo\" (1983) e il pi\u00f9 famoso film \"Grano rosso sangue\" (1984).\nRemake del film di Kiersch: Borchers, si attiene di pi\u00f9 al racconto originale di King.\nProduzione.\nCast.\nIl cast del film fu scelto due settimane prima dell'inizio delle riprese. \nA differenza del film originale, nel quale i vari ragazzi erano stati interpretati da attori con pi\u00f9 di diciotto anni, il regista ha optato per un cast fatto di attori dell'et\u00e0 giusta per i loro ruoli. \nRiprese.\nIl film \u00e8 stato girato nel settembre 2008 a Lost Nation e a Rural Oxford Jct, nello stato dell'Iowa.\nUscita.\nIl film venne trasmesso per la prima volta negli Stati Uniti sul canale Sci-Fi il 26 settembre 2009 ed \u00e8 uscito in versione integrale su DVD della Anchor Bay il 6 ottobre 2009. "}
{"id": "4920473", "revid": "481666", "url": "https://it.wikipedia.org/wiki?curid=4920473", "title": "Schl\u00e9mil", "text": ""}
{"id": "4920476", "revid": "481666", "url": "https://it.wikipedia.org/wiki?curid=4920476", "title": "Schlemil", "text": ""}
{"id": "4920477", "revid": "339392", "url": "https://it.wikipedia.org/wiki?curid=4920477", "title": "Ernst Lanzer", "text": ""}
{"id": "4920479", "revid": "767487", "url": "https://it.wikipedia.org/wiki?curid=4920479", "title": "Pavia Foot Ball Club 1932-1933", "text": "Questa voce raccoglie le informazioni riguardanti il Pavia Foot Ball Club nelle competizioni ufficiali della stagione 1932-1933."}
{"id": "4920490", "revid": "767487", "url": "https://it.wikipedia.org/wiki?curid=4920490", "title": "Associazione Calcio Cesena 1993-1994", "text": "Questa pagina raccoglie le informazioni riguardanti l'Associazione Calcio Cesena nelle competizioni ufficiali della stagione 1993-1994.\nRosa.\n \n \n \n \n "}
{"id": "4920492", "revid": "118687381", "url": "https://it.wikipedia.org/wiki?curid=4920492", "title": "Jake White (attore)", "text": ""}
{"id": "4920503", "revid": "798140", "url": "https://it.wikipedia.org/wiki?curid=4920503", "title": "Villa Campari", "text": "Villa Campari, conosciuta anche come Casa Alta, \u00e8 una villa nobiliare del XIX secolo presente a Sesto San Giovanni. \nStoria.\nLa villa Campari venne costruita nel 1826 dall'illustre famiglia patrizia milanese degli Arese-Lucini. Da subito viene chiamata \"Casa Alta\". Nel 1903 la villa diventa propriet\u00e0 di Davide e Guido Campari, che stabiliscono qui la loro abitazione, mentre nell'area del parco costruiscono la nuova e moderna fabbrica di liquori.\nLa Campari compie negli anni ottanta un primo attento e particolareggiato restauro. La villa conserva all'esterno il suo aspetto originario e al suo interno \u00e8 ancora arredata con mobili, quadri e oggetti gi\u00e0 presenti nel 1903, all'atto dell'acquisto, o successivamente aggiunti dalla famiglia Campari.\nNel XXI secolo, la sede storica e l'aria circostante la villa, sono state oggetto di un intervento urbanistico omogeneo a cura dell'architetto Mario Botta e dell'architetto sestese Giancarlo Marzorati. La villa, completamente ristrutturata sia negli esterni che negli interni e negli arredi, \u00e8 sede di un ristorante e al suo interno sono ospitati eventi e corsi enogastronomici.\nArchitettura.\nL'edificio, originariamente con mattoni a vista, ha uno stile vagamente neoclassico che rimanda alla fine del XVIII secolo. Accanto all'edificio principale venne costruito un sopralzo con alcune colonne in stile romanico. I diversi ambienti interni della villa sono ben distribuiti e comunicanti tra loro; la pavimentazione presenta molti disegni geometrici e colori. Ai lati della villa, verso il parco, i vecchi proprietari collocarono tredici effigi degli imperatori che governarono su Roma e Bisanzio, scolpite su marmo.\nIl corpo centrale della villa \u00e8 su due piani, con due ali poco pi\u00f9 basse che formano una corte a \"U\" chiusa dalla cancellata in ferro battuto. Al centro del corpo centrale sorge una torretta che permetteva di liberare lo sguardo sino alle colline brianzole."}
{"id": "4920504", "revid": "287204", "url": "https://it.wikipedia.org/wiki?curid=4920504", "title": "Durov", "text": ""}
{"id": "4920505", "revid": "1305772", "url": "https://it.wikipedia.org/wiki?curid=4920505", "title": "Sing (My Chemical Romance)", "text": "Sing (stilizzato SING) \u00e8 un singolo del gruppo musicale My Chemical Romance, il terzo estratto dal loro quarto album in studio \"\", pubblicato il 3 novembre 2010 dalla Reprise Records.\nDel brano \u00e8 stata realizzata una seconda versione con una diversa strumentalizzazione, pubblicata con il titolo \"Sing It for Japan\" per sostenere la popolazione giapponese in seguito al terremoto del 2011.\nVideo musicale.\nIl video ufficiale realizzato per il brano, diretto da Gerard Way e Paul Brown, \u00e8 stato presentato in anteprima sul sito ufficiale della band il 17 novembre 2010. \u00c8 la seconda e ultima parte della storia dei fittizi \"Fabulous Killjoys\", cominciata con il video di \"Na Na Na (Na Na Na Na Na Na Na Na Na)\".\n\u00c8 stato pubblicato anche un secondo video del brano per la versione \"Sing It for Japan\", diretto da Claire Vogel e Ray Toro e pubblicato il 12 aprile 2011."}
{"id": "4920515", "revid": "767487", "url": "https://it.wikipedia.org/wiki?curid=4920515", "title": "Urbano Rovida", "text": "Carriera.\nHa esordito diciottenne in Prima Divisione con il Pavia il 28 maggio 1953 nello spareggio Pavia-SPAL (3-1). Ha poi giocato per l'Alessandria e il Casale, prima di tornare alla Pavese e poi nel 1942-1943 ritornare a vestire i colori del Pavia che lo avevano visto esordire."}
{"id": "4920521", "revid": "1305772", "url": "https://it.wikipedia.org/wiki?curid=4920521", "title": "Enrique V. Iglesias", "text": "Biografia.\nEnrique V. Iglesias \u00e8 nato ad Arancedo il 29 luglio 1930 ed \u00e8 figlio di Manuel Iglesias e Isabel Garc\u00eda. Nel 1934 \u00e8 emigrato in Uruguay con i suoi genitori. In seguito ha ottenuto la cittadinanza uruguaiana.\nAll'universit\u00e0 ha sviluppato un interesse per l'economia e nel 1953 si \u00e8 laureato in economia e amministrazione aziendale all'Universit\u00e0 della Repubblica d'Uruguay. Dopo la laurea \u00e8 stato assunto da una banca privata. In seguito \u00e8 stato direttore per il management dell'Unione delle banche dell'Uruguay dal 1954 al 1966, direttore della Commissione degli investimenti e dello sviluppo economico dal 1960 al 1967, presidente della Banca centrale dell'Uruguay dal 1967 al 1968, segretario esecutivo della Commissione economica per l'America Latina e i Caraibi dal 1972 al 1985, segretario generale della Conferenza delle Nazioni Unite sulle fonti energetiche nuove e rinnovabili a Nairobi nel 1981, ministro degli affari esteri dell'Uruguay dal 1985 al 1988, presidente della Banca Interamericana di Sviluppo dal 1988 al 2005 e segretario generale della Segreteria generale iberoamericana dal 2005 al 2014.\nDurante i primi due mandati di presidente della Banca Interamericana di Sviluppo ha concluso il settimo, nel 1989, e l'ottavo negoziato, nel 1994, per il reperimento generale delle risorse. Queste trattative hanno aumentato il capitale ordinario della Banca rispettivamente da 26,5 miliardi di dollari a 101 miliardi di dollari che hanno permesso all'agenzia di aiutare i suoi paesi membri beneficiari ad avviare un'era di riforme, apertura e integrazione, nonch\u00e9 di portare avanti un programma di modernizzazione dell'istituzione stessa. Durante questo periodo ha iniziato a operare anche la Corporazione inter-americana di investimento, una sussidiaria della Banca Interamericana di Sviluppo. Nel 1994 si \u00e8 vista l'inclusione sistematica delle questioni indigene nelle politiche della Banca e ha collaborato attivamente alla creazione del Fondo Indigeno avvenuto a Santa Cruz de la Sierra, in Bolivia, nel 1995.\nIl 1\u00ba giugno 2005 ha annunciato le sue dimissioni dalla presidenza della Banca Interamericana di Sviluppo con effetto dal 30 settembre 2005. Nel corso dell'anno \u00e8 diventato segretario generale della Segreteria generale iberoamericana, un'organizzazione nata per facilitare la cooperazione tra America latina, Spagna e Portogallo.\nIglesias \u00e8 un forte promotore del libero commercio e del multilateralismo, ha avuto un ruolo decisivo nella concessioni di prestiti per la creazione di progetti di sviluppo e ha uno speciale interesse per le energie rinnovabili. \u00c8 membro onorario del Club di Roma, organizzazione che promuove un governo mondiale. \u00c8 anche membro del comitato onorario della Fondazione Chirac, sin da quando essa \u00e8 stata lanciata nel 2008 dall'ex presidente francese Jacques Chirac al fine di promuovere la pace nel mondo. Fa parte della Global Leadership Foundation, un'organizzazione che lavora per sostenere la leadership democratica, prevenire e risolvere i conflitti attraverso la mediazione e promuovere il buon governo sotto forma di istituzioni democratiche, mercati aperti, diritti umani e Stato di diritto. Lo fa mettendo a disposizione, con discrezione e fiducia, l'esperienza degli ex leader nazionali di oggi. \u00c8 un'organizzazione senza scopo di lucro composta da ex capi di governo, alti funzionari governativi e organizzazioni internazionali che lavorano a stretto contatto con i Capi di governo su questioni relative alla governance. \u00c8 membro del think tank di Washington Inter-American Dialogue.\nHa ricevuto: un dottorato \"honoris causa\" in giurisprudenza dall'Universit\u00e0 Carleton di Ottawa nel 1994 e dottorati \"honoris causa\" dall'Universit\u00e0 autonoma di Guadalajara nel 1994, dall'Universit\u00e0 C\u00e1ndido M\u00e9ndes di Rio de Janeiro nel 1994, dall'Universit\u00e0 della Louisiana sudorientale di Hammond nel 2000, dall'Universit\u00e0 di Oviedo nel 2002, dall'Universit\u00e0 Europea di Madrid nel 2008, dall'Universit\u00e0 Andr\u00e9s Bello di Santiago del Cile nel 2008, dall'Universit\u00e0 autonoma del Chiapas di Tuxtla Guti\u00e9rrez nel 2009, dall'Universit\u00e0 Sant'Ignazio di Loyola di Lima nel 2010 e dall'Universit\u00e0 di Alcal\u00e1 nel 2012."}
{"id": "4920524", "revid": "325224", "url": "https://it.wikipedia.org/wiki?curid=4920524", "title": "Enrique Valent\u00edn Iglesias Garc\u00eda", "text": ""}
{"id": "4920526", "revid": "767487", "url": "https://it.wikipedia.org/wiki?curid=4920526", "title": "Cosenza Calcio 1993-1994", "text": "Questa voce raccoglie le informazioni riguardanti il Cosenza Calcio nelle competizioni ufficiali della stagione 1993-1994."}
{"id": "4920531", "revid": "554814", "url": "https://it.wikipedia.org/wiki?curid=4920531", "title": "Thomas Wilson Ferebee", "text": ""}
{"id": "4920539", "revid": "481666", "url": "https://it.wikipedia.org/wiki?curid=4920539", "title": "Peter Schlemil", "text": ""}
{"id": "4920545", "revid": "325224", "url": "https://it.wikipedia.org/wiki?curid=4920545", "title": "CEPAL", "text": ""}
{"id": "4920546", "revid": "33689", "url": "https://it.wikipedia.org/wiki?curid=4920546", "title": "Fire (Game &amp; Watch)", "text": ""}
{"id": "4920551", "revid": "325224", "url": "https://it.wikipedia.org/wiki?curid=4920551", "title": "Enrique Valent\u00edn Iglesias", "text": ""}
{"id": "4920560", "revid": "112737754", "url": "https://it.wikipedia.org/wiki?curid=4920560", "title": "Grano rosso sangue (serie di film)", "text": "La serie cinematografica Grano rosso sangue, nota anche come Children of the Corn \u00e8 iniziata con il film \"Grano rosso sangue\" nel 1983. Da allora sono stati realizzati altri nove film della serie, l'ultimo dei quali uscito nel 2018. Il cortometraggio \"I discepoli del corvo\" del 1982, pur essendo anch'esso tratto dal racconto \"I figli del grano\" di Stephen King, non \u00e8 considerato come parte integrante della serie.\nCon l'esclusione dei primi tre film, tutti gli altri film della serie sono usciti direct-to-video. Il remake televisivo del film originale \u00e8 stato trasmesso da Syfy nel 2009 e pubblicato in DVD nello stesso anno."}
{"id": "4920567", "revid": "122350730", "url": "https://it.wikipedia.org/wiki?curid=4920567", "title": "PlayChoice-10", "text": "PlayChoice-10 \u00e8 una macchina arcade con 10 giochi disponibili, precedentemente pubblicati soltanto per NES. I giochi per questo sistema sono in forma di circuiti modulari collegati in una delle dieci slot della scheda madre del PlayChoice-10.\nRispetto alle cartucce originali del NES, le schede modulari disponibili per il PlayChoice-10 contengono anche una porzione aggiuntiva di ROM, contenente a sua volta informazioni e suggerimenti sul gioco in uso. Per il resto il gioco \u00e8 lo stesso, ma in linea di massima le cartucce per il NES non sono compatibili con il PlayChoice-10.\nA differenza dei comuni giochi arcade, ogni sessione di gioco aveva un tempo limite, oltre il quale il \"credit\" in uso si esauriva. In compenso, durante la sessione era possibile cambiare gioco. \nLa macchina \u00e8 basata sul medesimo hardware del NES, ma con alcune differenze. Il chip da cui dipende l'uscita video RGB offre una resa cromatica leggermente diversa rispetto a quella della console originale, inoltre \u00e8 presente una CPU supplementare. Quest'ultima serve principalmente a gestire il menu di selezione dei giochi e soprattutto il timer, ma serve anche a mostrare, nei cabinati dotati di schermo secondario, le informazioni contenute nella ROM aggiuntiva presente solo nelle \"cartucce nude\" del PlayChoice-10.\nPoco prima dell'uscita del Super Nintendo Entertainment System negli Stati Uniti, la compagnia ha lanciato il Nintendo Super System, sistema arcade creato per rendere giocabili in sala giochi alcuni dei giochi di punta della sua nuova console casalinga. Come il PlayChoice-10, ogni partita ha un tempo limite, che dipende dai crediti a disposizione del giocatore. I giochi installabili sono al massimo tre, anche in questo caso sotto forma di schede modulari.\nLista dei giochi PlayChoice-10.\nQuesta \u00e8 una lista dei 54 giochi disponibili su varie macchine PlayChoice-10."}
{"id": "4920568", "revid": "287204", "url": "https://it.wikipedia.org/wiki?curid=4920568", "title": "Drew (nome)", "text": "Origine e diffusione.\nGeneralmente, \"Drew\" \u00e8 una forma abbreviata del nome \"Andrew\", in uso dal XX secolo. Originariamente maschile, il nome ha poi assunto valenza anche femminile, grazie anche alla fama dell'attrice Drew Barrymore.\nVa tuttavia notato che un nome identico \u00e8 attestato da ben prima: \"Drew\" era infatti un'anglicizzazione di \"Drogo\", un nome normanno di origine non del tutto certa (potrebbe derivare da pi\u00f9 termini germanici, come il gotico \"dragen\", \"dragan\", \"driugan\", in anglosassone \"dre\u00f3gan\", \"portare\", \"servire [come militare]\" o il sassone \"drog\", \"spettro\", o anche dallo slavo \"dorgu\", \"prezioso\", \"caro\"); tale nome venne introdotto in Inghilterra con la conquista, e in periodo medievale era piuttosto diffuso, attestato in forme quali \"Drew\", \"Drewe\", \"Drue\" e \"Dru\" che diedero origine ad una manciata di cognomi ripresi poi a loro volta come nomi nel XVII secolo. \nOnomastico.\nL'onomastico si pu\u00f2 festeggiare lo stesso giorno di Andrea, cio\u00e8 generalmente il 30 novembre in onore di sant'Andrea apostolo."}
{"id": "4920569", "revid": "977234", "url": "https://it.wikipedia.org/wiki?curid=4920569", "title": "Nintendo PlayChoice-10", "text": ""}
{"id": "4920580", "revid": "599013", "url": "https://it.wikipedia.org/wiki?curid=4920580", "title": "Alberto G\u00f3mez Fern\u00e1ndez", "text": "Carriera.\nHa preso parte alla rosa di molte squadre, tutte spagnole, di cui una, Alcorc\u00f3n con cui ha disputato 5 anni nei quali ha collezionato ben 142 presenze.\nSvincolatosi dal club, il 7 gennaio 2014 firma un contratto con il Levante con cui debutter\u00e0 in Liga il 9 febbraio 2014, a 33 anni, nella partita pareggiata per 0-0 contro la Real Sociedad."}
{"id": "4920581", "revid": "767487", "url": "https://it.wikipedia.org/wiki?curid=4920581", "title": "Schlemihl (film)", "text": "Schlemihl \u00e8 un film muto del 1915 diretto da Richard Oswald.\nTrama.\nSchlemihl padre, un uomo onesto e capace, lavora come tuttofare per lo straccivendolo Ehrenstein. Tra la famiglia di Schlemihl e quella di Ehrenstein esistono dei forti legami, con i figli che si sono promessi uno all'altra: da una parte Jakob e Rahel Schlemihl, dall'altra Lea e Moritz Ehrenstein.\nUn giorno, Schlemihl trova in un armadio un gran numero di azioni che il vecchio Ehrenstein, ormai defunto, aveva nascosto l\u00ec dentro. L'uomo restituisce le azioni all'amico che, cos\u00ec, diventa ricco. Grato per l'integrit\u00e0 di Schlemihl, gli cede la propria attivit\u00e0. Ma a qualcuno la nuova ricchezza d\u00e0 alla testa e i soldi attirano dei loschi figuri intorno agli Ehrenstein. Sia Lea che Moritz lasciano infatti i loro promessi sposi e si lasciano irretire da Hellborn, un ex direttore di banca che li vuole accasare con i propri figli, Siddy e Bodo. Il fedele Schlemihl scopre i piani di Hellborn, che vuole mettere le mani sul denaro dei due ragazzi e lo smaschera.\nMa Ehrenstein non apprezza per niente l'ingerenza del suo vecchio amico e lo caccia di casa. Schlemihl, per salvare il salvabile, falsifica un telegramma che annuncia a Ehrenstein di aver perso tutto il suo denaro. L'arroganza della famiglia di nuovi ricchi si scioglie come neve al sole, soprattutto quando gli Hellborn si rivelano per quello che sono, dei volgari cacciatori di dote. Tutti tornano a pi\u00f9 miti consigli, con Lea e Moritz che si pentono e tornano da Jakob e Rahel.\nQuando poi la banca risulta sull'orlo del fallimento, sembra che i soldi siano sfumati per davvero. Per fortuna, Schlemihl, sempre accorto e previdente, ha salvato gran parte del denaro, assicurando la prosperit\u00e0 per la famiglia Ehrenstein-\nProduzione.\nIl film fu prodotto da Jules Greenbaum per la Greenbaum-Film GmbH (Berlin).\nDistribuzione.\nUsc\u00ec nelle sale cinematografiche tedesche il 1\u00ba settembre 1915 (o ottobre 1915)."}
{"id": "4920583", "revid": "767487", "url": "https://it.wikipedia.org/wiki?curid=4920583", "title": "Rex Allen", "text": "Conosciuto come \"Arizona's Cowboy\".\nBiografia.\nNato in Arizona, si \u00e8 avviato nel mondo dello spettacolo suonando la chitarra nel mondo vaudeville, prima di trasferirsi a Chicago per prendere parte allo show \"National Barn Dance\". Nel 1948 ha firmato un contratto con la Mercury Records e si \u00e8 trasferito a Hollywood, dove ha registrato alcuni album di musica country fino al 1952. Successivamente ha lavorato per la Decca Records. Uno dei suoi singoli di maggior successo \u00e8 stato \"Don't Go Near the Indians\" (1962).\nArriva nell'industria cinematografica nel 1950 debuttando nel film \"The Arizona Cowboy\". \u00c8 conosciuto anche col soprannome \"The Voice of the West\" dal momento che ha recitato come cantante in diversi film western interpretando se stesso. Ha lavorato come voce narrante in diverse produzioni animate e non come \"L'incredibile avventura\" (1963) e \"La meravigliosa stupenda storia di Carlotta e del porcellino Wilbur\" (1973). Ha prodotto anche alcune colonne sonore come quella di \"Drango\".\nTra gli altri film a cui ha preso parte vi sono \"Phantom Stallion\" (1954), \"Gli avvoltoi della strada ferrata\" (1954), \"The Last Musketeer\" (1952), \"Rodeo King and the Senorita\", \"Colorado Sundown\" e \"Shadows of Tombstone\"\n\u00c8 inserito nella Hollywood walk of fame.\n\u00c8 morto nella citt\u00e0 di Tucson all'et\u00e0 di 78 anni."}
{"id": "4920608", "revid": "65124615", "url": "https://it.wikipedia.org/wiki?curid=4920608", "title": "Uzbekistan ai XXII Giochi olimpici invernali", "text": "L'Uzbekistan ha partecipato ai XXII Giochi olimpici invernali, che si sono svolti dal 7 al 23 febbraio a So\u010di in Russia, con una delegazione composta da tre atleti."}
{"id": "4920610", "revid": "767487", "url": "https://it.wikipedia.org/wiki?curid=4920610", "title": "La festa del raccolto", "text": "La festa del raccolto \u00e8 un romanzo horror scritto da Thomas Tryon e pubblicato nel 1973.\nTrama.\nIl libro racconta la storia di Ned Costantine, un pubblicitario newyorkese, che decide con la sua famiglia (composta dalla moglie Beth e dalla figlia Kate) di lasciare la citt\u00e0 e trasferirsi in campagna, nel villaggio di Cornwall Combe, nelle campagne del New England che avevano visitato casualmente durante una gita.\nLa famiglia, colpita dalla piacevolezza del posto, decide di acquistare una vecchia casa e di ristrutturarla.\nI tre vengono accolti dagli abitanti del villaggio ed entrano a fare parte della comunit\u00e0.\nNel corso dei giorni tuttavia il protagonista comincia a notare alcuni cambiamenti, nel comportamento della moglie e della figlia e di tutti abitanti del villaggio, che seguono i consigli della Vedova Fortune.\nBen presto inizieranno degli episodi inquietanti e violenti che condurranno Ned verso una scoperta sconvolgente: dietro la parvenza di innocue tradizioni folkloristiche, si nasconde una ben pi\u00f9 raggelante perpetuazione di oscuri e sanguinari riti pagani.\nNed e la sua famiglia pagheranno un caro prezzo per la loro incauta curiosit\u00e0.\nNote.\nQuesto romanzo sembra aver ispirato Stephen King per il suo racconto \"I figli del grano\" (contenuto nella raccolta \"A volte ritornano\", pubblicata pochi anni pi\u00f9 tardi), ma tale affermazione non \u00e8 mai stata n\u00e9 provata n\u00e9 confermata dallo scrittore.\nIn TV.\nNel 1978 dal romanzo \u00e8 stata tratta una miniserie televisiva intitolata \"La casa\", diretta da Leo Penn ed interpretata da Bette Davis e David Ackroyd."}
{"id": "4920611", "revid": "767487", "url": "https://it.wikipedia.org/wiki?curid=4920611", "title": "Gene Austin", "text": "Biografia.\nConsiderato uno dei primi crooner, \u00e8 nato in Texas ed ha iniziato da ragazzo a suonare il pianoforte esibendosi nel mondo vaudeville. Dopo aver assolto agli obblighi militari, nel 1919 si stabil\u00ec a Baltimora iniziando a suonare in diversi locali prima di scrivere \"How Come You Do Me Like You Do\".\nCon la Victor Records ha venduto milioni di copie con i suoi singoli, tra i quali spiccano \"The Lonesome Road\", \"Riding Around in the Rain\" e \"Ramona\". Il brano \"My Blue Heaven\" \u00e8 tra i singoli pi\u00f9 venduti negli Stati Uniti d'America e nel mondo.\nHa composto brani come \"When My Sugar Walks Down the Street\", canzone registrata da Duke Ellington, Nat King Cole, Ella Fitzgerald, Sy Oliver, Johnny Mathis e decine di altri artisti. I suoi brani sono stati cantata da decine di gruppi e interpreti come Louis Armstrong, Don Gibson, Frank Sinatra, Chet Atkins, Bing Crosby, Fats Waller, Eddy Arnold e altri.\nHa lavorato anche come attore negli anni trenta/quaranta, recitando tra l'altro in \"Sadie McKee\", \"Annie del Klondike\", \"Songs and Saddles\" e \"Moon Over Las Vegas\"."}
{"id": "4920613", "revid": "339392", "url": "https://it.wikipedia.org/wiki?curid=4920613", "title": "Quiet Please!", "text": ""}
{"id": "4920634", "revid": "125484298", "url": "https://it.wikipedia.org/wiki?curid=4920634", "title": "Societ\u00e0 Sportiva Portorecanati", "text": "La Societ\u00e0 Sportiva Portorecanati A.S.D., meglio conosciuta come Portorecanati, \u00e8 una societ\u00e0 calcistica italiana con sede nella citt\u00e0 di Porto Recanati, in Provincia di Macerata. Fondato nel 1919, il club annovera due partecipazioni in Serie C. I colori sociali sono l'arancione e il nero, e disputa le gare interne allo Stadio Comunale Vincenzo Monaldi.\nStoria.\nLa societ\u00e0 fu fondata nel 1919 con il nome di \"Polisportiva Adriatica\" . In breve approda in Terza Divisione, campionato del terzo livello calcistico italiano organizzato a suddivisione regionale, mentre nel . Disputa il campionato di Serie C 1945-1946 e, nonostante si ritrova ad affrontare squadre come il e l', riesce ad arrivare al terzo posto, miglior risultato sportivo del club di sempre. A causa della riforma dei campionati di Serie C per\u00f2, la squadra gioc\u00f2 gli anni successivi nel campionato di Prima Divisione regionale, passando poi nel 1952 a quello di Promozione. In questo periodo giocarono con la maglia del Portorecanati Beniamino Di Giacomo, Luciano Panetti, Fabio Ballarini e Neno Orlandoni, tra i quali Panetti in seguito ricopr\u00ec anche ruoli nella societ\u00e0 arancione.\nNel 1964 la squadra giovanile portorecanatese, chiamata \"L'Adriatica\", vince il titolo di Campione d'Italia di categoria a Rimini in finale contro il C.O.S. di Latina. Il vivaio non pass\u00f2 inosservato alla dirigenza dell'Inter, che acquisisce il diritto a rilevare tre elementi all'anno dalle formazioni giovanili.\nNella stagione 1966-67 la squadra portorecanatese vince il campionato di Promozione sotto la guida proprio di Luciano Panetti, nelle vesti di allenatore. Dopo due stagioni disputate in Serie D, nel 1968 retrocede nuovamente in Promozione in cui rester\u00e0 fino al 1976 (con una piccola parentesi in Prima Categoria nel 1974) per poi precipitare in campionati minori. Dal 2003 il Portorecanati abbandona il vecchio campo sportivo Nazario Sauro, ristrutturato a parcheggio, per disputare le partite casalinghe nel nuovo stadio comunale intitolato a \"Vincenzo Monaldi\", ricordato come il vero maestro del calcio portorecanatese. Nel 2008 assume la carica di presidente Arturo Maresca, e l'anno successivo la squadra riesce a tornare nel campionato di Promozione con 6 giornate d'anticipo, trenta anni dopo dall'ultima apparizione. Dalla stagione 2012-2013 il presidente societario diventa Fausto Pigini, e al suo primo anno alla guida, la squadra viene ripescata in Eccellenza Marche, massimo campionato regionale, dopo aver perso la finale interregionale col Vismara. La squadra per\u00f2 riesce a disputare il massimo campionato regionale solo per due anni, retrocedendo in Promozione al termine della stagione 2014-15 che termina all'ultimo posto in classifica.\nColori e simboli.\nColori.\nLa societ\u00e0 nacque nel 1919 con i colori arancione e blu, richiamando i colori dello stemma della citt\u00e0, ma dalla ripresa delle attivit\u00e0 calcistiche dopo la seconda guerra mondiale sostitu\u00ec il blu con il nero, sfoggiando divise arancioni con dettagli neri.\nStrutture.\nStadio.\n Dopo la sua demolizione, il Portorecanati gioca le partite casalinghe allo stadio comunale \"Vincenzo Monaldi\", con capienza di posti e costituito da un campo da gioco in erba di misure 105 x 65 m.\nSettore giovanile.\nNel 1964, la squadra giovanile portorecanatese, chiamata \"L'Adriatica\", vince il titolo di Campione d'Italia di categoria al Romeo Neri di Rimini in finale contro il C.O.S. di Latina. Il vivaio non passa inosservato alla dirigenza dell'Inter, che acquisisce il diritto di rilevare tre elementi all'anno dalle formazioni giovanili.\nDi seguito una lista dei calciatori che hanno militano nel settore giovanile arancione ed hanno esordito in serie A e serie B:"}
{"id": "4920636", "revid": "253269", "url": "https://it.wikipedia.org/wiki?curid=4920636", "title": "Adrienne Ames", "text": "Biografia.\nNata nel 1903 a Forth Worth nel Texas, inizi\u00f2 la sua carriera cinematografica nel 1927. Fu lanciata come attrice per interpretare piccoli ruoli in film muti. Con l'avvento del sonoro la sua popolarit\u00e0 aument\u00f2 e venne contattata anche per alcuni film musicali. Negli anni '30 prese parte a circa 30 film.\nNel 1941 lasci\u00f2 Hollywood e si dedic\u00f2 ai programmi radiofonici, realizzando un talk show a New York. Il programma prosegu\u00ec fino a poco prima della sua morte, avvenuta nel 1947, ad appena quarant'anni, a causa di un tumore.\nSi spos\u00f2 tre volte, la prima con Derward Truax, da cui ebbe nel 1922 la figlia Barbara, nel 1929 con il produttore Stephen Ames e infine con l'attore Bruce Cabot, dal 1933 al 1937. \u00c8 stata inserita nella Hollywood walk of fame."}
{"id": "4920642", "revid": "110157", "url": "https://it.wikipedia.org/wiki?curid=4920642", "title": "Kubok SSSR 1949", "text": "La Kubok SSSR 1949 fu la 10\u00aa edizione del trofeo. Vide la vittoria finale della Torpedo Mosca, al suo primo titolo.\nFormula.\nFurono ammesse a partecipare alla competizione non solo le 102 partecipanti alle due serie del campionato, ma anche le 18 formazioni vincitrici delle varie coppe delle repubbliche costituenti l'Unione Sovietica (sedici repubbliche pi\u00f9 le citt\u00e0 di Leningrado e di Mosca), per un totale di 120 formazioni partecipanti.\nIl torneo era diviso in due fasi: la fase preliminare e la fase finale.\nNella fase finale le squadre erano raggruppate in sei zone, ognuna delle quali prevedeva tre finali e la promozione di altrettante squadre. A questa fase del torneo parteciparono tutte le squadre partecipanti alla Vtoraja Gruppa 1949, seconda serie del campionato sovietico. La formula fu quella classica dei turni ad eliminazione diretta, con gare di sola andata e tempi supplementari, ma non rigori: in caso di parit\u00e0 si ricorreva al replay, disputato il giorno seguente sul medesimo terreno di gioco.\nNella seconda fase le 18 qualificate si incontrarono con le 18 partecipanti alla Pervaja Gruppa 1949 e con le 18 vincitrici delle coppe, sempre in turni ad eliminazione diretta; la stessa formula era mantenuta fino alla finale che, come da tradizione, fu disputata a Mosca. Le formazioni di Pervaja Gruppa entrarono in gioco tra il secondo e il terzo turno, le vincitrici delle coppe tra il primo e il secondo.\nFase preliminare.\nZona Centro.\nQuarti di finale.\nLe partite furono disputate 27 e il 30 agosto 1949.\nSemifinali.\nLe partite furono disputate tra il 4 e il 9 settembre 1949.\nFinali.\nLe partite furono disputate tra il 7 e il 13 settembre 1949.\nZona Russa I.\nSemifinali.\nLe partite furono disputate il 4 settembre 1949.\nFinali.\nLe partite furono disputate il 9 settembre 1949.\nZona Russa II.\nQuarti di finale.\nLe partite furono disputate il 29 agosto e il 1\u00ba settembre 1949.\nSemifinali.\nLe partite furono disputate tra il 3 e il 4 settembre 1949.\nFinali.\nLe partite furono disputate tra il 6 il 11 settembre 1949.\nZona Russa III.\nQuarti di finale.\nLa partita fu disputata il 20 agosto 1949.\nSemifinali.\nLe partite furono disputate tra il 3 e il 4 settembre 1949.\nFinali.\nLe partite furono disputate tra il 6 e l'8 settembre 1949.\nZona Russa IV.\nQuarti di finale.\nLe partite furono disputate il 30 agosto 1949.\nSemifinali.\nLe partite furono disputate tra il 3 e il 4 settembre 1949.\nFinali.\nLe partite furono disputate tra il 6 e il 7 settembre 1949.\nZona Ucraina.\nQuarti di finale.\nLe partite furono disputate tra il 16 giugno e il 30 agosto 1949.\nSemifinali.\nLe partite furono disputate tra il 23 giugno e il 5 settembre 1949.\nFinali.\nLe partite furono disputate tra il 6 e il 7 settembre 1949.\nFase finale.\nPrimo turno.\nLe gare furono disputate tra il 28 e il 30 settembre 1949.\nA questo turno parteciparono Krylya Sovetov Molotov, Krasnoye Znamya Orechovo, DO Leningrado e DO Tashkent, promosse dalla fase preliminare e le seguenti vincitrici dei campionati statali:\nSecondo turno.\nLe gare furono disputate tra il 25 settembre e il 12 ottobre 1949.\nIn questo turno entrarono in scena le altre 14 promosse della fase preliminare, le quattro promosse del turno precedente, Lokomotiv Mosca, Kryl'ja Sovetov Kujby\u0161ev, Daugava Riga e VVS Mosca della Pervaja Gruppa 1949 e le restanti quattrodici vincitrici delle Coppe statali, che giocarono l'incontro in casa:\nTerzo turno.\nLe gare furono disputate tra il 4 e il 19 ottobre 1949.\nAlle 18 promosse del turno precedente si unirono le restanti quattordici squadre della Pervaja Gruppa 1949.\nOttavi di finale.\nLe gare furono disputate tra il 17 e il 24 ottobre 1949.\nQuarti di finale.\nLe gare furono disputate tra il 25 e il 27 ottobre 1949.\nSemifinali.\nLe gare furono disputate il 30 e il 31 ottobre 1949."}
{"id": "4920654", "revid": "344503", "url": "https://it.wikipedia.org/wiki?curid=4920654", "title": "Millennium Films", "text": ""}
{"id": "4920661", "revid": "1543377", "url": "https://it.wikipedia.org/wiki?curid=4920661", "title": "Voyage that Never Ends", "text": "Voyage that Never Ends \u00e8 una composizione del musicista italiano Stefano Scodanibbio per contrabbasso solo, una suite di quattro brani che l'autore ha suonato di persona per un periodo di dieci anni.\nIl titolo \u00e8 tratto dall'omonimo progetto letterario, incompiuto, di Malcolm Lowry mentre i nomi dei quattro movimenti sono ispirati a capitoli degli \"Incidents of Travel in Yucatan\" dell'esploratore inglese John Lloyd Stephens.\nL'opera.\n\"Voyage that Never Ends\" \u00e8 il risultato di un \"work in progress\" durato quasi venti anni. Scodanibbio parte all'inizio degli anni Ottanta con una serie di esercizi sullo staccato; lavorando con movimenti dell'arco sulla terza corda, ottiene una \u201cpulsazione ritmica\u201d regolare. In seguito aggiunge spostamenti dell'archetto verso il ponticello dello strumento, e poi ancora varie altre tecniche ottenendo una tessitura timbrica complessa: il picchiettato, l'arco circolare, l'arco obliquo, il legno battuto, lo sfregamento, la percussione e il pizzicato. L'effetto sull'ascoltatore \u00e8 un'eco di antichi strumenti.\nA partire da met\u00e0 anni Novanta, Scodanibbio comincia a lavorare anche sulle altre corde, intonate con un'accordatura inventata appositamente. Nella versione definitiva, \"Voyage that Never Ends\" \u00e8 destinato a essere suonato su corde \u201cvuote\u201d (senza intervento della mano sinistra sui tasti).\nLa scala di 11 suoni utilizzata ha origine dai primi armonici naturali di questa \u201cscordatura\u201d, vale a dire fa #, la #, mi e sol #."}
{"id": "4920663", "revid": "643662", "url": "https://it.wikipedia.org/wiki?curid=4920663", "title": "Coppa dell'URSS 1949", "text": ""}
{"id": "4920665", "revid": "253269", "url": "https://it.wikipedia.org/wiki?curid=4920665", "title": "Lynn Bari", "text": " \nRecit\u00f2 in oltre 100 film degli anni trenta e quaranta.\nBiografia.\nNata in Virginia, ha lavorato nel mondo del cinema in un arco temporale di circa trentacinque anni, dal 1933 al 1968. Nei suoi primi film \u00e8 accreditata spesso come ballerina o caratterista, ma ha recitato anche in ruoli principali, come in \"Ragazza cinese\" (1942) e \"Vecchia San Francisco\" (1943). Ha lavorato inoltre in alcuni B-movie horror. Tra gli altri film a cui ha partecipato vanno segnalati \"Ragazze innamorate\" (1936), \"Sigillo segreto\" (1937), \"Voglio essere pi\u00f9 amata\" (1942), \"Il magnifico fannullone\" (1942), \"Man from Texas\" (1948), \"La collina della felicit\u00e0\" (1951), \"Voglia di vita\" (1951), \"Il capitalista\" (1952) e \"Le donne degli ammutinati del Bounty\" (1956).\nLa sua ultima apparizione cinematografica risale al 1968, nel ruolo di una madre nel film \"The Young Runaways\". Per quanto riguarda i suoi lavori per la televisione, ha recitato in diverse serie TV soprattutto nella seconda parte della sua carriera, ossia negli anni cinquanta e sessanta. Tra queste vi sono \"Boss Lady\", \"Chevron Theatre\", \"Lux Video Theatre\" e \"Perry Mason\". Deceduta a causa di un infarto all'et\u00e0 di 75 anni, \u00e8 stata inserita nella Hollywood Walk of Fame."}
{"id": "4920668", "revid": "484362", "url": "https://it.wikipedia.org/wiki?curid=4920668", "title": "Consorti dei sovrani della Frisia Orientale", "text": ""}
{"id": "4920681", "revid": "1543377", "url": "https://it.wikipedia.org/wiki?curid=4920681", "title": "In I Father's House", "text": "In I Father's House \u00e8 un album di Bunny Wailer, pubblicato dalla Solomonic Records nel 1979. Il disco fu registrato all'Harry J's Studio di Kingston, Jamaica."}
{"id": "4920685", "revid": "367445", "url": "https://it.wikipedia.org/wiki?curid=4920685", "title": "Voyage that never ends", "text": ""}
{"id": "4920686", "revid": "729019", "url": "https://it.wikipedia.org/wiki?curid=4920686", "title": "Pattinaggio di figura ai IV Giochi olimpici invernali - Pattinaggio di figura a coppie", "text": "La competizione del pattinaggio di figura a coppie dei IV Giochi olimpici invernali si \u00e8 svolta il giorno 13 febbraio 1936 allo stadio del ghiaccio \"Olympia-Kunsteis-Stadion\" di Garmisch-Partenkirchen.\nRisultati.\nLa classifica finale \u00e8 stata determinata dalla regola della maggioranza dei piazzamenti ottenuti dai singoli giudici. Se un pattinatore \u00e8 stato al primo posto dalla maggioranza dei giudici, il pattinatore \u00e8 classificato primo in generale, il processo \u00e8 stato poi ripetuto per ogni posto. Se c'era parit\u00e0 si teneva conto di: 1) Totale ordinali, 2) Punti totali, 3) Punti Figure obbligatorie."}
{"id": "4920692", "revid": "380453", "url": "https://it.wikipedia.org/wiki?curid=4920692", "title": "Pallavolo Modena 2011-2012", "text": "Questa voce raccoglie le informazioni riguardanti la Pallavolo Modena nelle competizioni ufficiali della stagione 2011-2012.\nStagione.\nLa stagione 2011-12 \u00e8 per la Pallavolo Modena, sponsorizzata da Casa Modena, la quarantaquattresima nel massimo campionato italiano; in panchina viene confermato Daniele Bagnoli. La squadra non subisce grosse rivoluzioni, con Mikko Esko che riprende il suo posto di palleggiatore titolare e il cambio dei centrali, con l'innesto di Andrea Sala e Viktor Josifov.\nIn campionato la squadra chiude il girone di andata al terzo posto, frutto di dieci vittorie e tre sconfitte, risultato che consente la qualificazione alla Coppa Italia. Nel girone di ritorno sei vittorie e sette sconfitte fanno scendere i modenesi al quinto posto, con la conseguente qualificazione ai play-off scudetto.\nNei play-off scudetto la Pallavolo Modena viene inserita nel girone D, con Top Volley e Sisley Volley. A seguito di due sconfitte su altrettante partite viene eliminata dalla corsa scudetto.\nNella Coppa Italia il club si spinge fino alle semifinali, ma dopo aver eliminato la Gabeca Pallavolo nei quarti di finale viene sconfitta dall'Associazione Sportiva Volley Lube.\nNella Challenge Cup l'eliminazione avviene al secondo turno, il primo effettivamente disputato, ad opera dei lussemburghesi del Volleyball Club Strassen, che dopo aver perso in casa per 3-0, pareggiano il conto al PalaPanini ed eliminano i modenesi al golden set.\nOrganigramma societario.\nArea direttiva\nArea organizzativa\nArea tecnica\nArea comunicazione\nArea marketing\nArea sanitaria"}
{"id": "4920696", "revid": "1372005", "url": "https://it.wikipedia.org/wiki?curid=4920696", "title": "K\u00e4te Oswald", "text": "Biografia.\nAttrice teatrale nata in Germania con il nome di K\u00e4te Waldeck, incontr\u00f2 alla Schauspielhaus di D\u00fcsseldorf quello che sarebbe diventato suo marito, il viennese Richard Oswald, che spos\u00f2 nel 1912 e al quale rest\u00f2 legata fino alla morte di lui, l'11 settembre 1963. Dal loro matrimonio nacquero due figli, Ruth (nata nel 1913 e che apparve con lei in \"Hoffmanns Erz\u00e4hlungen\"), e Gerd Oswald (1919-1989), che avrebbe seguito le orme del padre, diventando produttore e regista (anche televisivo). Nel 1915 K\u00e4te (talvolta nominata come Kathe) Oswald esord\u00ec sullo schermo in \"Schlemihl\", un film diretto dal marito. L'attrice gir\u00f2 circa una ventina di pellicole, ritirandosi dal cinema nel 1922. Negli anni trenta la famiglia lasci\u00f2 la Germania ed emigr\u00f2 negli Stati Uniti, dove si stabil\u00ec nel 1938."}
{"id": "4920700", "revid": "76963", "url": "https://it.wikipedia.org/wiki?curid=4920700", "title": "Anne Dacre", "text": "Biografia.\nEra la figlia maggiore di Thomas Dacre, IV barone Dacre, e di sua moglie, Elizabeth Leyburne. \nNel 1567 il padre di Anne mor\u00ec; subito dopo, la madre si rispos\u00f2 con il duca di Norfolk, diventando la sua terza moglie. Nel settembre del 1567, quando Anna aveva 10 anni, sua madre mor\u00ec di parto.\nDopo la morte della madre, Anne e i suoi fratelli vennero cresciuti ed educati dalla loro nonna materna, Lady Mounteagle, che era stata precedentemente sposata con Sir James Leybourn.\nLa madre e la nonna erano entrambe devote cattoliche. Crescendo, Anne e i suoi fratelli, furono istruiti da un prete cattolico. Questo caus\u00f2 contro di loro una terribile persecuzione poich\u00e9 vissero sotto il dominio della regina Elisabetta I, eretica protestante ed illegittima sovrana d'Inghilterra in quanto figlia di Enrico VIII e della sua amante Anna Bolena.\nMatrimonio.\nIl patrigno di Anna, Thomas Howard, alla fine ottenne la sua tutela e quella dei suoi fratelli e sorelle e stabil\u00ec che le tre sorelle Dacre avrebbero sposato i tre figli di Howard: Philip, Thomas e William. \nNel 1569, all'et\u00e0 di dodici anni, Anne spos\u00f2 il fratellastro Philip. Poich\u00e9 entrambi avevano solo dodici anni al momento, la cerimonia \u00e8 fu ripetuta due anni dopo, quando entrambe le parti raggiunsero l'et\u00e0 del consenso. La sorella di Anna, Elizabeth, spos\u00f2 William. L'altra sorella, Mary, doveva sposare Thomas, ma mor\u00ec prima del matrimonio.\nLa coppia ebbe due figli:\nInizialmente, Anne e Philip non erano molto affezionati l'un l'altro, ma alla fine impararono ad amarsi e ad apprezzare la loro relazione. Dopo la morte del nonno materno di Philip, Henry FitzAlan, XIX conte di Arundel, il 24 febbraio 1580, Anne divenne contessa di Arundel.\nLa religione e la riconversione.\nElisabetta I, aument\u00f2 le leggi contro il cattolicesimo che portarono a persecuzioni ancora pi\u00f9 gravi. Ma nonostante queste leggi, Anne si convert\u00ec dall'eresia protestante al cattolicesimo nel 1582. \nUna volta sparsa la voce della sua conversione dall'eresia protestante al cattolicesimo, Elisabetta mostr\u00f2 una forte ostilit\u00e0 e fece mettere Anne agli arresti domiciliari nella casa di Sir Thomas Shirley.\nDopo che Anne fu rilasciata nel 1584, Philip, seguendo le orme di sua moglie, si convert\u00ec al cattolicesimo. Ci\u00f2 comport\u00f2, anche per lui, gli arresti domiciliari. Tuttavia, a differenza di sua moglie, Philip cerc\u00f2 di scappare e di fuggire in Francia nel 1585. Nel suo tentativo di fuga, venne catturato e imprigionato nella Torre di Londra. Venne condannato al carcere a tempo indeterminato, oltre che al pagamento di una multa di sterline. Dopo questi fatti, la Regina viet\u00f2 a Anne di vivere a Londra, cos\u00ec si trasfer\u00ec in una casa in affitto a Romford, nel Essex. Philip mor\u00ec nella Torre di Londra il 19 ottobre 1595.\nVedovanza.\nUna volta dichiarata vedova nel 1595, tutti i possedimenti di Philip che avrebbero dovuto essere di Anne vennero confiscati. Dovette pagare i debiti e garantire un reddito alla famiglia vendendo la sua terra. Per lungo tempo, Anne e i suoi due figli vissero in condizioni di povert\u00e0. \nAnni pi\u00f9 tardi Anne riusc\u00ec a riguadagnare la propriet\u00e0 che era sua di diritto come eredit\u00e0 del defunto marito. Si trasfer\u00ec poi nuovamente a Carlisle, dove era nata e cresciuta. Dedicava le sue giornate alla preghiera. Aveva una passione per aiutare le persone in difficolt\u00e0, soprattutto alle persone che erano malate.\nMorte.\nMor\u00ec il 19 aprile 1630 a Shifnal Manor e fu sepolta a l'Arundel House, nel Sussex. "}
{"id": "4920704", "revid": "21880", "url": "https://it.wikipedia.org/wiki?curid=4920704", "title": "Epidendrum patens", "text": "Epidendrum patens , \u00e8 una pianta della famiglia delle Orchidacee endemica delle Antille.\nDescrizione.\n\u00c8 un'orchidea epifita di medie dimensioni che cresce in foreste tropicali, pu\u00f2 anche assumere un comportamento litofita negli stessi ambienti. Presenta uno stelo eretto o ascendente, piuttosto snello, ricoperto dalle foglie che sono amplessicauli, distiche, rigide, coriacee, di forma da ovata a ellittica, raramente oblungo-ellittiche, ad apice acuto. La fioritura avviene da fine inverno fino a tarda primavera mediante un'infiorescenza terminale, racemosa o paniculata, lungamente picciolata, ricadente che porta molti fiori. Questi sono grandi circa 3 centimetri, profumati, con petali e sepali bianchi e labello trilobato, variegato di rosa.\nDistribuzione e habitat.\nLa specie \u00e8 originaria delle isole Antille, in particolare delle isole Sopravento settentrionali e meridionali.\nCresce come epifita su alberi della foresta equatoriale umida, oppure come litofita, a quote intorno ai 1000\u00a0m sul livello del mare.\nColtivazione.\nQuesta pianta necessita esposizione all'ombra, con temperature calde e irrigazioni all'epoca della fioritura. Dopo la fioritura \u00e8 preferibile abbassare la temperatura e sospendere le irrigazioni."}
{"id": "4920706", "revid": "767487", "url": "https://it.wikipedia.org/wiki?curid=4920706", "title": "Oltre il guado", "text": "Oltre il guado \u00e8 un film horror italiano del 2013, diretto da Lorenzo Bianchini. Presentato alla 59\u00aa edizione del Taormina FilmFest\nTrama.\nMarco Contrada \u00e8 un etologo naturalista abituato ad inoltrarsi in solitudine nelle foreste friulane per posizionare microcamere su animali selvatici e studiarne spostamenti e comportamento. Una di queste riprese, una notte, mostra i ruderi di alcune case abbandonate in una zona estrema e poco conosciuta del bosco. Marco decide di raggiungere quelle strane abitazioni.\nIl giorno seguente, con il suo camper, sotto una pioggia battente raggiunge il paese dimenticato superando il guado di un corso d'acqua. C'\u00e8 qualcosa di strano in quel posto abbandonato. Macabri rinvenimenti forse non imputabili ad un animale feroce e alcuni ritrovamenti all'interno della vecchia scuola diroccata spingono a pensare a qualcosa di diverso, qualcosa legato ad un antico passato ancora pulsante tra quelle case. Il maltempo incessante continua a ingrossare le acque del torrente, rendendo impraticabile la via del ritorno.\nMarco \u00e8 bloccato \"oltre il guado\", in quel paese sperduto in una profonda e innaturale solitudine, forse intrappolato tra quelle case sinistre, forse intrappolato dalle sue paure. Ora per\u00f2, improvvisamente, urla disumane rompono il silenzio di quel villaggio. Nel frattempo un vecchio sloveno che da bambino abitava in quel villaggio racconta a dei volontari arrivati per cercare l'etologo di due sorelle che venivano ritenute portatrici di disgrazia e quindi relegate e allontanate da tutti; quando i volontari arrivano al villaggio si imbattono nel cadavere mezzo mangiato di Marco e vengono uccisi a loro volta dalle sorelle.\nRiconoscimenti.\nIl film viene presentato in anteprima mondiale al Taormina Film Fest 2013, nella sezione Fright&amp;Fun, come unico film italiano selezionato. In seguito a ci\u00f2, nel luglio 2013, il film vince la menzione speciale al Fantasia Film Festival di Montr\u00e9al, a cui partecipa in concorso insieme ad un unico altro film italiano, Ritual di Luca Immensi e Giulia Brazzale, con Alejandro Jodorowsky, con cui condivide il produttore esecutivo, Gianluigi Perrone.\nIl film riceve nello stesso anno altri premi internazionali: vince come miglior film al Cinestrange Film Festival a Dresda, in Germania, e riceve due premi (miglior regista e miglior film della giuria giovane) al Festival de Cine de Terror de Molins de Rei; sempre nel 2013, in gara come unico film italiano al Ravenna Nightmare film festival, viene premiato come miglior film; sempre come miglior film vince al ToHorror di Torino dove viene definito \u00abun film che, sfidando le logiche produttive del paese, d\u00e0 prova di una vera idea di cinema in ogni suo aspetto, non solo \u00e8 bene premiarlo, ma sottolinearne i meriti in modo che possa servire da modello per tutti gli altri talenti in circolazione\u00bb.\nL'anno si conclude con la proiezione al Lincoln Center di New York, dove il film \u00e8 ospitato all'interno della rassegna Scary Movies 7 e viene scelto per la locandina dell'evento. Nel 2014 viene selezionato per l'Omaha Film Festival in Nebraska (USA), riceve una menzione d'onore per la giuria, per poi vincere come miglior film al Fantafestival di Roma, oltre che ricevere una menzione speciale nel contesto dell'Italian Horror Fest, vincendo dunque in tutti i festival del genere in Italia. Nel 2015 gli viene assegnato il premio speciale IOMA, nel contesto del Gold Elephant World di Catania, come miglior film indipendente italiano."}
{"id": "4920707", "revid": "481666", "url": "https://it.wikipedia.org/wiki?curid=4920707", "title": "K\u00e4te Waldeck", "text": ""}
{"id": "4920708", "revid": "481666", "url": "https://it.wikipedia.org/wiki?curid=4920708", "title": "Mona Barrie", "text": "Biografia.\nNata a Londra, crebbe in Australia, dove esord\u00ec come ballerina all'et\u00e0 di sedici anni. Nel 1933 emigr\u00f2 a New York e prese parte negli anni seguenti a numerosi film, adottando il nome d'arte di Mona Barrie. La sua carriera nel mondo del cinema dur\u00f2 circa venti anni, durante i quali apparve in oltre 50 film. Parallelamente lavor\u00f2 molto anche a teatro, debuttando a Broadway nel 1937.\nMor\u00ec nel 1964 in California all'et\u00e0 di 54 anni. \nIl suo nome \u00e8 inserito nella Hollywood walk of fame.\nRiconoscimenti.\nPer il suo contributo all'industria cinematografica, le venne assegnata una stella sulla Hollywood Walk of Fame al 6140 di Hollywood Blvd."}
{"id": "4920726", "revid": "481666", "url": "https://it.wikipedia.org/wiki?curid=4920726", "title": "Kathe Oswald", "text": ""}
{"id": "4920727", "revid": "287204", "url": "https://it.wikipedia.org/wiki?curid=4920727", "title": "Pabilsag", "text": ""}
{"id": "4920730", "revid": "65121774", "url": "https://it.wikipedia.org/wiki?curid=4920730", "title": "Curia papale", "text": ""}
{"id": "4920735", "revid": "767487", "url": "https://it.wikipedia.org/wiki?curid=4920735", "title": "Stuart Duncan", "text": "Come turnista ha lavorato con George Strait, Dolly Parton, Reba McEntire, Barbra Streisand, Mark Knopfler, Emmylou Harris, Robert Plant, Alison Krauss e Diana Krall."}
{"id": "4920738", "revid": "28592", "url": "https://it.wikipedia.org/wiki?curid=4920738", "title": "Panetteria", "text": ""}
{"id": "4920741", "revid": "21880", "url": "https://it.wikipedia.org/wiki?curid=4920741", "title": "Epidendrum tridactylum", "text": "Epidendrum tridactylum , \u00e8 una pianta della famiglia delle Orchidacee originaria del Sud America.\nDescrizione.\n\u00c8 un'orchidea epifita di medie dimensioni che cresce, in zone montane, su alberi della foresta tropicale, occasionalmente pu\u00f2 essere anche litofita. Presenta uno stelo snello, fusiforme, avvolto alla base da 4 o 5 guaine fogliari membranose, di breve durata. Le foglie sono di forma lineare-oblunga e ottuse all'apice. La fioritura avviene in primavera e si realizza mediante un'infiorescenza paniculata, arcuata, ricadente che porta numerosi fiori ricoperti da brattee floreali rugose. I fiori sono grandi da uno a due centimetri, hanno colori molto variabili e si caratterizzano per il labello, cos\u00ec evidentemente trilobato da richiamare tre dita, da cui il nome della specie.\nDistribuzione e habitat.\nLa specie \u00e8 originaria del Sud America e in particolare di Ecuador, Per\u00f9, Brasile e Bolivia. \nCresce su pendii rocciosi, come epifita e occasionalmente litofita, in territori montani, a quote attorno ai 1900\u00a0m sul livello del mare.\nSinonimi.\n\"Amblostoma tridactylum\" \n\"Amblostoma cernuum\" \n\"Epidendrum tridactylum var. pallidum\" \n\"Epidendrum amblostoma\"\n\"Amblostoma densum\" \n\"Epidendrum citrinum\" \n\"Amblostoma densum\" \n\"Amblostoma dusenii\" \nColtivazione.\nQuesta pianta necessita poca acqua ed esposizione all'ombra e gradisce temperature fresche, in particolare dopo la fioritura.."}
{"id": "4920742", "revid": "34971", "url": "https://it.wikipedia.org/wiki?curid=4920742", "title": "Risotti", "text": ""}
{"id": "4920744", "revid": "110157", "url": "https://it.wikipedia.org/wiki?curid=4920744", "title": "Sings the Wailers (Bunny Wailer)", "text": "Sings the Wailers \u00e8 un album di Bunny Wailer, pubblicato dalla Solomonic Records nel 1980. Il disco fu registrato all'Harry J's Recording Studio di Kingston, Jamaica."}
{"id": "4920763", "revid": "3358", "url": "https://it.wikipedia.org/wiki?curid=4920763", "title": "Walter Holbrook Gaskell", "text": "Biografia.\nRicercatore all'universit\u00e0 di Cambridge, studi\u00f2 assiduamente il sistema nervoso simpatico e il sistema neurovegetativo; nel 1881 osserv\u00f2 per primo l'effetto di pH extracellulare su tessuti cardiaci o vascolari.\nNel 1882 fu eletto \"fellow\" della Royal Society."}
{"id": "4920772", "revid": "21880", "url": "https://it.wikipedia.org/wiki?curid=4920772", "title": "Epidendrum cinnabarinum", "text": "Epidendrum cinnabarinum , \u00e8 una pianta della famiglia delle Orchidacee originaria dell'America Meridionale.\nDescrizione.\n\u00c8 un'orchidea di grandi dimensioni terricola (geofita) oppure litofita. Presenta steli semplici, simili a canne che portano due foglie coriacee, da oblunghe ad ellittico-oblunghe, ad apice ottuso. La fioritura avviene in primavera e si realizza mediante un'infiorescenza terminale, racemosa o paniculata, lunga fino a 180 centimetri che porta da pochi a moltissimi fiori. Questi sono grandi fino ad oltre 6 centimetri e fioriscono gradualmente; petali e sepali hanno forma lanceolata e sono di colore rosso, il labello \u00e8 dello stesso colore dei petali, ma sfuma al giallo verso il centro, \u00e8 trilobato e presenta numerose escrescenze appendicolari.\nDistribuzione e habitat.\nLa specie \u00e8 originaria del Venezuela e del Brasile nord-orientale , dove cresce geofita oppure litofita.\nColtivazione.\nQuesta pianta gradisce mezz'ombra e temperature calde durante la fioritura, \u00e8 consigliabile diminuire la temperatura nella fase di riposo."}
{"id": "4920776", "revid": "1442080", "url": "https://it.wikipedia.org/wiki?curid=4920776", "title": "William Brinton", "text": "Medico legale, fu uno dei pi\u00f9 accreditati studiosi di malattie dello stomaco nel Regno Unito di met\u00e0 XIX secolo."}
{"id": "4920782", "revid": "729019", "url": "https://it.wikipedia.org/wiki?curid=4920782", "title": "Giovan Battista Volpini", "text": "Nacque a Verona da genitori di origine piemontese (erano originari di Isola d'Asti) e, seguendo le orme del padre, Generale Carlo Volpini, entr\u00f2 nell'esercito regio come ufficiale di cavalleria.\nVita e carriera militare.\nNella guerra di riconquista della Tripolitania (Libia), col grado di maggiore, gli fu affidato il comando di una squadra meharista (la cd \"colonna Volpini\", composta inizialmente da 500 fucilieri e 50 cavalieri); ne fu al comando per circa 10 anni. La colonna Volpini partecip\u00f2, insieme al generale Rodolfo Graziani, alla riconquista della regione degli Orfella nel 1923.\nIl 4 febbraio 1924 il maggiore Volpini, al comando di un migliaio di fucilieri, 240 meharisti e 70 cavalieri, lasci\u00f2 Nalut su ordine del Governatore Giuseppe Volpi per riconquistare la regione di Gad\u00e0mes. Il 7 dello stesso mese entr\u00f2 e rioccup\u00f2 Sinauen, localit\u00e0 la cui importanza \u00e8 data dal fatto di essere l'unico posto con presenza d'acqua sul percorso da Nalut a Gad\u00e0mes. Successivamente a un breve e vittorioso scontro a Bir el Uotia, il 15 febbraio riconquist\u00f2 Gad\u00e0mes. \nIn Tripolitania conobbe il Duca d'Aosta, Amedeo di Savoia, con il quale instaur\u00f2 una sincera e profonda amicizia.\nQuando il Duca d'Aosta venne nominato Vicer\u00e9 d'Etiopia nel 1937, l'allora generale di brigata Volpini lo segu\u00ec in Africa Orientale Italiana e divenne, nello stesso anno, primo aiutante di campo del Duca, Capo di Gabinetto del Governo vicereale in AOI e Capo della Casa vicereale. Contribu\u00ec, insieme al Duca, alla pacificazione delle nuove colonie cercando la collaborazione delle trib\u00f9 indigene sottomesse.\nDopo la caduta della capitale Addis Abeba a opera dell'esercito britannico, il Duca e Volpini ripiegarono sulla catena montuosa nei pressi dell'Amba Alagi con 7000 uomini. Nonostante la loro valorosa resistenza gli italiani, inferiori di numeri e mezzi, persero posizioni e la ridotta dell'Amba venne accerchiata dalle forze inglesi. Il 16 maggio 1941, il generale Volpini fu inviato dal Duca al comando britannico. Durante la discesa dalla montagna per\u00f2 venne fermato insieme alla sua scorta da un gruppo di abissini; dopo una breve ma concitata discussione, gli abissini permisero alla delegazione italiana di proseguire il cammino, ma colpirono gli stessi alle spalle subito dopo.\nIl giorno seguente il Duca scrisse nel suo diario: \"Sono stato privato, dal destino, dell'amico, del saggio consigliere, del compagno che da sedici anni divideva con me la vita, con i suoi giorni tristi e lieti. La tragica sorte ha fatto cadere Volpini quando il silenzio delle artiglierie nemiche segnava gi\u00e0 la fine della guerra. [...] Non mi sono ancora riavuto dal colpo e non riesco a frenare il mio dolore. Mi sento terribilmente solo ed affronto fino in fondo questi tragici giorni: sedici anni di vita in comune avevano creato, fra lui e me, un legame cos\u00ec profondo e intimo che nulla poteva distruggere, salvo la morte. La mia gratitudine a quest'uomo, che mi aveva dedicato l'esistenza, durer\u00e0 finch\u00e9 avr\u00f2 vita. [...] Ora per ora, mi ha sorretto, mi ha consigliato, mi ha aiutato. Quante fesserie mi ha impedito: quante buone cose mi ha indicato: quale costante esempio mi ha dato ogni giorno con la sua condotta rigida, appassionata, dedicata al dovere. Calmo, freddo nella forma, con cuore tenero e comprensivo\".\nLa sua salma venne recuperata dal maggiore Graham. Fu seppellito il 19 maggio nei pressi del Forte Toselli.\nAl generale Volpini \u00e8 stato intitolato il corso principale di Isola d'Asti in onore delle sue origini.\nOnorificenze e ordini cavallereschi.\nCavaliere dell'Ordine Militare di Savoia, 27 febbraio 1927.\nUfficiale dell'Ordine Militare di Savoia, 6 gennaio 1941.\nDue Medaglie d'argento (9 marzo 197 e 15 maggio 1941) e una di bronzo (24 maggio 1917) al valore militare.\nCroce di guerra al valore militare (3 aprile 1941).\nCavaliere di Grazia Magistrale del Sovrano Militare Ordine di Malta."}
{"id": "4920799", "revid": "247222", "url": "https://it.wikipedia.org/wiki?curid=4920799", "title": "Endless Summer (Christian Fennesz)", "text": "Endless Summer \u00e8 un album in studio del chitarrista Christian Fennesz pubblicato nel 2001.\nViene considerato uno dei dischi pi\u00f9 importanti nell'ambito della glitch music. \"Pitchfork\" considera \"Endless Summer\" il ventiduesimo album ambient migliore di sempre.\nIl disco.\nDecisamente meno \"spigoloso\" e cacofonico rispetto ai precedenti titoli di Fennesz, \"Endless Summer\" combina ecletticamente suoni melodiosi e rasserenanti messi in loop a distorsioni glitch e rumore bianco. Secondo quanto riportato da alcuni, l'album rievoca le atmosfere solari della \"surf music\" degli anni sessanta. Il titolo dell'album sembra essere un riferimento all'omonima antologia dei Beach Boys (secondo altre fonti, potrebbe essere ispirato a quello del film \"The Endless Summer\" di Bruce Brown). \nTracce.\nTutte le tracce sono state composte da Christian Fennesz."}
{"id": "4920800", "revid": "287204", "url": "https://it.wikipedia.org/wiki?curid=4920800", "title": "Makarij", "text": ""}
{"id": "4920837", "revid": "729019", "url": "https://it.wikipedia.org/wiki?curid=4920837", "title": "Giovanni II di Merode", "text": "Apparteneva alla nobile famiglia belga dei M\u00e9rode. Era cugino di Floris de M\u00e9rode-Westerloo, che combatt\u00e9 numerose battaglie con lui, inclusa quella di Oldendorf\nBiografia.\nInizi\u00f2 la sua carriera militare a servizio dell'Impero spagnolo, ma pass\u00f2 molto presto al servizio dell'Imperatore Rodolfo II del Sacro Romano Impero.\nNel 1619 venne inviato in Boemia in aiuto del generale Buquoy, con il quale partecip\u00f2 alla battaglia della Montagna Bianca. Nel 1622 venne creato conte imperiale dall'imperatore Ferdinando II. L'anno successivo avanz\u00f2 al grado di colonnello e combatt\u00e9 agli ordini di Wallenstein, pi\u00f9 volte con imprese personali, specialmente in Svizzera ed in Italia, con molta bravura.\nNel 1627 conquist\u00f2 Fehmarn e nel 1629 garant\u00ec il passaggio delle Alpi alle truppe imperiali attaccanti nella guerra di successione di Mantova e del Monferrato. Nel 1631, diventato generale, combatt\u00e9 in Vestfalia e nella Bassa Sassonia e nel 1632 conquist\u00f2 Wolfenb\u00fcttel ed Hildesheim. Gli ultimi successi lo portarono al grado di \"Feldzeugmeister\". Dopo la battaglia di L\u00fctzen (16 novembre 1632) copr\u00ec la ritirata al Wallenstein.\nGiovanni II di Merode mor\u00ec l'8 luglio 1633 nella battaglia di Oldendorf."}
{"id": "4920841", "revid": "481666", "url": "https://it.wikipedia.org/wiki?curid=4920841", "title": "Rudolph Schildkraut", "text": "Biografia.\nNacque a Istanbul al tempo dell'impero ottomano da una famiglia israelita che gestiva un albergo, ma crebbe in Romania, a Br\u0103ila."}
{"id": "4920843", "revid": "287204", "url": "https://it.wikipedia.org/wiki?curid=4920843", "title": "Horatio Bolton", "text": "\u00c8 considerato, insieme a Pierre Auguste d'Orville, uno degli iniziatori dell'arte problemistica moderna.\nFiglio di William Bolton, un pastore anglicano, si ritiene probabile che abbia ricevuto il nome \"Horatio\" perch\u00e9 ebbe come padrino di battesimo Horatio Nelson, un suo secondo cugino.\nFrequent\u00f2 il Caius College a Cambridge, dove ottenne un Master of arts nel 1823. Seguendo le tradizioni familiari, intraprese la carriera ecclesiastica. Nel 1821 fu ordinato prete della chiesa anglicana e nel 1829 gli fu affidata una parrocchia a Docking, nel Norfolk.\nCompose un centinaio di problemi, la maggior parte diretti in pi\u00f9 di tre mosse, alcuni dei quali condizionati (il matto deve essere dato con un particolare pezzo o pedone). Molti furono pubblicati sulla rivista \"The Chess Player's Chronicle\", diretta da Howard Staunton, e altri sulla \"Illustrated London News\", la cui rubrica di scacchi era curata da Staunton.\nWilliam Lewis pubblic\u00f2 25 suoi problemi nel libro \"A Treatise on the Game of Chess\" (Londra, 1844). Il compositore Josef Kling gli dedic\u00f2 la raccolta di problemi e finali \"The Chess Euclid\" (Londra, 1849).\nDopo la sua morte Howard Staunton, nell\"Illustrated London News\" del 20 settembre 1873, lo descrive come \"uno dei migliori compositori di problemi di scacchi che l'Inghilterra abbia prodotto\".\nDue suoi problemi:"}
{"id": "4920845", "revid": "1776051", "url": "https://it.wikipedia.org/wiki?curid=4920845", "title": "Episodi di Dal tramonto all'alba - La serie (prima stagione)", "text": "La prima stagione della serie televisiva Dal tramonto all'alba - La serie (\"From Dusk till Dawn: The Series\") \u00e8 stata trasmessa in prima visione assoluta negli Stati Uniti d'America da El Rey Network dall'11 marzo al 20 maggio 2014.\nIn Italia \u00e8 andata in onda dal 24 settembre al 26 novembre 2015 su Rai 4, senza indicazione di eventuali titoli italiani. La stagione, compresa di titoli italiani per gli episodi, \u00e8 stata resa disponibile su Netflix dal 1 febbraio 2016.\nPilot.\nTrama.\nIn epoca Maya, una ragazza viene inseguita nella giungla da indigeni. Dopo averla catturata, questi la abbandonano in una fossa piena di serpenti, che mordono ripetutamente la ragazza.\nAi giorni nostri, in Texas, lo sceriffo Earl McGraw e il suo pupillo Federico \"Freddie\" Gonzalez stanno pattugliando le strade, alla ricerca di due efferati rapinatori di banche, i fratelli Gecko. Lasciato Freddie in macchina, Earl entra in un supermarket per andare in bagno, ed in questo trova un coltello dalla strana foggia. Insospettitosi, fa per interrogare il commesso, ma Richard \"Richie\" Gecko, rimasto nascosto dietro a dei banconi assieme al fratello maggiore Seth e a due ostaggi, si ritrova nuovamente in balia delle sue psicosi omicide e spara a bruciapelo sullo sceriffo e sul commesso. Freddie interviene e si scatena una sparatoria che culmina in uno stallo tra il ranger e i due malviventi, sciolto solo dalla resa di Freddie, in cambio per\u00f2 di poter tamponare l'emorragia di Earl, che perde sangue.\nSeth si consulta con Carlos Madrigal, signore della droga messicano e loro contatto, che gli consiglia di passare la frontiera e raggiungere un determinato bar, aperto \"\"dal tramonto all'alba\".\nNel frattempo, Earl muore dissanguato, facendosi promettere da Freddie che lo vendicher\u00e0. Mentre i due Gecko sono distratti, Freddie mette in atto il piano pianificato insieme al commesso, che, mentre Freddie distrae i due, lancia la propria pistola (nascosta in una cassaforte) a Earl, che si era finto morto, e che con le ultime forze spara a Richie, ferendogli la mano. Seth crivella di proiettili Freddie, mentre Richie elimina definitivamente Earl, sparandogli in testa. Infine, Seth d\u00e0 fuoco al locale. Freddie, sopravvissuto grazie al suo giubbotto antiproiettile, rinviene appena in tempo per vedere i fratelli Gecko allontanarsi in automobile.\nLegami di sangue.\nTrama.\nIn una serie di flashback, viene mostrata la rapina in banca per cui i fratelli Gecko sono ricercati; i due prendono in ostaggio i dipendenti, sequestrandogli i cellulari, e poi distruggono le telecamere. Richie, che ha involontariamente ucciso il direttore, l'unico a conoscere la combinazione della cassaforte, si prepara a scassinarla lui stesso. Tuttavia, inizia ad avere visioni di una donna che gli implora di \"liberarla\", quindi non riesce nel suo intento, dimenticandosi anche di forzare l'uscita sul retro come ordinatogli dal fratello. Seth, spazientito, apre la cassaforte con metodi meno ortodossi, facendo scattare l'allarme. I due non riescono a fuggire prima dell'arrivo delle forze dell'ordine poich\u00e9 Richie si \u00e8 dimenticato di forzare la porta sul retro; allora, utilizzando un'impiegata della banca come scudo umano, i fratelli Gecko ingaggiano un violento scontro a fuoco contro i Texas Ranger accorsi, riuscendo a scappare in automobile (con l'impiegata legata nel bagagliaio).\nNel presente, Freddie interroga le due ragazze usate come ostaggi dai Gecko nel negozio di liquori, scoprendo che Richie ha dipinto sulle loro mani uno strano occhio, modus operandi simile a quello utilizzato da un killer su di cui lui ed Earl indagavano. Freddie, desideroso di vendetta, viene tuttavia estromesso dal caso. Nel frattempo, Jacob Fuller, un pastore rimasto vedovo recentemente per un incidente stradale, si dirige con uno sgangherato camper verso il Messico assieme alla figlia Kate ed al figlio adottivo Scott. Kate, che mal sopporta l'improvvisata vacanza, chiede al suo fidanzato Kyle Winthrop di raggiungerla per riportarla a casa.\nSulla strada per il Messico, le visioni di Richie peggiorano ed in uno dei suoi attacchi fa quasi schiantare l'auto dove viaggia con il fratello, per poi venire alle mani con lui. Successivamente, si allontana nel deserto e, tenendo in braccio la carcassa putrefatta di un cane, dipinge col sangue una versione gigantesca dell'occhio che aveva disegnato al negozio. Seth, fortemente preoccupato per il fratello, telefona a Carlos, che lo rassicura, dicendogli di fidarsi di Richie. L'uomo poi chiede un passaggio ad un automobilista, che si rivela essere Kyle, il fidanzato di Kate, che viene ucciso dallo stesso Carlos, in realt\u00e0 un vampiro. Una volta assunte le sembianze del ragazzo, Carlos si incontra con Kate e la sua famiglia, rivelando che Jacob ha abbandonato la sua congregazione di fedeli, avendo lui per primo perso la sua fede in Dio dopo la morte della moglie. Tra i due si scatena una rissa, al termine della quale Kate sceglie di rimanere con suo padre, disgustata dal comportamento di quello che crede essere Kyle.\nEsaminando i filmati della banca, Freddie scopre che l'impiegata presa in ostaggio dai Gecko ha ancora con s\u00e9 un cellulare, appartenente alla figlia, e quindi le telefona; Seth sente la suoneria e trova il cellulare, ma, provocato da Freddie, fa durare la telefonata troppo tempo, dando la possibilit\u00e0 alla polizia di rintracciarlo. Richie, tornato in s\u00e9, distrugge il telefonino ed i due continuano il loro viaggio.\nL'amante.\nTrama.\nSulla via per il Messico, il motore del camper dei Fuller ha un guasto e Jacob va in un bar vicino a chiedere aiuto, ma quando scopre che il danno \u00e8 quasi irreparabile, finisce per ubriacarsi, sconfortato. Preoccupata, Katie cerca tra i bagagli la cassetta di sicurezza e scopre un mandato di cattura che rivela che \u00e8 stata la guida in stato di ebbrezza di Jacob ad uccidere la madre.\nNello stesso bar c'\u00e8 anche Freddie, che deve incontrare l'ambiguo professore Aiden Tanner, grande esperto di simbolismo e delle tradizioni inerenti alle culture dell'America Centrale. Aidan, una volta visto lo strano occhio presente sul \"coltello fortunato\" di Richie, spiega all'agente che gli uomini responsabili degli omicidi rituali, forse collusi con i Gecko, sono i cosiddetti \"adoratori del Serpente Piumato\"\"; tale leggenda narra che una bellissima ragazza (la stessa che veniva inseguita nella giungla e compariva nelle visioni di Richie) fu abbandonata in una fossa piena di serpenti e venne \"posseduta\" dal Serpente Piumato, acquisendo poteri inimmaginabili.\nDopo aver lasciato Richie con l'ostaggio in un motel, Seth si incontra con Vanessa, la sua fidanzata, e prova a convincerla a fuggire da sola con la sua parte del bottino, dovendo lui badare a Richie. Vanessa si arrabbia, avendo gi\u00e0 progettato una fuga esotica con il fidanzato. Seth allora le racconta di come, da adolescenti, Richie gli salv\u00f2 la vita, trascinandolo fuori dalla loro casa in fiamme (appiccate dalla sigaretta rimasta accesa del padre abusivo dei due) e di come Richie abbia solo lui. Nel motel, Richie cade nuovamente vittima delle sue allucinazioni, che stavolta gli donano informazioni sull'ostaggio che non potrebbe conoscere; quando tutto sembra ormai sotto controllo, qualcosa si impossessa di lui, e Richie uccide a sangue freddo l'ostaggio, mutilandolo sempre in modo simile al \"modus operandi\" del killer indagato da Earl e Freddie.\nLa conquista.\nTrama.\nSeth vorrebbe uccidere Freddie per evitare che questo si trasformi, ma viene convinto da Jacob a legarlo e a lasciarlo l\u00ec, per poi scappare dal \"Titty Twister\" assieme a Kate e al professor Tanner attraverso il condotto di un tritarifiuti. Nel frattempo, Scott, perdutosi nei cunicoli sotto al \"Titty Twister\", viene vampirizzato da Carlos. Quest'ultimo si reca ad uccidere Freddie, che hanno scoperto essere immune al vampirismo, ma il ranger gli sfugge attraverso il tritarifiuti, mettendosi alla ricerca del gruppo.\nSantanico tenta di convincere Richie, morente per le ferite inflittegli, a diventare volontariamente un vampiro, per diventare una sorta di campione e superare una serie di misteriose prove che dovrebbero \"liberare\" la ragazza dalla sua condizione. Per convincerlo, gli racconta la sua storia: cinquecento anni prima, in epoca Maya, Santanico, nata durante una particolare congiunzione astrale, era stata creduta la reincarnazione di una dea e le erano stati offerti diversi sacrifici umani. La ragazza non poteva accettare che delle persone venissero uccise per lei \u00e8 cos\u00ec scapp\u00f2, ma fu ricatturata dai sacerdoti e condannata, per contrappasso, a convivere con un'implacabile sete di sangue e rinchiusa nel tempio su di cui ai giorni nostri sorge il \"Titty Twister\". Tempo dopo, Carlos, un conquistador giunto nel continente nella speranza di arricchirsi, giunse al tempio per derubarne i tesori, ma venne morso da Santanico e uccise tutti i membri della sua spedizione.\nSeth, Jacob, Kate e Tanner sfuggono ai vampiri nelle gallerie sotterranee e giungono in un magazzino sotterraneo contenente tutti gli oggetti appartenuti agli incauti avventori del bar, dove si nasconde da mesi Frost, un tormentato reduce dell'Iraq sopravvissuto alla trappola dei vampiri. Frost non si fida del gruppo e lo sottopone alla sua personale \"ruota della sfortuna\", ottenendo come risultato che il gruppo avr\u00e0 qualche minuto per prendere ci\u00f2 che vuole per poi andarsene. Il quattro si armano e poi ripartono, ma Kate viene catturata dai vampiri, che tentano di sacrificarla. Jacob, Seth e Tanner riescono a salvarla e si trovano circondati dai vampiri, ma vengono salvati da Frost, che si sacrifica per farli fuggire.\nNel frattempo, Richie accetta l'offerta di Santanico e si lascia mordere.\nLo scassinatore.\nTrama.\nIl gruppo riesce a trovare l'uscita delle gallerie e, una volta in superficie, si divide; Seth decide di tornare al camper, verso cui ha visto dirigersi anche il fratello, che ha completato la sua trasformazione in vampiro, mentre Jacob e Kate, aiutati da Tanner, tornano nelle gallerie per cercare Scott. Durante il tragitto incontrano il ranger Gonzalez, che rivela loro la verit\u00e0 su Scott, salvo poi decidere di accompagnarli.\nNel frattempo, Seth scopre di non essere riuscito a fuggire come pensava; raggiunto da Richie, totalmente rimessosi dalle ferite, e Santanico, scopre di essere in una sorta di labirinto onirico, creato per tenere imprigionata la vampiressa all'interno del tempio. Per riuscire a fuggire dal \"Titty Twister\" dovr\u00e0 quindi sottoporsi ad una \"prova\" assieme al fratello con in palio la libert\u00e0 di Santanico: tale prova consiste nel portare a termine (nella realt\u00e0 fittizia interna al labirinto) la rapina per cui Seth \u00e8 finito in prigione. Assieme a Richie, si reca quindi all'hotel in cui si era svolto il colpo, una rapina ai danni di Big Jim, un magnate criminale, ex-collaboratore del padre dei due. Tuttavia il colpo presenta delle difficolt\u00e0 ulteriori; tutti i ricordi e le paure dei due fratelli sono riversati l\u00ec, a protezione del caveau finale.\nCarlos cerca nel parcheggio assieme a Scott i soldi della rapina dei fratelli Gecko, ma non riesce a trovarli, perch\u00e9 Seth se li \u00e8 cuciti addosso; abbandonato dal suo giovane apprendista, desideroso di ritrovare la sua famiglia, il vampiro si reca da Narciso la libert\u00e0, a patto che questo lo aiuti a fermare la liberazione di Santanico, rea di aver scelto Richie e non lui come suo \"campione\". Nei tunnel, sotterranei il gruppo viene diviso dai vampiri, e, rimasto intrappolato con Jacob in una stanza, Freddie si rende conto di non avere pi\u00f9 il \"coltello fortunato\", rubatogli da Tanner nelle gallerie. Proseguendo con la prova, Seth si ritrova nella sua casa da bambino, dove deve rivivere il momento in cui il padre alcolizzato e violento lo obbligava a montare e smontare una pistola in breve tempo, minacciandolo di morte. Superato anche questo livello, Seth scopre che Richie non lo aveva solo salvato dall'incendio, ma lo aveva appiccato lui stesso, cominciando con il cospargere di liquido infiammabile il padre. Infine, i due fratelli si ritrovano nel punto prestabilito, davanti a Big Jim.\nFreddie e Jacob vengono salvati da Scott, mentre il professore conduce Kate nella stanza pi\u00f9 sacra del tempio, con la scusa di proteggerla. Rivelandosi un ossessionato del Culto del Sangue, lega la ragazza all'altare, preparandosi a sacrificarla con il coltello di Richie per evocare gli dei del Culto, suo oggetto di vani studi e ricerche di una vita. \nIl malloppo.\nTrama.\nFreddie salva Kate dalle grinfie di Tanner, che si scopre essere anche il serial killer responsabile degli omicidi rituali su di cui il ranger ed Earl indagavano; il professore ingaggia un duello all'arma bianca con Gonzalez, finendo ucciso. Nel frattempo, Jacob, rimasto solo con Scott, cerca di redimere il figlio, ma finisce per venire morso e si fa promettere da Kate che questa lo uccider\u00e0 prima che si trasformi.\nI due Gecko, dopo aver ucciso Big Jim, aprono il caveau e vi trovano un vaso antico, da cui fuoriesce un serpente. Richie, consigliato da Santanico, ingoia il serpente ed i fratelli si ritrovano nel \"Titty Twister\", dove Carlos ha liberato Narciso, alleandosi con i Nove Signori (una potente congregazione di vampiri, responsabile tra l'altro della prigionia di Santanico). Volendo ostacolare i piani della ragazza, Carlos e Narciso rapiscono Richie (e con lui il serpente), chiedendo a Seth come riscatto il bottino del colpo in banca, tra cui molte obbligazioni petrolifere, che amplierebbero il raggio di influenza dei Nove.\nKate, dopo aver ucciso a malincuore il padre, e Freddie, reduce da una visione che mostra le conseguenze della sua scomparsa sulla moglie e la figlia, riescono ad uscire dalle gallerie. Seth riesce a liberare rocambolescamente suo fratello, aiutato dalle danzatrici del locale fedeli a Santanico, senza dover rinunciare al bottino; Richie usa il serpente per mordere Santanico, liberandola dalla prigionia del tempio.\nIl sole sorge, ed, appena ventiquattr'ore dopo l'inizio dell'avventura dei due fratelli con la sparatoria al negozio di liquori, il gruppo si divide: Freddie decide di tornare dalla sua famiglia, mentre i due fratelli decidono di salutarsi, con Seth che parte per El Rey assieme a Kate, e Richie con Santanico alla volta degli Stati Uniti. Infine, Narciso decide di sottoporre Carlos alle prove nel Labirinto per farlo diventare uno dei Nove. "}
{"id": "4920851", "revid": "8660", "url": "https://it.wikipedia.org/wiki?curid=4920851", "title": "Daemons Martesana", "text": ""}
{"id": "4920852", "revid": "1342115", "url": "https://it.wikipedia.org/wiki?curid=4920852", "title": "Alberto Aiardi", "text": "Biografia.\n\u00c8 stato deputato per alla Camera con la Democrazia Cristiana per cinque legislature, dal 1972 al 1992. Da dicembre 1982 a luglio 1987 \u00e8 stato sottosegretario di stato al Ministero del bilancio e della programmazione economica per quattro governi consecutivi."}
{"id": "4920860", "revid": "110157", "url": "https://it.wikipedia.org/wiki?curid=4920860", "title": "Out of Our Minds (EP)", "text": "Out of Our Minds \u00e8 il secondo EP di Melissa Auf der Maur musicista canadese di rock alternativo, pubblicato il 7 dicembre 2009.\nContiene tre brani: \"Out of Our Minds\", \"Lead Horse\" e \"22 Below\" in seguito inclusi nell'omonimo album.\nProdotto dalla Auf der Maur e da Jordon Zadorozny, \u00e8 stato realizzato in due differenti formati, come download digitale e CD.\nFormazione.\nHanno partecipato alle registrazioni, secondo le note dell'album:"}
{"id": "4920865", "revid": "33689", "url": "https://it.wikipedia.org/wiki?curid=4920865", "title": "Mondo persistente", "text": "Un mondo persistente o mondo in stato persistente (\"persistent state world\" PSW in inglese) \u00e8 un mondo virtuale utilizzato come ambiente in un gioco di ruolo su computer, in cui il mondo (idealmente) continua ad esistere e ad evolvere continuamente anche dopo che uno o tutti gli utenti siano usciti dal gioco stesso. Sia il mondo che le modifiche apportate dagli utenti rimangono intatti. Mentre altri utenti continuano a giocare il mondo cambia. Quando si riconnette, ogni utente lo trover\u00e0 modificato. Si tratta di una sorta di mondo parallelo, che si evolve indipendentemente dal giocatore, che pu\u00f2 comunque influenzarne il cambiamento. L'influenza che un personaggio pu\u00f2 avere sul mondo virtuale varia a seconda del tipo di gioco.\nIl termine \u00e8 spesso usato nelle definizioni di mondo virtuale, massively multiplayer online role-playing games (MMORPG) e, congiuntamente con i giochi pervasivi, ha guadagnato popolarit\u00e0 con l'aumento dei MMORPG . Il concetto di mondo persistente non deve essere confuso con concetti di persistenza simili come network in connettivit\u00e0 persistente o la persistenza (informatica) dei dati.\nLa creazione di un avatar \u00e8 fondamentale per ottenere l'accesso ad un mondo persistente.\nEsempi.\nIl termine \"mondo persistente\" \u00e8 frequentemente utilizzato dai giocatori di \"Neverwinter Nights\" (2002) e \"Neverwinter Nights 2\" (2006) per riferirsi a MMORPG simili in ambienti online creati utilizzando i toolkit di giochi come Arkaz, Avlis, Dasaria, The Known Lands and Realms of Trinity.\nUn esempio pi\u00f9 recente \u00e8 quello che verr\u00e0 utilizzato dai giocatori di Star Citizen."}
{"id": "4920867", "revid": "15756", "url": "https://it.wikipedia.org/wiki?curid=4920867", "title": "Bombardamento aereo su Savona del 30 ottobre 1943", "text": "Il bombardamento del 30 ottobre 1943 caus\u00f2 gravi danni ad alcune zone del centro storico medievale savonese, si verificarono crolli di alcuni edifici ma sostanzialmente grandissima parte del tessuto urbano antico della citt\u00e0 ne usc\u00ec indenne, i danni avrebbero potuto essere facilmente riparati ed i palazzi crollati, ricostruiti. Molti edifici, soprattutto quelli prospicienti la Calata della Darsena Vecchia, furono fatti evacuare per ordine del Comando Militare di Occupazione Tedesco, quest'area, comprendente alcuni palazzi di estrema valenza storica, tra i quali palazzo Gavotti ed il palazzo di Giustizia che si affacciavano su piazza delle Erbe, fu integralmente demolita dopo la fine della guerra ad opera del Genio Civile nonostante la stragrande maggioranza degli edifici non avesse subito alcun danno.\nParte delle notizie di seguito riportate sono tratte dall'articolo: il bombardamento del 30 ottobre 1943 su Savona, di Giuseppe Milazzo, apparso sul n\u00b0 35 dei Quaderni Savonesi, pubblicato dall'ISREC della provincia di Savona.\nIl bombardamento.\nIl bombardamento, a cui presero parte 156 aerei Anglo-americani, aveva lo scopo di rendere inservibile il porto di Savona e distruggere lo stabilimento dell'Ilva (l'Ilva e poi Italsider, \u00e8 stata una delle maggiori aziende siderurgiche italiane del XX secolo) ed alcune altre officine, che si trovavano sul Prolungamento a Mare; si svolse tra le 11 e 47, quando suon\u00f2 il preallarme aereo e le 13 e 32, quando echeggiarono le sirene del cessato allarme e caus\u00f2 116 morti, centinaia di feriti e circa 3000 senzatetto.\nEra una bella giornata soleggiata e gli abitanti dei quartieri intorno al porto, i pi\u00f9 colpiti dall'incursione, erano intenti, come ogni giorno, alle loro occupazioni, mentre le donne erano in casa a preparare il pranzo per mariti e figli. Quando la popolazione ud\u00ec le sirene si rec\u00f2 nei rifugi per porsi in salvo. Quel giorno per\u00f2 il preallarme era stato dato con un certo anticipo, e, dato che, dopo alcuni minuti non era ancora avvenuto niente, una parte di coloro che si erano recati nei rifugi pens\u00f2 che fosse un \u201cfalso allarme\u201d e quindi i bombardieri non sarebbero pi\u00f9 arrivati; per cui uscirono anzitempo dai rifugi, senza attendere il suono delle sirene del cessato allarme e si trovarono in strada o all'interno di uffici e abitazioni, quando all'improvviso comparvero gli aerei anglo-americani. I velivoli cominciarono a sganciare le bombe, che, in minima parte colpirono gli obiettivi, e, per la maggior parte, caddero sulle case costruite nelle vicinanze, crollarono o furono danneggiati alcuni fabbricati del centro storico con un terribile numero finale delle vittime che si pot\u00e9 completare solo alcune settimane dopo, terminato lo sgombero delle macerie: 116 morti e alcune centinaia di feriti.\nI commenti della stampa locale ed i funerali delle vittime.\nIl 3 novembre sulla Gazzetta di Savona apparve un articolo con il seguente titolo:&lt;br&gt;La tragica incursione nemica sulla nostra citt\u00e0&lt;br&gt;-Ancora una volta la barbara furia del nemico si \u00e8 abbattuta sui quartieri della nostra citt\u00e0, seminando vittime e danni. Il vecchio quartiere del porto ha subito un feroce bombardamento che ha posto nel lutto e nell'indigenza oltre mille persone, vittime della ferocia di un nemico senza coscienza. La furia devastatrice dei \u00abliberatori\u00bb ha colpito duramente la nostra gente al solo scopo di fiaccarla nella sua testarda resistenza; ha seminato con le vittime e con le macerie il lutto nei nostri casolari. Tutta la citt\u00e0 si \u00e8 commossa [...]-&lt;br&gt; L'articolo continuava elogiando le autorit\u00e0 e tutta la cittadinanza che era intervenuta per prestare i primi soccorsi, seguiva poi l'elenco dei provvedimenti per la sicurezza e per l'organizzazione degli aiuti ai senzatetto e infine un elenco di vittime estratte dalle macerie.&lt;br&gt;Il giornalista metteva in evidenza la volont\u00e0 degli alleati di abbassare la capacit\u00e0 di resistere della popolazione.&lt;br&gt;I funerali delle prime vittime rinvenute (erano 32), si erano tenuti in forma solenne il 1\u00ba novembre 1943; il triste corteo era partito dalla piazza del Municipio e aveva raggiunto l'Oratorio del Cristo Risorto, dove era stata allestita la camera ardente.\nLe irreparabili perdite.\nIl cuore della citt\u00e0 medioevale, con le sue tre piazze, dove per secoli si era svolta la vita pubblica della citt\u00e0 e attorno alle quali ruotava il commercio e l'artigianato di Savona rimase in gran parte intatto e fu fatto demolire nel dopoguerra:\nTra gli edifici colpiti e distrutti vi furono:\n1) Fu colpito e croll\u00f2 integralmente un isolato sito tra via Cassari, via Forni, e via Vacciuoli. Attualmente l'area \u00e8 stata in parte ricostruita e in parte \u00e8 occupata da una piazzetta.\n2) Un largo squarcio si apr\u00ec nel tessuto medievale con il crollo di alcuni edifici colpiti siti tra via Pia, via Orefici, via dei Berrettai, nel tratto antistante l'antico Palazzo detto di S.Chiara, l'area fu in parte riedificata, nel tratto a monte fu costruito un palazzo nell'immediato dopoguerra mentre, nel tratto a mare, si dovette attendere fin quasi alla fine del XX secolo perch\u00e9 l'area di crollo fosse occupata da un nuovo fabbricato. Un'ampia rampa connette ora via Orefici a via Pia.\n3) Fu completamente distrutto un edificio sito in via Lavagna, strada che collega via Pietro Giuria a via Untoria, ora a ponente del Civico Mercato, area in cui tuttora sono evidenti i ruderi dei fabbricati distrutti da questo bombardamento ed ancora in attesa di essere riedificata.\n4) Fu colpito e distrutto un fabbricato prospiciente Piazza Caricamento e via Pietro Giuria, compreso tra le allora via Pescheria e via Salineri, piccola parte dell'area attualmente occupata dal piazzale antistante la Torre del Brandale, creatasi con la demolizione postbellica di tutto il quartiere circostante.\n5) Fu distrutto un tratto di case a schiera medievali comprese tra via Quarda inferiore e via Scaria Superiore, area completamente demolita nel secondo dopoguerra, sita all'incirca di fronte alla Torre dei Ghibellini, piazzetta Salineri, attuale sede della Camera di Commercio.\n6) Fu colpito e danneggiato l'edificio del mercato civico coperto, in via Pietro Giuria, costruito sull'area della preesistente Piazza Mazzini negli anni 1924-25. Solo un'ala di questo edificio era crollata e avrebbe potuto essere recuperato. Si scelse invece di demolirlo completamente e costruire l'attuale.\n7) Furono distrutti i Bagni Wanda, al Prolungamento a Mare, che sorgevano accanto alle officine, \u201cServettaz &amp; Basevi\u201d, obiettivo del bombardamento alleato; l'edificio, in muratura era sorto, nel 1901, e l'anno seguente, il proprietario, il cav. Ettore Anselmo, aveva fatto erigere un Caf\u00e9 chantant, dove si rappresentavano operette e spettacoli di rivista, che, sino al 1932, fu il protagonista assoluto della Belle \u00c9poque savonese.\n8) Fu distrutta la Casa del Balilla al Prolungamento al Mare, costruita sui bastioni esterni della fortezza del \u201cPriamar\u201d, prospiciente il piazzale Eroe dei due mondi. Era stata inaugurata il 14 maggio 1933, da Renato Ricci, sottosegretario al ministero dell'educazione nazionale ed era la sede dell'Opera Nazionale Balilla.\n9) Subirono sicuramente danni gli impianti industriali dell'Ilva e strutture collaterali allo scalo portuale. Difficile stabilire quali e in che entit\u00e0, in quanto queste aree furono oggetto di bombardamenti ripetuti anche negli anni seguenti. Le aree portuali, banchine, magazzeni, gru, furono infine in gran parte minate e fatte brillare dalle truppe tedesche di occupazione nel 1944-45.\nContrariamente a quanto ritenuto, non sub\u00ec alcun danno il palazzo sede Provinciale delle Corporazioni (Camera di Commercio) sulla Calata Pietro Sbarbaro accanto alla Torretta (Torre Leon Pancaldo), inaugurato nel 1926, ricavato dall'innalzamento dell'edificio della Dogana, aveva diverse sale dipinte in stile raffaellesco. L'edificio appare intatto in immagini fotografiche e cinematografiche databili al successivo anno 1944.\nSubirono lievi danni la chiesa di san Filippo Neri, costruita tra il 1650 ed il 1663, e l'adiacente edificio scolastico dei Padri scolopi di via Riario. La chiesa nelle cronache dell'Ottocento, veniva cos\u00ec descritta:\u00abNon \u00e8 molto grande, ma \u00e8 bella e adorna di stucchi, dorature pitture e marmi. Ha tre altari con balaustre pure in marmo, mentre la facciata \u00e8 rifinita in stucchi\u00bb. La pala sull'altare maggiore, raffigurante San Filippo Neri era stata realizzata dal pittore, Giuseppe Galeotti, mentre il coro era stato dipinto da Carlo Giuseppe Ratti;\nLievi danni anche all' ex collegio degli Scolopi in via Riario, (che inglobava il precedente edificio religioso) e che ospitava una scuola elementare, dato che i Padri Scolopi da alcuni decenni (dal 1905) si erano trasferiti nella villa di via Monturbano, poi ampliata, con i due nuovi corpi, tra il 1905 ed il 1907.\nSull'area occupata da questi due edifici, demoliti nel dopoguerra, \u00e8 un'aiuola triangolare sita tra Corso Mazzini e via Pietro Giuria.\nNon sub\u00ec alcun danno il trecentesco ex palazzo di Giustizia, la cui costruzione era stata iniziata, nel 1303, dal podest\u00e0 della citt\u00e0, il genovese, Bonifacio di Savignone, e portata a termine in circa 20 anni e che sino al 1606 era stato il palazzo di Giustizia, poi, sino al 1797 palazzo del Governatore, sino al 1860 palazzo del Comune, sino al 1913 palazzo del Regio Liceo e, all'epoca, ospitava la scuola elementare femminile, Davide Carminati. La costruzione alta circa 22 metri su una superficie di 379 metri quadrati, di forma quadrangolare, era ricoperta da lastre di ardesia e la facciata principale, larga 17 metri, presentava un loggiato costituito da 4 grandi archi ogivali in pietra e si affacciava su piazza delle Erbe. Fu demolito nel dopoguerra.\nLa ricostruzione.\nAl posto delle case che si affacciavano sulla calata Pietro Sbarbaro, che fungeva anche da strada, per rendere pi\u00f9 comoda la circolazione dei veicoli, fu deciso di fare una sede stradale che non passava pi\u00f9 sulla calata, e fu deciso di non recuperare nessuno dei vecchi edifici.\nUn progetto simile era gi\u00e0 stato elaborato in epoca fascista ma, a causa della guerra, non ne era stata avviata la realizzazione. Il disegno prevedeva un viale alberato che non fu realizzato.\nFurono invece eretti, tra il 1951 ed il 1956, nuovi edifici, secondo il giudizio dell'epoca: \" pi\u00f9 consone alla vita moderna (pi\u00f9 igieniche, meno umide e meglio illuminate dai raggi solari)\" ma non furono salvaguardati edifici di importanza storica; si salvarono dalla demolizione solamente le torri dei Corsi e dei Riario che oggi si trovano sulla piazza Brandale, prima delle demolizioni in gran parte inglobate entro vecchi edifici. Fu ricostruito nell'immediato dopoguerra il mercato civico.\nLe vittime.\nL'elenco riporta i nomi delle vittime citati dalla \"Gazzetta di Savona\" in sette articoli pubblicati tra il 3 novembre 1943 ed il 4 dicembre di quello stesso anno, che ammontavano a 110, ma il giornalista, nel suo ultimo articolo, precisava che il numero dei morti era di 115, senza precisare i 5 nomi mancanti. Gli ultimi sei nomi dell'elenco (dal 111 al 116) sono riportati nel volume \u201cBombe su Savona\u201d, pubblicato nel 1995, di Nanni De Marco.&lt;br&gt;I morti a causa del bombardamento di quel giorno furono senz'altro di pi\u00f9, in quanto non vengono elencati tutti coloro che persero la vita, nelle settimane e nei mesi successivi, causa i traumi e le ferite riportati durante quel tragico avvenimento.&lt;br&gt;Questo l'elenco delle 116 vittime:\n\u00c8 prevista dal Comune di Savona la posa di una lapide ceramica a memoria delle vittime del bombardamento."}
{"id": "4920874", "revid": "643662", "url": "https://it.wikipedia.org/wiki?curid=4920874", "title": "Sumgait", "text": ""}
{"id": "4920876", "revid": "65123801", "url": "https://it.wikipedia.org/wiki?curid=4920876", "title": "Aerogeneratori", "text": ""}
{"id": "4920878", "revid": "339392", "url": "https://it.wikipedia.org/wiki?curid=4920878", "title": "The Roadie", "text": ""}
{"id": "4920879", "revid": "31886", "url": "https://it.wikipedia.org/wiki?curid=4920879", "title": "Compianto Glim", "text": ""}
{"id": "4920880", "revid": "132266", "url": "https://it.wikipedia.org/wiki?curid=4920880", "title": "Tribunj", "text": ""}
{"id": "4920881", "revid": "212348", "url": "https://it.wikipedia.org/wiki?curid=4920881", "title": "Bombon (Senna e Marna)", "text": ""}
{"id": "4920885", "revid": "599013", "url": "https://it.wikipedia.org/wiki?curid=4920885", "title": "Eder \u00c1lvarez Balanta", "text": ""}
{"id": "4920888", "revid": "112966611", "url": "https://it.wikipedia.org/wiki?curid=4920888", "title": "Tekuder", "text": "Noto anche come Sultan Ahmad (\"reg.\" 1282\u20131284), a lui succedette Arghun Khan. \nTekuder nacque come Nicola Tekuder Khan e fu battezzato come cristiano nestoriano prima di abbracciare tuttavia l'Islam e cambiare il proprio nome in A\u1e25med Tekuder.\nQuando Tekuder sal\u00ec al trono nel 1282, trasform\u00f2 l'Ilkhanato in un Sultanato. Tekuder propag\u00f2 zelantemente la sua nuova fede e pretese che la stessa cosa facessero i suoi funzionari. Tuttavia suo nipote Arghun, Governatore del Khorasan, era buddista e chiese aiuto al suo parente Kublai Khan, Gran Khan dell'Impero mongolo e Imperatore della Dinastia Yuan. Kublai era fortemente adirato per questa situazione densa di pericoli d'instabilit\u00e0 per l'intero universo politico mongolo e Arghun dovette perci\u00f2 rovesciare Tekuder da solo, visto che l'Impero del Gran Khan era assai lontano dalla Persia.\nTekuder invi\u00f2 una missiva amichevole al Sultano mamelucco d'Egitto, chiedendo la pace tra i due sultanati ma la sua conversione all'Islam e le buone relazioni coi Mamelucchi non furono visti bene dalla nobilt\u00e0 mongola, che seguiva in gran maggioranza lo Sciamanesimo e il Buddismo, con qualche simpatia per il Cristianesimo.\nQuando Arghun non ricevette alcuna risposta da Kublai, dichiar\u00f2 senz'altro guerra a Tekuder. Tekuder invoc\u00f2 l'aiuto del Sultano mamelucco ma i Mamelucchi non collaborarono pienamente con lui. Disponendo di un esercito pi\u00f9 piccolo e inferiore quanto a capacit\u00e0 bellica, Tekuder fu sconfitto dal pi\u00f9 numeroso esercito di Arghun e fu infine catturato e passato per le armi dal parente rivale il 10 agosto 1284."}
{"id": "4920891", "revid": "1543377", "url": "https://it.wikipedia.org/wiki?curid=4920891", "title": "Dubd'sco Vol.2", "text": "Dubd'sco Vol.2 \u00e8 un album dub di Bunny Wailer, pubblicato dalla Solomonic Records nel 1981. Il disco fu registrato e remixato all'Harry J's Recording Studio di Kingston, Jamaica."}
{"id": "4920900", "revid": "767487", "url": "https://it.wikipedia.org/wiki?curid=4920900", "title": "Chi \u00e8 senza colpa", "text": "Chi \u00e8 senza colpa (\"The Drop\"), meglio noto come The Drop - Chi \u00e8 senza colpa, \u00e8 un film del 2014 diretto da Micha\u00ebl R. Roskam basato sul racconto breve \"Animal Rescue\" di Dennis Lehane. Successivamente Lehane ha scritto il romanzo \"The Drop\" basato sul film.\nIl film segna l'ultima apparizione cinematografica dell'attore James Gandolfini deceduto il 19 giugno 2013 a Roma a causa di un infarto.\nTrama.\nBob Saginowski \u00e8 un ex criminale che gestisce un bar nei sobborghi di Brooklyn assieme a suo cugino Marv. Il locale \u00e8 il centro di un sistema illecito, \u00e8 difatti un deposito temporaneo di denaro sporco per un gruppo di gangster locali. Una strana rapina nel suo bar dester\u00e0 Bob dall'apparente torpore quotidiano, l'incontro con una ragazza dal passato difficile e con un cucciolo di cane lo indirizzeranno verso l'inaspettata verit\u00e0.\nDistribuzione.\nInizialmente il titolo previsto era \"Animal Rescue\", \u00e8 stato poi cambiato in \"The Drop\". Il film \u00e8 stato presentato al Toronto International Film Festival il 5 settembre 2014 ed \u00e8 uscito nelle sale statunitensi il 12. In Italia \u00e8 stato proiettato il 26 novembre al Torino Film Festival, mentre nelle sale \u00e8 stato distribuito il 19 marzo 2015.\nTrailer.\nLa Fox Searchlight Pictures ha diffuso il primo trailer ufficiale il 1\u00ba aprile 2014."}
{"id": "4920902", "revid": "1543377", "url": "https://it.wikipedia.org/wiki?curid=4920902", "title": "Pabilsa\u011d", "text": "Pabilsa\u011d /pabilsa\u014b/, era un dio mesopotamico, venerato gi\u00e0 dai Sumeri e sposo della dea Nininsina. Il suo principale centro di culto era nella citt\u00e0 di Larak (non ancora localizzata). Era venerato anche a Isin, sede della sua paredra Nininsina.\nVenne identificato con Ninurta. Nei testi cuneiformi viene detto \"figlio di Enlil\" ed \u00e8 chiamato \"bufalo dalle cosce pezzate\" oppure \"distruttore di montagne e saccheggiatore di citt\u00e0\".\nLa fusione di queste due immagini (bufalo+ guerriero) \u00e8 forse all'origine della sua rappresentazione come un centauro. Nell'iconografia sumera, tuttavia, compare anche con ali e artigli d'aquila (in questo caso \u00e8 bipede) e con una coda ritorta da scorpione. Presiede alla costellazione del Sagittario."}
{"id": "4920909", "revid": "33689", "url": "https://it.wikipedia.org/wiki?curid=4920909", "title": "Khan dell'Ilkhanato", "text": ""}
{"id": "4920920", "revid": "125965467", "url": "https://it.wikipedia.org/wiki?curid=4920920", "title": "Fuga (novella)", "text": "Fuga \u00e8 una novella di Luigi Pirandello.\nTrama.\nProtagonista della novella di Pirandello \u00e8 il signor Bareggi, un impiegato piccolo borghese, di cinquantadue anni, malato di nefrite. Pi\u00f9 ancora della malattia fisica, per\u00f2, l'uomo \u00e8 infastidito dalle angosciose premure della moglie e delle due figliuole che credono di fargli cosa gradita con i loro \"sei occhi ammammolati dalla piet\u00e0\" e con le loro \"sei mani cos\u00ec pronte a soccorrerlo\", ignare che tali attenzioni provocano solo la sua irritazione. Diretta conseguenza di ci\u00f2 \u00e8 il progressivo isolamento di Bareggi, che via via va allontanandosi dalle tre donne con le quali non sussiste alcun tipo di comunicazione. La medesima povert\u00e0 comunicativa vissuta in famiglia si ripete poi identica in ufficio, dove l'impiegato sfoga il suo malessere fisico e mentale in ripetitivi gesti autolesionistici.\nMinato fisicamente dalla malattia e psicologicamente dall'assenza di rapporti interpersonali, Bareggi da tempo cova il desiderio di abbandonare tutto e andar via per sempre. Cos\u00ec una sera, tornando come di consueto a piedi dall'ufficio e trovando incustodito sul ciglio della strada il carretto del lattaio, spinto da quella smania di fuggir via, vi sale sopra, lasciandosi poi trascinare in una corsa frenetica attraverso i campi oltre il Nomentano, che al tempo segnava il confine tra la caotica citt\u00e0 e la tranquilla campagna.\nIn fuga dall'asfissiante realt\u00e0 cittadina Bareggi finir\u00e0, per\u00f2, per essere sbalzato fuori dal cavallo imbizzarrito, con il quale peraltro tende a identificarsi nella ricerca dell'abbandono ad un'impulsivit\u00e0 animalesca, pi\u00f9 genuina e autentica, in quanto estranea alla logica comune a cui l'essere umano \u00e8 sottomesso. Il suo gesto di ribellione viene cos\u00ec a costargli la vita, una vita considerata ormai priva di valore, poich\u00e9 coincidente con una \"non-vita\".\nInterpretazione.\nLa fuga nella natura rappresenta l'unica alternativa a una societ\u00e0 opprimente in cui non \u00e8 possibile vivere veramente. Il signor Bareggi \u00e8, in definitiva, il prototipo di tutti i piccoli borghesi che affollano le novelle pirandelliane, in cui \u00e8 possibile leggervi anche il riflesso della delusione post-risorgimentale vissuta dalla piccola e media borghesia, in quegli anni declassata ed emarginata."}
{"id": "4920939", "revid": "1310927", "url": "https://it.wikipedia.org/wiki?curid=4920939", "title": "Vela ai Giochi della XXX Olimpiade - 470 femminile", "text": "Le gare di vela della classe 470 femminile dei giochi olimpici di Londra 2012 si sono svolte dal 3 al 10 agosto 2012 presso Weymouth e Isle of Portland.\nLe gare.\nLa competizione consiste in una gara di tipo \"fleet racing\". 10 gare costituiscono la prima fase. Il peggior risultato per ciascun equipaggio viene ignorato. Al termine delle prime dieci regate, i migliori dieci classificati si qualificano per la gara di \"medal race\". I punteggi nella gara di \"medal race\" valgono doppio e vengono sommati ai punteggi ottenuti nelle dieci regate della prima fase.\nRisultati.\nI punti sono assegnati in base alla posizione di arrivo nelle singole gare (1 per il primo, 2 per il secondo, ecc.). Il punteggio totale \u00e8 la somma delle varie gare, e vince chi ha meno punti. Se un velista viene squalificato o non partecipa alla gara gli vengono assegnati 21 punti (essendoci 20 barche in gara). Il punteggio peggiore per ciascun equipaggio viene annullato.\nLe abbreviazioni utilizzate sono le seguenti:"}
{"id": "4920942", "revid": "481666", "url": "https://it.wikipedia.org/wiki?curid=4920942", "title": "Rudolf Schildkraut", "text": ""}
{"id": "4920943", "revid": "92723", "url": "https://it.wikipedia.org/wiki?curid=4920943", "title": "Lebedyn", "text": "Lebedyn (in ucraino \u041b\u0435\u0431\u0435\u0434\u0438\u043d) \u00e8 una citt\u00e0 di 25.430 abitanti dell'Ucraina nord-orientale."}
{"id": "4920944", "revid": "458786", "url": "https://it.wikipedia.org/wiki?curid=4920944", "title": "Kubok SSSR 1980", "text": "La Kubok SSSR 1980 fu la 39\u00aa edizione del trofeo. Vide la vittoria finale dello \u0160achtar Donec'k, che cos\u00ec conquist\u00f2 il suo terzo titolo.\nFormula.\nCome nella passata stagione si disput\u00f2 una fase a gironi e una fase finale, con leggere differenze rispetto alla passata edizione: 47 delle 48 squadre partecipanti, infatti, furono divise in sette gironi da sei squadre e uno da cinque; in ciascun girone si disputavano cinque turni di sola andata e venivano assegnati due punti per la vittoria, uno per il pareggio e zero per la sconfitta. Superavano la prima fase solo le otto vincitrici degli otto gironi e le sette seconde dei sette gironi da sei squadre.\nLa Dinamo Mosca era ammessa direttamente alla seconda fase, in cui vennero disputati ottavi, quarti, semifinali e finali, tutti ad eliminazione diretta con gare di sola andata; in caso di parit\u00e0 al termine dei 90 minuti regolamentari venivano giocati i supplementari; in caso di ulteriore parit\u00e0 venivano calciati i tiri di rigore.\nLe 48 partecipanti erano costituite dalle 18 squadre di Vys\u0161aja Liga 1980, dalle 24 squadre della Pervaja Liga 1980 e da sei squadre della Vtoraja Liga 1980 (Zvezda Perm, Dinamo Leningrado, Terek Groznyj, Alga Frunze, Traktor Pavlodar e Kolkhozchi Ashkhabad), in pratica le sei squadre retrocesse nella Pervaja Liga 1979.\nPrima fase.\nGirone 1.\nTutte le partite furono disputate nella Repubblica Federativa Russa, nelle citt\u00e0 di So\u010di ed Adler.\nGirone 2.\nTutte le partite furono disputate nella Repubblica Uzbeka, nella citt\u00e0 di Samarcanda.\nGirone 3.\nTutte le partite furono disputate nella Repubblica Ucraina, nella citt\u00e0 di U\u017ehorod.\nGirone 4.\nTutte le partite furono disputate nella Repubblica Georgiana, nelle citt\u00e0 di Rustavi e Tbilisi.\nGirone 5.\nTutte le partite furono disputate nella Repubblica Azera, nelle citt\u00e0 di Baku e Sumqay\u0131t.\nGirone 6.\nTutte le partite furono disputate nella Repubblica Armena, nella citt\u00e0 di Erevan.\nGirone 7.\nTutte le partite furono disputate nella Repubblica Tagika, nella citt\u00e0 di Du\u0161anbe.\nGirone 8.\nTutte le partite furono disputate nella Repubblica Uzbeka, nella citt\u00e0 di Fergana.\nSeconda fase.\nOttavi di finale.\nLe gare furono disputate tra il 15 e il 20 marzo 1980.\nQuarti di finale.\nLe gare furono disputate il 30 marzo 1980.\nSemifinali.\nLe gare furono disputate il 30 maggio 1980."}
{"id": "4920946", "revid": "643662", "url": "https://it.wikipedia.org/wiki?curid=4920946", "title": "Coppa dell'URSS 1980", "text": ""}
{"id": "4920952", "revid": "125996832", "url": "https://it.wikipedia.org/wiki?curid=4920952", "title": "Ochtyrka", "text": "Ochtyrka (in ucraino \u041e\u0445\u0442\u0438\u0440\u043a\u0430, in russo \u0410\u0445\u0442\u044b\u0440\u043a\u0430, traslitterato Akhtyrka), \u00e8 una citt\u00e0 di 48.794 abitanti dell'Ucraina nord-orientale.\nNell'agosto 1943 fu teatro di aspri scontri tra carri armati sovietici e tedeschi durante la quarta battaglia di Char'kov della seconda guerra mondiale, che terminarono con forti perdite per entrambe le parti e con la ritirata finale dei tedeschi.\nNel XIX secolo una citt\u00e0 di Achtyrka faceva parte di Achtyrka volost' del uezd di Achtyrka della Governatorato di Char'kov. "}
{"id": "4920955", "revid": "22475", "url": "https://it.wikipedia.org/wiki?curid=4920955", "title": "Promops centralis", "text": "Promops centralis () \u00e8 un pipistrello della famiglia dei Molossidi diffuso nell'America centrale e meridionale.\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 56 e 88\u00a0mm, la lunghezza dell'avambraccio tra 51 e 57\u00a0mm, la lunghezza della coda tra 45 e 62\u00a0mm, la lunghezza del piede tra 10 e 13\u00a0mm, la lunghezza delle orecchie tra 14 e 16\u00a0mm e un peso fino a 25\u00a0g.\nAspetto.\nLa pelliccia \u00e8 di lunghezza media, densa e vellutata e si estende lungo il bordo interno dorsale dell'avambraccio. Le parti dorsali sono marroni scure, bruno-rossastre o nerastre con la base dei peli chiara, mentre le parti ventrali sono bruno-grigiastre scure. Il muso \u00e8 corto, stretto, elevato, con le narici situate in punta e che si aprono frontalmente. Il labbro superiore \u00e8 privo di pliche cutanee, mentre sono presenti dei ciuffi di setole sopra la bocca. Le orecchie sono corte, triangolari con l'estremit\u00e0 arrotondata ed unite anteriormente alla base, dove \u00e8 presente una cresta di lunghi peli. Il trago \u00e8 piccolo e nascosto dietro l'antitrago, il quale \u00e8 grande, rotondo e compresso alla base. Le membrane alari sono lunghe e strette. La coda \u00e8 lunga, tozza e si estende per circa la met\u00e0 oltre l'uropatagio. Il cariotipo \u00e8 2n=48 FNa=58.\nBiologia.\nComportamento.\nSi rifugia in piccoli gruppi fino a 6 individui sotto le fronde delle palme, nelle cavit\u00e0 degli alberi e sotto cortecce esfoliate.\nAlimentazione.\nSi nutre di insetti.\nRiproduzione.\nFemmine che allattavano sono state catturate in aprile, agosto, novembre e dicembre.\nDistribuzione e habitat.\nQuesta specie \u00e8 diffusa nel continente americano dal Messico sud-occidentale fino all'Argentina nord-orientale eccetto gran parte del bacino amazzonico brasiliano. \u00c8 inoltre presente sull'isola di Trinidad.\nVive foreste tropicali decidue e sempreverdi secche, pinete, querceti, citt\u00e0 e pianure fino a 1.800 metri di altitudine.\nTassonomia.\nSono state riconosciute 3 sottospecie:\nStato di conservazione.\nLa IUCN Red List, considerato il vasto areale e la popolazione presumibilmente numerosa, classifica \"P.centralis\" come specie a rischio minimo (LC)."}
{"id": "4920956", "revid": "92723", "url": "https://it.wikipedia.org/wiki?curid=4920956", "title": "Romny", "text": "Romny () \u00e8 una citt\u00e0 di 44.184 abitanti dell'Ucraina nord-orientale."}
{"id": "4920957", "revid": "922800", "url": "https://it.wikipedia.org/wiki?curid=4920957", "title": "Atletico Castenaso Van Goof", "text": ""}
{"id": "4920959", "revid": "22475", "url": "https://it.wikipedia.org/wiki?curid=4920959", "title": "Promops nasutus", "text": "Promops nasutus () \u00e8 un pipistrello della famiglia dei Molossidi diffuso nell'America meridionale.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 63 e 86\u00a0mm, la lunghezza dell'avambraccio tra 46 e 49,3\u00a0mm, la lunghezza della coda tra 41 e 51\u00a0mm, la lunghezza del piede tra 12 e 13\u00a0mm, la lunghezza delle orecchie tra 13 e 17\u00a0mm e un peso fino a 14\u00a0g.\nAspetto.\nLe parti dorsali sono brunastre con la base dei peli pi\u00f9 chiara, mentre le parti ventrali sono pi\u00f9 chiare e grigiastre. Il muso \u00e8 corto, stretto, elevato e con le narici situate in punta e che si aprono frontalmente. Il labbro superiore \u00e8 privo di pliche cutanee, mentre sono presenti dei ciuffi di setole sopra la bocca. Le orecchie sono corte, triangolari con l'estremit\u00e0 arrotondata ed unite anteriormente alla base, dove \u00e8 presente una cresta di lunghi peli. Il trago \u00e8 piccolo e nascosto dietro l'antitrago, il quale \u00e8 grande, rotondo e compresso alla base. Le membrane alari sono lunghe e strette. La coda \u00e8 lunga, tozza e si estende per circa la met\u00e0 oltre l'uropatagio. I maschi hanno delle sacche golari ben sviluppate.\nBiologia.\nComportamento.\nSi rifugia nelle cavit\u00e0 degli alberi.\nAlimentazione.\nSi nutre di insetti.\nRiproduzione.\nDanno alla luce un piccolo alla volta alla fine della stagione delle piogge. \nDistribuzione e habitat.\nQuesta specie \u00e8 diffusa nell'America meridionale, dalla Colombia sud-orientale fino all'Argentina nord-orientale eccetto gran parte del bacino amazzonico brasiliano. \u00c8 presente anche sull'isola di Trinidad.\nVive foreste tropicali sempreverdi fino a 1.000 metri di altitudine.\nTassonomia.\nSono state riconosciute 5 sottospecie:\nStato di conservazione.\nLa IUCN Red List, considerato il vasto areale e la popolazione presumibilmente numerosa, classifica \"P.nasutus\" come specie a rischio minimo (LC)."}
{"id": "4920960", "revid": "92723", "url": "https://it.wikipedia.org/wiki?curid=4920960", "title": "\u0160ostka", "text": "\u0160ostka () \u00e8 una citt\u00e0 di 79.362 abitanti dell'Ucraina nord-orientale, nell'oblast' di Sumy."}
{"id": "4920963", "revid": "125600454", "url": "https://it.wikipedia.org/wiki?curid=4920963", "title": "Pover'ammore", "text": "Pover'ammore \u00e8 una canzone napoletana del 1979, scritta da Nino D'Angelo e Carmelo Zappulla (all\u2019epoca non iscritto alla SIAE ) e musicata da Antonio Russo, edita dalla casa editrice Phonotype.\nIl testo.\nUn uomo tradisce la propria amata con un'altra donna. Passa notti con l'amante mentre la moglie fa finta di non accorgersi del tradimento. Abbandonata l'amante e ritornato sui propri passi, decide di dedicarsi alla famiglia. Il destino vuole che la moglie si ritrover\u00e0 in fin di vita. L'uomo prega la Madonna, chiedendole di salvare la propria donna e di non togliere la mamma alla propria figlia, chiedendo, piuttosto, di sacrificare la sua stessa vita...\nStoria.\nIl brano viene inciso per la prima volta, nel 1979, da Mario Trevi nell'album \"Mario Trevi - 12\u00ba volume\". Nello stesso anno, due mesi dopo, la canzone viene incisa da Carmelo Zappulla nell'album \"Pover'ammore\". Vedendo il successo di Zappulla, Trevi, gi\u00e0 cantante di successo, con, alle spalle, numerose presenze ai Festival di Napoli, il lancio di brani come Mare verde e Indifferentemente, e successi nel teatro della sceneggiata, decide di non esibirsi pi\u00f9 con il brano, lasciando il successo al giovane artista siciliano. L'incisione di Carmelo Zappulla vende un milione e mezzo di copie. Nel 1980 il brano viene inciso anche dall'autore Nino D'Angelo, che lo includer\u00e0 nell'album Celebrit\u00e0. Nello stesso anno Zappulla porta il brano in teatro, con una sceneggiata omonima scritta da Alberto Sciotti. Nel 1982 il brano passa dal teatro al cinema. Con la regia di Vincenzo Salviani e Fernando Di Leo viene girato il film \"Pover'ammore\", con Zappulla, Lina Polito, Rosa Fumetto, Nicola Pignataro e Luc Merenda. Nel 2005 Zappulla presenter\u00e0, al Palapartenope di Napoli, lo spettacolo \"Live\", dove inviter\u00e0 Mario Trevi come ospite d'onore, con il quale duetter\u00e0 il brano."}
{"id": "4920969", "revid": "124123", "url": "https://it.wikipedia.org/wiki?curid=4920969", "title": "Adriaen van de Venne", "text": "Biografia.\nFiglio di un emigrante fiammingo di Lierre, fuggito a Delft a causa della guerra e delle persecuzioni religiose, si iscrisse nel 1605 all'Universit\u00e0 di Leida, tuttavia la sua istruzione fu parzialmente da autodidatta. Si form\u00f2 alla scuola di Simon de Valck, orefice a Leida, oltre che pittore e Jeronymus van Diest, pittore di grisaglie all'Aia. Fu, poi, ad Anversa nel 1607. A partire dal 1608 e fino al 1625 oper\u00f2 a Middelburg, dove si spos\u00f2 nel 1614. Nel 1625 si trasfer\u00ec all'Aia, dove, nello stesso anno, ader\u00ec alla locale Corporazione di San Luca e dove rimase fino al 1662. Qui, probabilmente, lavor\u00f2 come pittore di corte e nel 1640 divenne decano della gilda. Nel 1656 fu tra i fondatori della Confrerie Pictura.\nRappresent\u00f2 varie tipologie di soggetti tra cui soggetti di genere, in particolare di ambiente contadino e interni, soggetti storici, religiosi, paesaggi, in particolare invernali, architetture e ritratti, generalmente di piccolo formato. Esegu\u00ec, inoltre, miniature e decorazioni a grisaglia nei toni del grigio e del marrone, per le quali era ben noto e in cui spesso ritraeva poveri e storpi, realizzate in gran parte dopo essersi trasferito all'Aia. Le opere di quest'ultimo periodo presentano intenti moralistici e sociali. Van de Venne fu, anche, illustratore di libri, grafico, propagandista politico e poeta, collaborando con il fratello Jan, un noto editore e mercante d'arte. Molti scrittori olandesi, tra cui Jacob Cats, lo assunsero per illustrare i loro libri d'emblemi, un genere particolarmente in voga in quel periodo.\nLe sue opere, simili a quelle di Mattheus Molanus e di Christoffel van den Berghe, presentano reminiscenze di Jan Brueghel e di Gillis van Coninxloo, di cui pu\u00f2 considerarsi un seguace, soprattutto per quanto riguarda i paesaggi e l'illustrazione dei proverbi. Il suo stile influenz\u00f2 Fran\u00e7ois Ryckhals e Antoine Le Nain.\nWillem, Magdalena e Crispijn van de Passe II realizzarono incisioni a partire da suoi disegni.\nSi formarono alla sua scuola Leonard Bramer, Sybrand van Beest, e i figli Huijbregt van de Venne, autore di grisaglie, e Pieter van de Venne, pittore di nature morte floreali."}
{"id": "4920975", "revid": "287204", "url": "https://it.wikipedia.org/wiki?curid=4920975", "title": "Io... Zappulla", "text": "Io... Zappulla \u00e8 un album del cantante italiano Carmelo Zappulla, pubblicato nel 1985."}
{"id": "4920978", "revid": "1573940", "url": "https://it.wikipedia.org/wiki?curid=4920978", "title": "Lasiurus degelidus", "text": "Lasiurus degelidus () \u00e8 un pipistrello della famiglia dei Vespertilionidi endemico della Giamaica.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 53 e 57\u00a0mm, la lunghezza dell'avambraccio tra 41,3 e 46,9\u00a0mm, la lunghezza della coda tra 52 e 53\u00a0mm e la lunghezza del piede tra 7,6 e 8\u00a0mm.\nAspetto.\nLa pelliccia \u00e8 lunga e densa. Le parti dorsali sono rossastre, mentre le parti ventrali sono leggermente pi\u00f9 chiare. Su ogni spalla, all'altezza dell'attaccatura delle ali \u00e8 presente una macchia bianca. Il muso \u00e8 appuntito e largo, dovuto alla presenza di due masse ghiandolari sui lati. Le orecchie sono corte, arrotondate e ben separate. Il trago \u00e8 corto, stretto, con l'estremit\u00e0 arrotondata e curvato in avanti. La punta della lunga coda si estende leggermente oltre l'ampio uropatagio, il quale \u00e8 densamente ricoperto di lunghi peli dello stesso colore del dorso. Il cariotipo \u00e8 2n=28 FNa=48.\nBiologia.\nComportamento.\nSi rifugia probabilmente nella vegetazione.\nAlimentazione.\nSi nutre di insetti.\nRiproduzione.\nUna femmina catturata nel mese di luglio non era sessualmente riproduttiva.\nDistribuzione e habitat.\nQuesta specie \u00e8 conosciuta soltanto in sei localit\u00e0 della Giamaica.\nVive fino a 400 metri di altitudine.\nStato di conservazione.\nLa IUCN Red List, considerato l'areale limitato e il declino della popolazione a causa della perdita del proprio habitat, classifica \"L.degelidus\" come specie vulnerabile (VU)."}
{"id": "4920981", "revid": "74801", "url": "https://it.wikipedia.org/wiki?curid=4920981", "title": "D\u00f3marr", "text": "Era figlio di D\u00f3maldi e spos\u00f2 \"Drott\", sorella di Danr l'Arrogante. A lui succedette Dyggvi.\nYnglinga saga.\nLa Saga degli Ynglingar (Ynglinga saga) racconta come Il suo regno fu lungo e prosperoso; di conseguenza, non c'\u00e8 molto da raccontare in questo periodo. \nYnglingal.\nL\"'Ynglingatal\" si concentra invece sugli avi di D\u00f3marr e sulla sua morte.\n\"Yngva\" \u00e8 il genitivo di Yngvi, nel senso della sua stirpe, come Fj\u00f6lnis, della stirpe Fj\u00f6lnir.\nHistoria Norvegi\u00e6.\nL\"'Historia Norvegi\u00e6\" presenta solo una brevissima menzione."}
{"id": "4920982", "revid": "110157", "url": "https://it.wikipedia.org/wiki?curid=4920982", "title": "Rock 'n' Groove", "text": "Rock 'n' Groove \u00e8 un album di Bunny Wailer, pubblicato dalla Solomonic Records nel 1981. Il disco fu registrato al Channel One ed al Harry J's Recording Studio di Kingston, Jamaica."}
{"id": "4920985", "revid": "1645873", "url": "https://it.wikipedia.org/wiki?curid=4920985", "title": "Tshering Tobgay", "text": "Biografia.\nNel 1990 ha ricevuto un baccalaureato in ingegneria meccanica presso la \"Swanson School of Engineering\" dell'Universit\u00e0 di Pittsburgh e successivamente, nel 2004, ha conseguito un master in amministrazione pubblica presso l'Universit\u00e0 di Harvard nel 2004. Ha conseguito il diploma di scuola secondaria in India alla Dr. Graham's Homes di Kalimpong.\n\u00c8 stato un membro fondatore del Partito Democratico Popolare (Dzongkha: \u0f58\u0f72\u0f0b\u0f66\u0f7a\u0f62\u0f0b\u0f51\u0f58\u0f44\u0f66\u0f0b\u0f42\u0f59\u0f7c\u0f60\u0f72\u0f0b\u0f5a\u0f7c\u0f42\u0f66\u0f0b\u0f54\u0f0b), di cui \u00e8 diventato presidente.\nDal marzo 2008 all'aprile 2013 \u00e8 stato il capo dell'opposizione all'Assemblea Nazionale del Bhutan. Dopo le elezioni ha ricevuto l'incarico di primo ministro dal re Jigme Khesar Namgyel Wangchuck."}
{"id": "4920989", "revid": "767487", "url": "https://it.wikipedia.org/wiki?curid=4920989", "title": "Der Narr des Schicksals", "text": "Der Narr des Schicksals (letteralmente: \"Il pazzo del destino\") \u00e8 un film muto del 1915 scritto e diretto da Felix Salten. Fu l'unico film diretto da Salten, meglio noto come scrittore e sceneggiatore che, nel 1923, avrebbe scritto il romanzo \"Bambi, la vita di un capriolo\" da cui venne tratto il celebre film d'animazione \"Bambi\".\nTrama.\nSchildkraut decide di imbrogliare una ragazza capricciosa innamorata di lui. Con il denaro sottratto e l'amante al suo fianco fugge da Vienna con il treno in direzione di Trieste (all'epoca ancora appartenente all'Impero austro-ungarico). Durante questa fuga, perde tutto il denaro e anche l'amante infedele. Lasciato ormai da tutti, l'uomo - divenuto ormai indigente - sceglie Trieste per porre fine alla sua vita, che ormai appare senza senso.\nProduzione.\nIl film fu prodotto dalla Philipp und Pre\u00dfburger-Film, Wien e Projektions-AG \u00bbUnion\u00ab (PAGU) (Berlin).\nDistribuzione.\nIl film ebbe il visto di censura nel gennaio 1915."}
{"id": "4920994", "revid": "767487", "url": "https://it.wikipedia.org/wiki?curid=4920994", "title": "Effetto Kule\u0161ov", "text": "L'effetto Kule\u0161ov \u00e8 un fenomeno cognitivo del montaggio cinematografico dimostrato dal cineasta russo Lev Vladimirovi\u010d Kule\u0161ov negli anni venti.\nKule\u0161ov fece un esperimento che dimostr\u00f2 che la sensazione che un'inquadratura trasmette allo spettatore \u00e8 influenzata in maniera determinante dalle inquadrature precedenti e successive. L'effetto Kule\u0161ov fu quindi la dimostrazione della grande importanza del montaggio nella comprensione di ci\u00f2 che appare in una sequenza cinematografica e fu fondamentale per la formulazione delle prime teorie sul montaggio stesso. Tuttavia non esistono documenti o prove su questo esperimento, poich\u00e9 il materiale filmico and\u00f2 distrutto durante la Seconda guerra mondiale, e non c'\u00e8 nemmeno la certezza che l'esperimento sia realmente avvenuto nei termini in cui \u00e8 stato descritto, considerando che le testimonianze di chi vi prese parte divergono su alcuni particolari.\nL'esperimento.\nPoco dopo la rivoluzione russa del 1917, Kule\u0161ov dirigeva una scuola di cinema tra i cui allievi c'erano i cineasti Vs\u00e9volod Pudovkin e Sergej Ejzenstejn. Nel 1922, Pudovkin descrisse un presunto esperimento che fu realizzato insieme a Lev Kule\u0161ov. Esso, secondo la descrizione di Pudovkin, consisteva nella selezione di una sequenza con primo piano del viso del noto attore Ivan Moz\u017euchin, che non esprimesse alcuna emozione particolare, unito a frammenti di altre pellicole d'archivio.\nSi generarono cos\u00ec tre diverse combinazioni. Nella prima, dopo il primo piano dell'attore, veniva mostrato un piatto di zuppa sulla tavola, in modo che sembrasse che Moz\u017euchin lo stesse guardando. Nella seconda, l'immagine del piatto venne sostituita con quella di una donna in una bara. Nella terza si utilizz\u00f2 invece una bambina intenta a giocare con un orsacchiotto. In seguito, le combinazioni furono mostrate al pubblico. Gli spettatori ebbero la sensazione che di fronte alla zuppa il viso di Moz\u017euchin esprimesse appetito, che di fronte alla bara esprimesse tristezza e che di fronte alla bambina esprimesse gioia, ma in tutti e tre i casi l'espressione era la stessa. Kule\u0161ov chiam\u00f2 \"geografia creativa\" la creazione di questa narrativa visuale coerente tramite il montaggio di vari spezzoni di pellicola gi\u00e0 esistenti.\nSpiegazione.\nL'effetto Kule\u0161ov \u00e8 forse l'esempio pi\u00f9 importante di sintassi filmica. La visione di una scena \u00e8 in effetti un fenomeno di \"stimolo-risposta\", poich\u00e9 lo spettatore partecipa attivamente al processo di creazione dei significati. Il pubblico proietta le proprie emozioni sul viso dell'attore, basandosi su canoni di rappresentazione delle espressioni, sicch\u00e9 le successive inquadrature della zuppa, della bara e della bambina portano a metterle in relazione con i corrispondenti sentimenti di appetito, tristezza e felicit\u00e0. L'effetto percettivo prodotto dalla successione di immagini \u00e8 rapido, inconscio e quasi automatico: ordinando le inquadrature di una scena in una particolare sequenza, la pellicola induce aspettative negli spettatori. \nRiguardo all'ordine delle immagini, la psicologia della Gestalt spiega che la giustapposizione consecutiva di immagini tende a suggerire, alla grande maggioranza delle persone, che esse siano in relazione. Vedendo le immagini, vengono formulate ipotesi immediate sul significato narrativo degli eventi e inconsciamente li si mette in connessione. In altre parole, collocando un'immagine o sequenza prima di un'altra si costruisce tra esse un'unione semantica.\nIn questo modo, Lev Kule\u0161ov dimostr\u00f2 che la manipolazione del contesto pu\u00f2 alterare la percezione del pubblico dell'espressione facciale dell'attore (e quindi dei suoi pensieri e sentimenti), alterazione possibile attraverso la creazione delle aspettative."}
{"id": "4920997", "revid": "767487", "url": "https://it.wikipedia.org/wiki?curid=4920997", "title": "I due volti di gennaio", "text": "I due volti di gennaio (\"The Two Faces of January\") \u00e8 un film del 2014 scritto e diretto da Hossein Amini, all'esordio dietro la macchina da presa..\nLa pellicola, con protagonisti Kirsten Dunst, Oscar Isaac e Viggo Mortensen, \u00e8 l'adattamento cinematografico dell'omonimo romanzo scritto da Patricia Highsmith nel 1964, gi\u00e0 portato sul grande schermo col film tedesco \"Die zwei Gesichter des Januars\" del 1986, diretto da Wolfgang Storch e Gabriela Zerhau.\nTrama.\nChester MacFarland e sua moglie Colette sono due americani in viaggio in Europa e in fuga dalla polizia che sta indagando sugli affari poco leciti dell'uomo. Una volta approdati ad Atene si affidano a Rydal, giovane di origini americane che si guadagna da vivere vendendosi come guida per i turisti. Ne nascer\u00e0 un triangolo di passioni, fatto di fughe, doppi giochi ed amori celati.\nProduzione.\nLe riprese del film sono iniziate nell'ottobre del 2012 e si sono svolte tra la Grecia (Atene e l'isola di Creta) e la Turchia (Istanbul).\nDistribuzione.\nIl film \u00e8 stato presentato al Festival internazionale del cinema di Berlino l'11 febbraio 2014 ed al San Francisco International Film Festival nell'aprile successivo.\nLa pellicola \u00e8 stata distribuita nelle sale cinematografiche britanniche a partire dal 16 maggio 2014."}
{"id": "4921001", "revid": "1543377", "url": "https://it.wikipedia.org/wiki?curid=4921001", "title": "Pittasoma", "text": "Pittasoma \u00e8 un genere di uccelli passeriformi della famiglia Conopophagidae.\nEtimologia.\nIl nome scientifico del genere, \"Pittasoma\", deriva dall'unione di \"Pitta\" con la parola greca \"\u03c3\u03c9\u03bc\u03b1\" (\"s\u014dma\", \"corpo\"), col significato di \"corpo di pitta\", in riferimento all'aspetto di questi uccelli.\nDescrizione.\nSi tratta di piccoli uccelli (16-19 cm) dall'aspetto robusto e massiccio, muniti di grossa testa allungata con becco conico e appiattito, dall'estremit\u00e0 leggermente ricurva verso il basso, mentre le ali sono corte e arrotondate, la coda \u00e8 quasi inesistente e squadrata e le zampe sono forti e allungate. Il piumaggio \u00e8 bruno sull'area dorsale, pi\u00f9 chiaro sulla gola e bianco screziato di nero su petto e ventre, con presenza di uno spesso sopracciglio nero: le femmine presentano colorazione meno accesa rispetto ai maschi.\nBiologia.\nIl specie ascritte al genere mostrano abitudini diurne e solitarie, passando la maggior parte della giornata al suolo alla ricerca di cibo: a causa del loro areale impervio e delle abitudini elusive si conosce poco circa le loro abitudini, tuttavia si sa che mangiano sia insetti che bacche e che sono monogame.\nDistribuzione e habitat.\nLe due specie di pitta formichiera sono diffuse lungo la fascia costiera pacifica da Panama al nord dell'Ecuador, della quale popolano le aree di foresta umida.\nTassonomia.\nAl genere vengono ascritte due specie:\nA lungo ascritto ai Formicariidae, recenti studi filogenetici hanno evidenziato la distanza di \"Pittasoma\" da questa famiglia, determinandone lo spostamento fra i Conopofagidi, dei quali occupa un clade basale."}
{"id": "4921003", "revid": "729019", "url": "https://it.wikipedia.org/wiki?curid=4921003", "title": "Circonvoluzione frontale superiore", "text": "La circonvoluzione frontale superiore (in inglese Superior frontal gyrus, SFG) copre circa un terzo del lobo frontale nel cervello umano. \u00c8, a lato, confinante con il solco frontale superiore.\nLa circonvoluzione frontale superiore, come la circonvoluzione frontale inferiore e la circonvoluzione frontale media, \u00e8 pi\u00f9 una regione che una circonvoluzione vera e propria.\nFunzioni.\nConsapevolezza di s\u00e9.\nAlcuni esperimenti di imagign basati sulla risonanza magnetica funzionale (fMRI), \u00e8 stato messo in evidenza come la circonvoluzione frontale superiore sia coinvolta nella consapevolezza di s\u00e9, in coordinamento con l'azione propria del sistema sensoriale.\nRisata.\nNel 1998, il neurochirurgo Itzhak Fried descrisse il caso di un paziente di 16 anni (di seguito \"paziente AK\"), che rideva quando la sua circonvoluzione frontale superiore veniva stimolata con stimoli consistenti in scariche elettriche ad intensit\u00e0 variabile, veicolate da alcuni elettrodi, durante il trattamento per l'epilessia. La stimolazione elettrica veniva applicata alla superficie corticale del lobo frontale sinistro del paziente AK, mentre si cercava di individuare l'area di tessuto cerebrale epilettogena (in grado ci\u00e8 di scatenare le crisi epilettiche, le quali, peraltro, in AK non erano mai state accompagnate da risate).\nFried identific\u00f2 una zona cerebrale (di area pari a circa 2\u00a0cm per 2\u00a0cm) nella zona della circonvoluzione frontale superiore sinistra, la quale (adeguatamente stimolata in pi\u00f9 tentativi) produceva invariabilmente una risposta motoria consistente nella produzione di risate. Il paziente AK, interrogato dopo gli esperimenti, riferiva che la risata era accompagnata da una sensazione di gioia o di allegria.\nAltri studi successivi hanno messo in evidenza la possibilit\u00e0 di dissociazione tra la risata e la sensazione di allegria.\nIl paziente dava ogni volta una spiegazione diversa per le sue risate, attribuendole ad uno stimolo esterno, da altri considerato poco divertente. A titolo d'esempio, quando stimolato nell'area SFG, il paziente AK attribuiva le sue risate al fatto che un dipinto oppure un racconto gli sembrasse particolarmente buffo, oppure ancora alla stravaganza di altre persone presenti nella stanza in cui venivano condotti gli esperimenti (\"...Voi ragazzi, che siete qui intorno a me, siete cos\u00ec divertenti! ...\").\nAumentare il livello di stimolazione elettrica, aumentava la durata e l'intensit\u00e0 delle risate. Ad esempio, a basse correnti di stimolazione, venivano registrati dei semplici sorrisi, mentre a stimolazioni elettriche pi\u00f9 elevate, venivano indotte sonore risate contagiose. La risata si accompagnava anche alla sospensione di tutte le attivit\u00e0 che comportavano discorsi o movimenti della mano.\nIn letteratura medica esistono anche studi che evidenziano come la risata possa essere evocata dalla stimolazione della circonvoluzione frontale inferiore sinistra (regione opercolare)."}
{"id": "4921013", "revid": "599013", "url": "https://it.wikipedia.org/wiki?curid=4921013", "title": "Ang\u00e9lica Gavald\u00f3n", "text": "Carriera.\nHa raggiunto nel singolare la 34\u00aa posizione della classifica WTA, mentre in doppio ha raggiunto il 236\u00ba posto. Nei tornei del Grande Slam ha ottenuto il suo miglior risultato raggiungendo i quarti di finale nel singolare agli Australian Open nel 1990 e nel 1995.\nIn Fed Cup ha disputato un totale di 32 partite, ottenendo 21 vittorie e 11 sconfitte. Ha preso parte alle edizioni olimpiche del 1992 e del 1996."}
{"id": "4921016", "revid": "287204", "url": "https://it.wikipedia.org/wiki?curid=4921016", "title": "Angelica Gavaldon", "text": ""}
{"id": "4921029", "revid": "339392", "url": "https://it.wikipedia.org/wiki?curid=4921029", "title": "Fr\u00fchneuhochdeutsch", "text": ""}
{"id": "4921037", "revid": "1573940", "url": "https://it.wikipedia.org/wiki?curid=4921037", "title": "Lasiurus minor", "text": "Lasiurus minor () \u00e8 un pipistrello della famiglia dei Vespertilionidi diffuso nei Caraibi.\nDescrizione.\nDimensioni.\nPipistrello di piccole dimensioni, con la lunghezza totale tra 98 e 104\u00a0mm, la lunghezza dell'avambraccio tra 38,3 e 42\u00a0mm, la lunghezza della coda tra 40 e 47\u00a0mm, la lunghezza del piede tra 7 e 10\u00a0mm, la lunghezza delle orecchie tra 13 e 15\u00a0mm e un peso fino a 12\u00a0g.\nAspetto.\nLa pelliccia \u00e8 lunga e densa. Il colore generale del corpo varia dal bruno-rossastro al bruno-grigiastro, talvolta brizzolato sulla groppa e con la base dei peli bianca. Il muso \u00e8 appuntito e largo, dovuto alla presenza di due masse ghiandolari sui lati. Le orecchie sono corte, arrotondate e ben separate. Il trago \u00e8 corto, stretto, con l'estremit\u00e0 arrotondata e curvato in avanti. La punta della lunga coda si estende leggermente oltre l'ampio uropatagio, il quale \u00e8 densamente ricoperto di lunghi peli dello stesso colore del dorso. \nBiologia.\nComportamento.\nSi rifugia solitariamente tra il fogliame degli alberi. Il volo \u00e8 rapido e poco manovrato.\nAlimentazione.\nSi nutre di insetti catturati in volo sopra spazi aperti.\nDistribuzione e habitat.\nQuesta specie \u00e8 diffusa a Porto Rico, Hispaniola e nelle Bahamas.\nStato di conservazione.\nLa IUCN Red List, considerato l'areale limitato e il declino della popolazione a causa della perdita del proprio habitat, classifica \"L.minor\" come specie vulnerabile (VU)."}
{"id": "4921041", "revid": "767487", "url": "https://it.wikipedia.org/wiki?curid=4921041", "title": "Robbie McIntosh", "text": "Tra il 1988 e il 1994 ha fatto parte della band di supporto di Paul McCartney; nel 2002 ha partecipato al ciclo di concerti di beneficenza \"Mark Knopfler and Friends\".\nCome turnista ha lavorato con Chuck Berry, Talk Talk, Paul Young, Tears for Fears, Joe Cocker, Cher, Kirsty McColl, Paul Carrack, Boyzone, Gordon Haskell, Diane Tell, Tina Arena, Russell Watson, Luz Casal, Heather Small, Roger Daltrey, The Polygenes, Thea Gilmore, Tori Amos, Mike + The Mechanics, Nine Below Zero, Tasmin Archer, George Martin, Eric Bibb, Vin Garbutt, Tom McCrae, Eros Ramazzotti, Deborah Bonham, John Mayer e Norah Jones.\nIn Italia la sua chitarra conta poche note nella sigla del telegiornale di Italia 1 Studio Aperto, in uso a partire dall'11 febbraio 2002."}
{"id": "4921046", "revid": "838137", "url": "https://it.wikipedia.org/wiki?curid=4921046", "title": "Beno\u00eet Hamon", "text": "Biografia.\nOrigini e primi incarichi.\nFiglio di un ingegnere e di una segretaria, Hamon nacque a Saint-Renan ma trascorse l'infanzia a Dakar, dove i suoi genitori si erano trasferiti per motivi di lavoro. Dopo il divorzio dei genitori, Hamon lasci\u00f2 il Senegal e torn\u00f2 in Bretagna. A diciannove anni cominci\u00f2 ad operare nell'ambito politico e ader\u00ec alla sezione giovanile del Partito Socialista.\nDopo gli studi universitari lavor\u00f2 come assistente parlamentare e successivamente fu collaboratore di Lionel Jospin. Nel 1997 si candid\u00f2 alle elezioni legislative, ma non riusc\u00ec a risultare eletto; nonostante la sconfitta continu\u00f2 ad essere attivo in politica e per alcuni anni fu consigliere dell'allora ministro Martine Aubry. Fra il 2001 e il 2004 rivest\u00ec la carica di direttore della pianificazione strategica per l'istituto di sondaggi Ipsos e nello stesso periodo venne eletto nel consiglio comunale di Br\u00e9tigny-sur-Orge, dove rimase fino al 2008.\nL'esperienza da eurodeputato e la nomina a ministro.\nNel 2004 si candid\u00f2 al Parlamento europeo e venne eletto deputato per la circoscrizione Francia orientale; in queste vesti fu membro della commissione finanze e vicepresidente della delegazione per i rapporti con gli Stati Uniti d'America. Intanto, nel 2005 fu nominato segretario nazionale del Partito Socialista, carica dalla quale si dimise due anni dopo. Nel 2009 si ricandid\u00f2 per le europee, ma non risult\u00f2 eletto.\nNel maggio del 2012 entr\u00f2 a far parte del governo Ayrault come Ministro delegato all'Economia sociale e solidale. Nello stesso anno prese parte alle elezioni legislative e riusc\u00ec a farsi eleggere deputato all'Assemblea Nazionale per il dipartimento degli Yvelines.\nHamon mantenne l'incarico governativo fino alle dimissioni di Jean-Marc Ayrault nel 2014; nel seguente governo Valls I fu confermato ministro, questa volta dell'Educazione nazionale, dell'Insegnamento superiore e della Ricerca. Su posizioni critiche verso le politiche troppo centriste attuate da Valls, Hamon fu escluso dal secondo governo Valls nell'agosto 2015. Come Hamon, anche Arnaud Montebourg e Aur\u00e9lie Filippetti non riebbero il loro posto da ministri.\nDopo l'uscita dal governo.\nDopo essere uscito dal governo Valls, Hamon riprende l'incarico di deputato il 30 settembre 2014.\nLe elezioni del 2017.\nIl 16 agosto 2016 annuncia la sua candidatura alle primarie del Partito Socialista in vista delle elezioni presidenziali. Al primo turno delle primarie, il 22 gennaio 2017, riceve circa il 36% dei voti, piazzandosi primo davanti all'ex-primo ministro Manuel Valls, che ottiene circa il 31%. Al ballottaggio del 29 gennaio, Hamon batte il favorito Valls, con il 58,71% dei voti contro il 41,29%, diventando ufficialmente il candidato socialista alle elezioni dell'aprile 2017.\nSubito dopo le primarie, i sondaggi danno Hamon intorno al 16-18%, ma con il passare delle settimane questa percentuale si riduce fino all'8% rilevato dai sondaggi nei giorni immediatamente precedenti il primo turno; questo calo va a beneficio del candidato alla sinistra del PS, Jean-Luc M\u00e9lenchon, a cui Hamon aveva invano proposto di ritirarsi in proprio favore.\nAlle elezioni presidenziali del 23 aprile, Hamon non riesce ad accedere al ballottaggio previsto per il 7 maggio, e ottiene appena il 6,4% dei voti, il pi\u00f9 basso risultato dalla creazione del Partito Socialista attuale, nel 1971. \nAlle legislative dell'11 giugno, ripresentatosi nel suo collegio nel dipartimento degli Yvelines, viene eliminato al primo turno, raccogliendo il 22,59% dei voti, superato dai candidati LR (23%) e LREM (32%).\nL'uscita dal Partito Socialista.\nIl 1\u00ba luglio lascia il PS per fondare il \"Movimento 1 luglio\", una formazione politica di sinistra che dal 2 dicembre assume la denominazione di G\u00e9n\u00e9ration.s. Alle elezioni europee del 2019 la lista, affiliata a DiEM25, ottiene il 3,27% dei voti, senza eleggere alcun deputato."}
{"id": "4921051", "revid": "1728", "url": "https://it.wikipedia.org/wiki?curid=4921051", "title": "Standard monetari", "text": ""}
{"id": "4921055", "revid": "287204", "url": "https://it.wikipedia.org/wiki?curid=4921055", "title": "Pallacanestro ai III Giochi della Lusofonia", "text": "Il III Campionato di pallacanestro ai Giochi della Lusofonia si \u00e8 svolto nel 2014, a Goa.\nRisultati.\nSeconda Fase.\nFinali.\n5-6 posto\n3-4 posto\n1-2 posto"}
{"id": "4921069", "revid": "661526", "url": "https://it.wikipedia.org/wiki?curid=4921069", "title": "Henri Bosco", "text": "Biografia.\nHenri Bosco proviene da una famiglia italiana, ligure e piemontese. La famiglia paterna \u00e8 imparentata con Giovanni Bosco, il fondatore dei salesiani. Il padre, Louis Bosco (1847-1927), era originario di Marsiglia, mentre la madre, Louise Falena (1859-1942) era nata a Nizza. Bosco era il quinto figlio della coppia, i cui primi quattro figli sono deceduti prematuramente.\nDopo aver studiato greco e latino al liceo di Avignone ed essere diventato un musicista di talento, allo scoppio della Prima Guerra mondiale, viene mandato prima a Salonicco, e poi ai Dardanelli, in Macedonia, in Serbia, in Albania e in Ungheria.\nDopo la fine del conflitto, comincia a lavorare per l'Institut Fran\u00e7ais di Napoli, dove insegna per dieci anni. Qui scriver\u00e0 il suo primo romanzo, \"Pierre Lampedouze\". Durante il soggiorno in Italia, si appassiona agli scavi in corso a Pompei, e in particolare ai culti orfici.\nNel 1930, comincia la stesura del primo romanzo della trilogia di Hyacinthe, \"L'Ane culotte\".\nNel 1931, parte per il Marocco, dove rester\u00e0 fino al 1955. A Rabat, ha una lunga carriera di insegnante e diventa presidente dell'Alliance fran\u00e7aise. Alla fine della Seconda Guerra mondiale, ottiene il Premio Renaudot per il romanzo Mas Th\u00e9otime (La Fattoria).\nIn seguito, si trasferir\u00e0 a Cimiez, sulle alture di Nizza.\nNel 1953, la sua carriera letteraria \u00e8 coronata dal Grand Prix national des lettres. Nel 1968, invece, gli sar\u00e0 conferito il Grand Prix de litt\u00e9rature de l'Acad\u00e9mie fran\u00e7aise per l'insieme delle sue opere.\nHenri Bosco muore nel 1976, all'et\u00e0 di 88 anni.\nOpere.\nDizionario delle costanti tematiche.\n3. casa notturna e sotterranea\nCantine e ambienti dimessi che immettono, attraverso botole, in dimore sotterranee, talvolta veri e propri mondi, entrano nell'immaginario di Bosco attraverso la lettura de \"Le mille e una notte\" nell'edizione di Galland, la prima in lingua francese e, pi\u00f9 in generale, in una lingua dell'Occidente. Questa edizione, non scrupolosa dal punto di vista filologico e persino censurata per non urtare la sensibilit\u00e0 della borghesia francese cui il traduttore si rivolge, costituisce un momento fondamentale per la costituzione stessa dell'opera, poich\u00e9 Galland vi inser\u00ec diversi racconti di tradizione orale, e anche il famoso \"Aladino e la lampada meravigliosa\", a lungo ritenuto un'invenzione di Galland stesso; naturalmente Bosco \u00e8 attratto dalla complessa simbologia che sta alla base delle Notti, e in particolare il male o le forze soprannaturali che in tanti racconti pervadono il sottosuolo hanno un evidente parallelo in romanzi come Antonin o l'Antiquaire. La dimora sotterranea ha dunque la valenza di un luogo di prova morale,di tentazione, e anche di male o aberrazione, per esempio nei racconti dei tre qalandar, una sorta di trilogia dei sotterranei tentatori, o nella grande cornice narrativa di Karim Hasib Al-din, imprigionato nel palazzo sotterraneo della Regina dei Serpenti. Grande importanza ha anche il motivo dell'interdizione; inoltre il sotterraneo \u00e8 per eccellenza dimora del tesoro, come in Aladino e la lampada meravigliosa e Al\u00ec Bab\u00e0, nonch\u00e9 di entit\u00e0 soprannaturali, i Genii, solitamente malvagi e ostili all'uomo ma anche controllabili e asservibili con la magia.\n4. casa materna \nBosco, si trasferisce in campagna da piccolo e comincia a percepire la Mas nella quale abita come una seconda madre. Viene colpito dal \"genio del luogo\", in quanto la Mas \u00e8 carica di una vita propria. La casa-rifugio, di cui Bosco parler\u00e0 a lungo nelle sue opere, \u00e8 quella che ritroviamo particolarmente nel Le Mas Th\u00e9otime. Bosco ci appare quasi credente di una religione della famiglia e della casa,\nTh\u00e9otime \u00e8 madre in quanto: protegge, riscalda con il suo fuoco carico di valenza greco-latina e impartisce ordini e obblighi ai quali Pascal deve sottomettersi per non rovinare il rapporto con lei instaurato.\nLa poetica della r\u00eaverie di Bachelard riserva molta attenzione alla figura di Bosco, in quanto \"sognatore\" e in quanto \"poeta\". La r\u00eaverie \u00e8 senza dubbio una forma di onirismo che il poeta Bosco \u00e8 in diversi frangenti in grado di comunicare al lettore e dunque \"in primis\" di vivere da sognatore. Essa a ben vedere non pu\u00f2 essere intesa come vero e proprio sogno quanto come esperienza estatica (il cosiddetto \"sogno ad occhi aperti\") che suscitanto benessere mette in comunione sognatore e Mondo.\nIl fal\u00f2 di radici di Malicroix \u00e8 oggetto di una lunga trattazione ad opera del filosofo Gaston Bachelard nella sua Poetica della r\u00eaverie. L'immagine del fuoco e quella delle radici danno luogo ad una \"r\u00eaverie potenziata\", ovvero ad un collegamento del sognatore di r\u00eaveries con l'essenza stessa del mondo. Si partecipa, cio\u00e8, ad un vero e proprio rito di iniziazione che porta il sognatore all'abbattimento del principio di non contraddizione, dello spazio e della temporalit\u00e0 come comunemente intese. \nIl rito di iniziazione cui Bosco mette parte il lettore \u00e8 dunque, essenzialmente, di natura mistica.\nRito che, a ben vedere, Bachelard ravvisa anche relativamente all\"'eremo lacustre\" di Le Jardin d'Hyacinthe: l'acqua stagnante \u00e8 un'altra immagine naturalmente poetica, e Bosco si configura cos\u00ec come uno dei massimi esempi della capacit\u00e0 del poeta creatore di condividere la propria r\u00eaverie con il lettore:\nBosco, come uno degli scrittori pi\u00f9 presenti tra le citazioni di Bachelard, nella sua La poetica della r\u00eaverie spesso compare come \"tramite\" tra Mondo e lettore: egli, in quanto \"poeta\", \u00e8 in grado di mettere al servizio la sua Parola poetica alla r\u00eaverie del lettore. \u00c8 cio\u00e8 uno dei massimi interpreti della cosiddetta \"estetizzazione dello psichismo\" (per approfondire: La poetica della r\u00eaverie, sezione 5.1)\nAll'interno del Le Mas Th\u00e9otime, i personaggi ne danno la propria visione. \nC'\u00e8 chi con felicit\u00e0 intende la vita sedentaria: Pascal vive felicemente di solitudine.\nPer Genevi\u00e8ve, invece, la felicit\u00e0 \u00e8 movimento e per Barth\u00e9lemy il confine tra felicit\u00e0 e pace \u00e8 talmente sottile da non saper parlare di una senza citare per forza l'altra.\nLa concezione personale di felicit\u00e0 ci fa capire anche che Bosco e Pascal sono due persone distinte, uno appagato da una vita pressoch\u00e9 immobile, l'altro, sempre in viaggio quasi fosse un nomade che ha una continua e forte nostalgia per la propria patria.\nSa che l'uomo \u00e8 al centro di una religione che unisce cristianesimo, paganesimo e misticismo.\nDipinge la casa come dimora di una divinit\u00e0 ancestrale, protettrice della famiglia e del focolare domestico, quasi a richiamare la fede degli antichi Romani, subito dopo porta come esempio morale la conversione di Genevi\u00e8ve scappata in terra santa.\nBosco, una volta concluso Le Mas Th\u00e9otime, afferma che \"Solo una volta che esso fu terminato, ho compreso il senso mistico del mio libro: da un lato l'uomo e la terra, dall'altro, la spiritualit\u00e0, il cielo\"."}
{"id": "4921070", "revid": "584834", "url": "https://it.wikipedia.org/wiki?curid=4921070", "title": "Tranvia d'Angers", "text": ""}
{"id": "4921071", "revid": "584834", "url": "https://it.wikipedia.org/wiki?curid=4921071", "title": "Rete tranviaria d'Angers", "text": ""}
{"id": "4921079", "revid": "599013", "url": "https://it.wikipedia.org/wiki?curid=4921079", "title": "Das achte Gebot", "text": ""}
{"id": "4921089", "revid": "767487", "url": "https://it.wikipedia.org/wiki?curid=4921089", "title": "Das achte Gebot (film 1915)", "text": "Das achte Gebot (o \"Das achte Gebot. Du sollst nicht falsches Zeugnis reden wider deinen N\u00e4chsten\") \u00e8 un film muto del 1915 diretto da Max Mack.\nProduzione.\nIl film fu prodotto dalla Projektions-AG Union (PAGU).\nDistribuzione.\nVenne presentato in prima a Berlino il 25 febbraio 1915."}
{"id": "4921090", "revid": "300067", "url": "https://it.wikipedia.org/wiki?curid=4921090", "title": "Gonzalo Puyat", "text": "Biografia.\nDal 1969 al 1995 \u00e8 stato presidente della Federazione cestistica delle Filippine. Durante il suo mandato, le Filippine hanno ospitato i Mondiali del 1978.\nNel 1976 \u00e8 stato eletto a capo della FIBA, succedendo all'egiziano Wahby. \u00c8 stato riconfermato per un secondo mandato nel 1980, e quattro anni dopo \u00e8 stato nominato Presidente onorario."}
{"id": "4921097", "revid": "729019", "url": "https://it.wikipedia.org/wiki?curid=4921097", "title": "The Million Dollar Corporation", "text": "La Million Dollar Corporation \u00e8 stata una stable di wrestling capitanata da Ted DiBiase.\nStoria (1994).\nI primi membri della stable ad unirsi a DiBiase sono stati Nikolai Volkoff e Bam Bam Bigelow. Al gruppo si aggiunge anche l'ex tag team partner di DiBiase Irwin R. Schyster. DiBiase cerca di riportare The Undertaker in WWF dopo una lunga assenza. La settimana successiva a WWF Superstars DiBiase presenta Undertaker (interpretato da Brian Lee) rivelandosi di essere un clone dell'Undertaker originale. A SummerSlam 1994 l'Undertaker originale sconfigge il falso Undertaker, nella stessa sera Vince McMahon ha licenziato Lee. Sempre a SummerSlam 1994 un altro membro si unisce al gruppo, Tatanka accusa Lex Luger di unirsi alla stable. La storyline per\u00f2 ha riservato un colpo di scena quando si venne a sapere che in realt\u00e0 fu Tatanka ad unirsi alla Million Dollar Corporation segretamente. Nel mentre Bigelow e Tatanka tentano l'assalto ai titoli di coppa. A WrestleMania XI Bigelow viene sconfitto dal giocatore di football Lawrence Taylor. Dopo la sconfitta di Bigelow i rapporti tra quest'ultimo e DiBiase iniziano ad inclinarsi fino a quando Bigelow turna Face salvando il campione WWF Diesel da un pestaggio della Million Dollar Corporation. A Survivor Series 1994 Il team di Ted DiBiase riesce a battere il team capitanato da Lex Luger.\nEspansione (1995-1996).\nPer tutto il 1995 la Corporation affronta i top face della federazione come The Undertaker, Lex Luger, Razor Ramon e Diesel. La Million Dollar Corporation entra in faida con The Undertaker dove DiBiase chiede aiuto a King Kong Bundy e Kama il quale hanno rubato l'urna al manager di Undertaker Paul Bearer e sullo show pi\u00f9 importante dell'anno WrestleMania King Kong Bundy viene sconfitto dal becchino. Alla stable si unisce anche Sycho Sid dopo che ha decretato la fine dell'alleanza tra lui e Shawn Michaels dopo WrestleMania XI e poco tempo pi\u00f9 tardi si unisce 1-2-3 Kid. A The Ringmaster Steve Austin gli viene consegnata da Ted DiBiase il Million Dollar Championship. Nel 1996 Austin ha un feud con Savio Vega e a WrestleMania XII Austin sconfigge Vega. Ad In Your House: Beware od Dog Austin perde in uno strap match e da stipulazione se Austin perde DiBiase se ne andr\u00e0 dalla WWF ma se Austin vince allora Vega diventer\u00e0 un personale di Ted DiBiase. A vincere \u00e8 Vega e DiBiase lascia la WWF per passare alla WCW.\nNel wrestling.\nMosse Finali di Ted DiBiase\nMosse Finali di Nikolai Volkoff\nMosse Finali di Bam Bam Bigelow\nMosse Finali di Irwin R. Schyster\nMosse Finali di Fake Undertaker\nMosse Finali di Tatanka\nMosse Finali di King Kong Bundy\nMosse Finali di Kama\nMosse Finali di Sycho Sid\nMosse Finali di 1-2-3 Kid\nMosse Finali di Xanta Klaus\nMosse Finali di The Ringmaster"}
{"id": "4921100", "revid": "767487", "url": "https://it.wikipedia.org/wiki?curid=4921100", "title": "Carl Men Ky Ching", "text": "Biografia.\nDal 1986 al 2002 presidente della FIBA Asia, \u00e8 stato eletto a capo della FIBA nel 2002, succedendo al senegalese Abdoulaye Seye Moreau; \u00e8 rimasto in carica fino al 2006. Dal 1992 \u00e8 a capo dell'Asian Basketball Association, che si \u00e8 occupata dell'organizzazione del FIBA Diamond Ball 2000."}
{"id": "4921103", "revid": "729019", "url": "https://it.wikipedia.org/wiki?curid=4921103", "title": "Socorro (isola)", "text": "Socorro \u00e8 una piccola isola delle Revillagigedo, di origine vulcanica. \u00c8 la pi\u00f9 grande tra le quattro dell'arcipelago. Il punto pi\u00f9 elevato ha un'altezza di 1.050\u00a0m sul livello del mare. Fa parte del Messico. \u00c8 ricca di cactus come \"Opuntia engelmannii\" e alberi piccoli come \"Prunus serotina\". \u00c8 un vulcano a scudo."}
{"id": "4921104", "revid": "65126573", "url": "https://it.wikipedia.org/wiki?curid=4921104", "title": "Niceforo Callisto", "text": ""}
{"id": "4921106", "revid": "110157", "url": "https://it.wikipedia.org/wiki?curid=4921106", "title": "Alfa Romeo Avio", "text": "Alfa Romeo Avio \u00e8 un'azienda aeronautica italiana attiva dal 1941 nella produzione di motori aeronautici. Nata come divisione dalla casa automobilistica italiana Alfa Romeo e posseduta per 10 anni da Aeritalia, nel 1996 \u00e8 entrata nell'orbita del gruppo Fiat. Nel 2003 \u00e8 confluita - insieme all'omologa societ\u00e0 del gruppo automobilistico torinese \u2013 nella nuova realt\u00e0 industriale Avio.\nStoria.\nLe premesse.\nIl primo propulsore Alfa utilizzato su un aeroplano fu installato nel 1910 su un biplano Santoni-Franchini. Questo velivolo, che fu progettato e realizzato dal disegnatore Antonio Santoni e dal meccanico Nino Franchini, montava un motore che derivava da quello installato su un'autovettura, l'ALFA 24 HP. \nTale motore, che erogava 36 CV di potenza, fu progettato da Giuseppe Merosi e permise a questo aeroplano di effettuare il suo primo volo il 1\u00ba novembre 1910. In questo volo inaugurale, che fu compiuto a Milano, il biplano Santoni-Franchini decoll\u00f2 da Baggio e termin\u00f2 il suo viaggio a San Siro. Nel 1916, l'Alfa Romeo ebbe l'incarico di curare ci\u00f2 che concerneva la manutenzione dei motori Isotta Fraschini V4b. L'esperienza dell'Alfa Romeo in campo aeronautico continu\u00f2 anche dopo l'acquisizione del controllo della societ\u00e0 da parte di Nicola Romeo. Quest'ultimo, infatti, durante la prima guerra mondiale, ricevette degli ordinativi dal Ministero della Guerra per la realizzazione, su licenza Isotta-Fraschini, di 300 motori V6 per bombardieri. A conflitto terminato, e subito dopo aver realizzato un prototipo di un motore V12 da 600 CV, l'attivit\u00e0 aeronautica dell'Alfa Romeo fu temporaneamente sospesa.\nL'attivit\u00e0 in campo aeronautico dell'Alfa Romeo riprese poi nel 1924 con la realizzazione, questa volta su licenza Bristol, del motore Jupiter. Nicola Romeo ottenne infatti il permesso di costruire la versione Alfa Romeo del propulsore \"Bristol Jupiter IV\". Tale motore era caratterizzato da una configurazione a stella a 9 cilindri e da un sistema di raffreddamento ad aria. Questi propulsori furono poi utilizzati sui velivoli da ricognizione ed osservazione IMAM Ro.1, Ro.1bis, Caproni Ca.97 e, sperimentalmente, anche sui bombardieri Caproni Ca.102, Ca.102quater e Ansaldo A.C.3. Nel 1928, Pasquale Gallo, che sostitu\u00ec Nicola Romeo alla guida dell'Alfa Romeo, riusc\u00ec ad aggiudicarsi una commessa per produrre su licenza Lynx alcuni modelli di motori a 7 e 9 cilindri raffreddati ad aria.\nAlla fine degli anni venti l'allora direttore dell'Alfa Romeo Prospero Gianferrari decise di diversificare l'attivit\u00e0 dell'azienda puntando anche su altri prodotti: oltre alla realizzazione di autocarri e autobus, fu deciso di investire risorse importanti anche per la progettazione e la realizzazione di motori aeronautici. Il frutto di questo cambio di strategia fu la produzione, nel 1932, del primo motore aeronautico totalmente progettato, sviluppato e realizzato dalla casa del Biscione, il D2, che fu poi montato - in varie versioni - sul Caproni Ca.101. In questo decennio i motori aeronautici Alfa Romeo che seguirono il D2 vennero utilizzati su larga scala. Ad esempio il 126 RC.34 venne installato su ben cinque aerei differenti: Savoia-Marchetti S.74, S.M.75, S.M.79, S.M.81 e CANT Z.506. Altri propulsori aeronautici degni di nota che vennero progettati, sviluppati e prodotti dalla casa del Biscione in questo decennio sotto la supervisione del nuovo direttore della societ\u00e0 Ugo Gobbato furono gli Alfa Romeo 125, 125 RC.35, 126 RC.10, 126 RC.34, 128 RC.18, 128 RC.21, 129 RC.32 e 135. Negli anni trenta i motori Alfa Romeo destinati all'aviazione divennero celebri anche per la loro partecipazione vittoriosa ai vari tentativi di infrangere i record mondiali in campo aeronautico e per i loro trionfi sportivi, dove dimostravano una certa supremazia tecnica. I propulsori aeronautici della casa del Biscione di questo periodo, grazie soprattutto all'uso su un numero ragguardevole di aerei della Regia Aeronautica, contribuirono a scrivere pagine importanti della storia dell'aviazione italiana.\nPer quanto riguarda la tecnologia, negli anni trenta l'Alfa Romeo aveva una propria linea di sviluppo e di produzione di eliche, sia a passo fisso che a passo variabile, che erano realizzate in duralluminio. Per quanto concerne invece i materiali, l'Alfa Romeo brevett\u00f2 diverse leghe metalliche che vennero in seguito abbondantemente utilizzate anche sui modelli di autovettura. Una delle pi\u00f9 famose leghe metalliche ideate e realizzate dall'Alfa Romeo che derivavano dall'ambito aerodinamico fu la \"Duralfa\".\nIn questo contesto, nel 1931, come evento dimostrativo a suffragio della bont\u00e0 della tecnologia dell'Alfa Romeo applicata agli aeroplani, fu organizzata una gara tra una Alfa Romeo 8C 3000 Monza guidata da Tazio Nuvolari ed un Caproni Ca.100 dove vinse, di poco, l'aeroplano.\nLa nascita dell'Alfa Romeo Avio.\nVerso la fine degli anni trenta la situazione politica in Europa stava per\u00f2 mutando. I venti di guerra portarono le varie nazioni, Italia compresa, verso la corsa agli armamenti. La produzione industriale dell'Alfa Romeo fu quindi orientata verso l'assemblaggio di motori aeronautici e autocarri, che sarebbero stati pi\u00f9 utili all'Italia in caso di conflitto armato. L'assemblaggio di autovetture civili si ridusse quindi drasticamente a favore soprattutto della produzione aeronautica, che negli anni precedenti alla seconda guerra mondiale generava quasi l'80% del fatturato dell'Alfa Romeo. In questo contesto, nel 1938, fu deciso di realizzare uno stabilimento produttivo a Pomigliano d'Arco, in provincia di Napoli, che si sarebbe dovuto occupare esclusivamente della progettazione e dell'assemblaggio di questo tipi di motori. Tale sito industriale fu l'antenato del moderno stabilimento produttivo del gruppo Fiat. Negli anni successivi lo stabilimento di Pomigliano d'Arco raggiunse uno standard qualitativo ed un livello di avanzamento tecnologico tali da far annoverare il sito produttivo tra le migliori fabbriche del periodo. Dopo lo scoppio della seconda guerra mondiale, Ugo Gobbato decise di dotare la casa automobilistica del Biscione di una divisione aziendale specifica che si sarebbe occupata esclusivamente della produzione aeronautica. Nacque cos\u00ec, nel 1941, l'Alfa Romeo Avio.\nI motori militari prodotti dall'Alfa Romeo in questo periodo erano quasi tutti radiali e raffreddati ad aria; fece eccezione l'RA 1000 RC.41 che era una produzione su licenza del famoso Daimler-Benz DB 601 e che equipaggi\u00f2 i caccia Reggiane Re.2001 e Macchi M.C.202, ovvero il miglior aereo di questo tipo utilizzato dalla Regia Aeronautica durante il secondo conflitto mondiale.\nLa seconda guerra mondiale lasci\u00f2 anche molti segni nello stabilimento del Portello e nel sito produttivo di Pomigliano d'Arco, che erano considerati molto importanti per l'approvvigionamento bellico. A causa della sua importanza strategica, il 14 febbraio ed il 13 agosto del 1943 lo stabilimento milanese sub\u00ec due pesanti bombardamenti. Il colpo di grazia venne il 20 ottobre del 1944, quando il pi\u00f9 violento bombardamento che avesse subito Milano fino ad allora caus\u00f2 l'abbattimento di oltre il 60% della struttura, cagionando la chiusura del sito produttivo. Lo stabilimento di Pomigliano d'Arco sub\u00ec la medesima sorte il 30 maggio 1943, con la distruzione del 70% delle strutture operative.\nI decenni successivi.\nA conflitto terminato, con l'esaurirsi delle commesse militari, lo stabilimento di Pomigliano d'Arco fu riattivato e convertito temporaneamente alla produzione di autovetture e autocarri, oltre che al collaudo di motori e telai per automobili ed alla produzione di filobus, motori Diesel, gruppi elettrogeni e motori marini. Poco tempo dopo, il sito produttivo napoletano torn\u00f2 ad occuparsi anche di motori aeronautici. Questa attivit\u00e0 non fu per\u00f2 paragonabile a quella prebellica, dato che le operazioni eseguite nello stabilimento furono inizialmente riconducibili solamente alla riparazione di propulsori Bristol ed alla produzione di pezzi di ricambio.\nNel 1947 la gestione dello stabilimento di Pomigliano d'Arco pass\u00f2 dall'Alfa Romeo alla Metalmeccanica Meridionale. A quest'ultima, inoltre, fu affidata la maggior parte della produzione dei motori, che quindi non fu pi\u00f9 ad appannaggio completo delle maestranze di Pomigliano d'Arco. Nel 1948 l'attivit\u00e0 di assemblaggio di motori aeronautici Alfa Romeo riprese con la produzione del 131 e con i nuovi motori 110 e 115. In particolare, questi ultimi due erano riservati ai piccoli aerei per il trasporto privato. Nel 1949 la casa del Biscione strinse un'alleanza con la Fiat, la SAI Ambrosini e l'Aermacchi per la produzione su licenza di aeroplani de Havilland. Nello specifico, i motori sarebbero stati realizzati dalla Fiat e dall'Alfa Romeo, mentre la restante parte dei velivoli sarebbe stata prodotta della altre due aziende aeronautiche citate. Sempre nel 1949 fu compiuta un'impresa che ebbe grande effetto sui media: un SAI Ambrosini S 1001 \"Grifo\" motorizzato con un Alfa Romeo 110 comp\u00ec il tragitto Milano-Buenos Aires in 19 ore senza avere l'ausilio della radio. Il medesimo aeroplano, nel 1953, effettu\u00f2 l'attraversamento dell'artide.\nNegli anni cinquanta, in campo aeronautico, continu\u00f2 la collaborazione con la Fiat, grazie alla quale furono prodotti motori a reazione. In questo decennio le attivit\u00e0 aeronautiche della casa del Biscione erano per\u00f2 ancora al di sotto degli standard prebellici. Infatti, nel 1952, a Pomigliano d'Arco lavoravano 500 operai e 160 impiegati che si occupavano principalmente di attivit\u00e0 di complementari alla produzione aeronautica vera e propria. Nell'anno citato, la gestione dello stabilimento torn\u00f2 per\u00f2 all'Alfa Romeo. In questo periodo, le attivit\u00e0 del sito produttivo di Pomigliano d'Arco erano infatti ancora limitate, dato che si riducevano a riparazioni ed alla realizzazione di motori a scoppio.\nNel 1962 venne decisa la riorganizzazione dello stabilimento. Accanto alle sezioni \"Autoveicoli\" e \"Motori Diesel\", fu infatti ripristinata la divisione \"Avio\". In tale contesto, la rinata Alfa Romeo Avio inizi\u00f2 ad occuparsi di riparazioni di propulsori Curtiss-Wright, Dart, Conway ed Avon che erano montati su aeroplani italiani e norvegesi. Inoltre, la casa del Biscione fu coinvolta, a livello europeo, nella produzione di un motore a reazione General Electric. Dato che le attivit\u00e0 nello stabilimento erano in costante crescita, la direzione dell'Alfa Romeo decise di investire risorse sulla formazione degli operai e dei tecnici. Come conferma di questa progresso, il fatturato dell'Alfa Romeo Avio, dal 1968 al 1969, aument\u00f2 del 34%, e nella seconda parte degli anni sessanta la casa del Biscione espose con successo i propri motori aeronautici in vari saloni internazionali dell'aeronautica. Anche in questo decennio, continu\u00f2 la cooperazione, in ambito aeronautico, con la Fiat.\nNegli anni settanta, in campo civile, l'Alfa Romeo riparava tutte le tipologie di motori a turbina utilizzati dalle compagnie aeree italiane, Alitalia compresa. Per quanto riguarda invece i motori ad uso militare, la casa del Biscione interveniva principalmente sui propulsori a pistoni dell'Esercito italiano. Nel 1974 l'Alfa Romeo inizi\u00f2 una collaborazione con la Rolls-Royce per progettare, sviluppare e assemblare turbine a gas. Nel 1975 la forza lavoro impiegata all'Alfa Romeo Avio tocc\u00f2 la quota di 2.000 lavoratori e questa crescita costante port\u00f2 questa societ\u00e0 a fatturare, nel 1980, 41 miliardi di lire a fronte, per\u00f2, di un calo degli occupati che si assestarono, nello stesso anno, a 1.300 unit\u00e0. Le commesse pi\u00f9 importanti di questo periodo erano anche collegate ad interventi su motori Pratt &amp; Whitney, Rolls-Royce e General Electric. In questo contesto, nel 1979, l'Alfa Romeo stabil\u00ec un primato: fu la prima azienda italiana a progettare, sviluppare e costruire autonomamente un motore aeronautico a turboelica (l'AR318), che venne poi installato su un Beechcraft King Air. Invece, nel 1981, Alfa Romeo Avio partecip\u00f2, insieme a Oto Melara e Fiat Avio, alla realizzazione del vettore supersonico Otomach 2.\nNel 1982 il 10% delle azioni dell'Alfa Romeo Avio in possesso dell'Alfa Romeo furono cedute a Aeritalia, quota che crebbe al 60% nel 1984. Nel 1986, in occasione della cessione dell'Alfa Romeo alla Fiat, l'Alfa Romeo Avio pass\u00f2 definitivamente ad Aeritalia, che acquist\u00f2 la parte rimanente delle azioni ancora di propriet\u00e0 della casa del Biscione. Come conseguenza del piano di dismissioni delle societ\u00e0 a partecipazione statale che fu predisposto da Finmeccanica, nel 1996 la propriet\u00e0 dell'Alfa Romeo Avio pass\u00f2 a Fiat Avio portando in dote un fatturato di 300 miliardi di lire e 1.500 lavoratori. Dal 2003 l'Alfa Romeo Avio fa invece parte del gruppo Avio. Nella nuova societ\u00e0 l'Alfa Romeo Avio \u00e8 stata coinvolta, nel 2005, nello sviluppo del motore T700-T6E1 per l'elicottero NHI NH90."}
{"id": "4921133", "revid": "65126959", "url": "https://it.wikipedia.org/wiki?curid=4921133", "title": "Dottrina paolina", "text": ""}
{"id": "4921140", "revid": "132266", "url": "https://it.wikipedia.org/wiki?curid=4921140", "title": "Bereeda", "text": ""}
{"id": "4921143", "revid": "287204", "url": "https://it.wikipedia.org/wiki?curid=4921143", "title": "Oreshura", "text": ", altres\u00ec nota come , \u00e8 una serie di light novel scritta da Y\u016bji Y\u016bji e illustrata da Ruroo. Tredici volumi sono stati pubblicati dalla SB Creative, sotto l'etichetta GA Bunko, a partire da febbraio 2011. L'opera \u00e8 stata adattata in quattro manga e in un anime, prodotto dallo studio A-1 Pictures e trasmesso in Giappone tra il 6 gennaio e il 31 marzo 2013.\nTrama.\nEita Kid\u014d frequenta il liceo con l'obiettivo di accedere alla facolt\u00e0 di medicina e, per mantenere i suoi voti alti, decide di evitare qualsiasi cosa abbia a che fare con amore o romanticismo. Tuttavia un giorno Masuzu Natsukawa, la ragazza pi\u00f9 bella della scuola, lo invita a tornare a casa insieme. Pur essendole stata declinata l'offerta, Masuzu insiste per giorni a fargli sempre la stessa richiesta, finch\u00e9 alla fine Eita si arrende e accetta. La ragazza gli svela dunque la verit\u00e0: stanca di ricevere confessioni ogni giorno, desidera formare una finta coppia con lui per far desistere i corteggiatori. Eita prova a rifiutare, ma Masuzu lo ricatta in cambio della sua collaborazione. La notizia del fidanzamento si diffonde in fretta nella scuola e cos\u00ec l'amica d'infanzia di Eita, Chiwa Harusaki, inizia a confrontarsi con Masuzu per l'affetto del ragazzo.\nMedia.\nLight novel.\nLa serie di light novel \u00e8 stata scritta da Y\u016bji Y\u016bji con le illustrazioni di Ruroo. Il primo volume \u00e8 stato pubblicato dalla SB Creative, sotto l'etichetta GA Bunko, il 15 febbraio 2011 e al 15 settembre 2017 ne sono stati messi in vendita in tutto tredici. Un volume spin-off, numerato 6.5, \u00e8 stato pubblicato il 15 febbraio 2013.\nManga.\nUn adattamento manga, disegnato da Nanasuke, \u00e8 stato serializzato tra i numeri di luglio 2011 ed aprile 2014 della rivista \"Gangan Joker\" della Square Enix. Sette volumi \"tank\u014dbon\" sono stati pubblicati tra il 15 dicembre 2011 e il 22 aprile 2014.\nUn manga \"yonkoma\", disegnato da Marimo ed intitolato , \u00e8 stato serializzato sulla rivista \"Young Gangan\" della Square Enix tra il 21 ottobre 2011 e il 5 aprile 2013. La serie \u00e8 stata raccolta in due volumi \"tank\u014dbon\", pubblicati rispettivamente il 14 luglio 2012 e il 12 gennaio 2013.\nUn terzo manga, illustrato da Shinya Inase ed intitolato , \u00e8 stato serializzato sul \"Big Gangan\" della Square Enix tra il 25 ottobre 2011 e il 25 ottobre 2012. Due volumi sono stati pubblicati il 14 luglio e il 22 dicembre 2012.\nUn quarto ed ultimo manga, disegnato da Mutsutake ed intitolato , \u00e8 stato serializzato sul \"Big Gangan\" tra il 25 dicembre 2012 e il 24 agosto 2013. I capitoli sono stati raccolti in un unico volume \"tank\u014dbon\", pubblicato il 22 ottobre 2013.\nUn'antologia di manga \u00e8 stata pubblicata dalla Square Enix il 22 marzo 2013.\nDrama-CD.\nLa Hobirecords ha pubblicato due drama-CD rispettivamente il 29 luglio e il 28 ottobre 2011.\nInternet radio.\nUna trasmissione radiofonica, intitolata \"Shuraba Radio\", \u00e8 andata in onda sulla Internet radio, ospitata dalla Hobirecords, dal 28 aprile 2011. Lo spettacolo \u00e8 stato presentato da Chiwa Sait\u014d e Junji Majima ed \u00e8 stato trasmesso a puntate irregolari. Una seconda trasmissione radiofonica, stavolta condotta da Chinatsu Akasaki ed Ai Kayano, ha avuto inizio nel dicembre 2012.\nAnime.\nUna serie televisiva anime, prodotta dalla A-1 Pictures e diretta da Kanta Kamei, \u00e8 andata in onda sulle televisioni giapponesi dal 6 gennaio al 31 marzo 2013. Le sigle di apertura e chiusura sono rispettivamente \"Girlish Lover\" di Chinatsu Akasaki, Yukari Tamura, Hisako Kanemoto e Ai Kayano e \"W:Wonder Tale\" di Yukari Tamura. In America del Nord le puntate sono state trasmesse in streaming in contemporanea col Giappone sul sito ufficiale di Crunchyroll."}
{"id": "4921144", "revid": "767487", "url": "https://it.wikipedia.org/wiki?curid=4921144", "title": "Theodor Herzl, der Bannertr\u00e4ger des j\u00fcdischen Volkes", "text": "Theodor Herzl, der Bannertr\u00e4ger des j\u00fcdischen Volkes \u00e8 un film muto del 1921 diretto da Otto Kreisler. Interpretato da Ernst Bath, Rudolph Schildkraut e Joseph Schildkraut, ripercorre la vita e le idee di Theodor Herzl, il pioniere del moderno sionismo, illustrando con alcuni episodi, con personaggi e immagini simboliche, la storia degli ebrei fino ad arrivare all'epoca moderna.\nProduzione.\nIl film fu prodotto dalla Helios-Film GmbH (Wien).\nDistribuzione.\nDistribuito dalla Helios-Filmproduktion, venne presentato in prima a Vienna l'11 febbraio 1921.\nIl National Center for Jewish Film (NCJF) ha distribuito il film in VHS nel 1995 in una versione restaurata. Negli USA, il film \u00e8 conosciuto oltre che con il titolo \"Theodor Herzl (film)\" o \"Theodor Herzl, Standard-Bearer of the Jewish People\", anche come \"The Wandering Jew\"."}
{"id": "4921146", "revid": "599013", "url": "https://it.wikipedia.org/wiki?curid=4921146", "title": "Charles Bartliff", "text": "Nel 1904 fece parte della squadra del Christian Brothers College che conquist\u00f2 la medaglia d'argento nel torneo di calcio dei Giochi della III Olimpiade."}
{"id": "4921152", "revid": "322321", "url": "https://it.wikipedia.org/wiki?curid=4921152", "title": "Citt\u00e0 metropolitana di Torino", "text": "La citt\u00e0 metropolitana di Torino \u00e8 ente territoriale di area vasta di abitanti che si estende su una superficie di 6 827 km\u00b2, istituita con la legge n\u00ba 56 del 7 aprile 2014 e operativa dal 1\u00ba gennaio 2015, subentrando alla provincia di Torino della quale ha mantenuto i confini.\nConfina a nord con la Valle d'Aosta, a est con le province di Biella, Vercelli, Alessandria e Asti, a sud con la provincia di Cuneo, a ovest con la Francia (dipartimenti della Savoia nella regione Alvernia-Rodano-Alpi e delle Alte Alpi nella Provenza-Alpi-Costa Azzurra). Comprende 312 comuni (primo ente italiano di area vasta per suddivisione comunale) e, con una superficie di , risulta essere la citt\u00e0 metropolitana pi\u00f9 estesa d'Italia, nonch\u00e9 l'unica a confinare con un Paese straniero. Il capoluogo \u00e8 Torino.\nDescrizione.\nTerritorio.\nLa citt\u00e0 metropolitana \u00e8 composta da una parte montagnosa ad ovest e a nord lungo il confine con la Francia e con la Valle d'Aosta, ed una parte pianeggiante o collinare nella zona sud ed est. La parte montuosa ospita parte delle Alpi Cozie, delle Alpi Graie e, in misura molto minore, delle Alpi Pennine.\nDallo spartiacque al confine francese le valli sono allineate pressoch\u00e9 da ovest verso est, e per tutta la loro lunghezza ricadono nel territorio provinciale, tranne alcuni lembi di territori elevati in prossimit\u00e0 dell'attuale confine di stato ceduti alla Francia dopo il Trattato di Parigi fra l'Italia e le potenze alleate nel 1947 (la Valle Stretta e il Colle del Moncenisio sono i lembi ceduti pi\u00f9 rilevanti). Il punto pi\u00f9 elevato della citt\u00e0 metropolitana di Torino \u00e8 costituito dal torrione del Roc (), situato nel Massiccio del Gran Paradiso al confine con la Valle d'Aosta.\n\u00c8 solcata principalmente dal fiume Po e da tanti suoi affluenti di sinistra. Il Po, che nasce in provincia di Cuneo, entra nella citt\u00e0 metropolitana di Torino arrivando da sud e sale fino a Torino. Superato il capoluogo, prende a fluire verso est e si dirige verso la provincia di Vercelli. Tra gli affluenti di sinistra si ricordano, elencandoli nell'ordine in cui alimentano il fiume Po: il Pellice (ed il suo tributario il Chisone), la Chisola, il Sangone, la Dora Riparia, la Stura di Lanzo, il Malone, l'Orco, la Dora Baltea e l'Angrogna. Come unici affluenti di destra si ricordano il Tepice, il Banna e il Rio di Valle Maggiore.\nGeografia antropica.\nLa parte montagnosa della citt\u00e0 metropolitana, ad ovest e a nord, era suddivisa in 6 comunit\u00e0 montane con lo scopo di salvaguardare le ricchezze del territorio montano; tali comunit\u00e0 montane, soppresse a seguito della riforma degli enti locali, erano:\nNatura.\nAree protette.\nElenco delle aree naturali protette ricadenti nella citt\u00e0 metropolitana di Torino:\nAmbiente.\nPer i suoi acquisti verdi la citt\u00e0 metropolitana si \u00e8 piazzata al terzo posto dell'\"European Gpp Award\" del 2016, alle spalle delle citt\u00e0 di Vienna e Torino. Nel corso dello stesso anno la Corona Verde, progetto per la rete verde dell'area metropolitana torinese, ha conseguito il premio \"La Citt\u00e0 per il Verde\" nella sezione \"VerdeUrbano\".\nIn ambito escursionistico, la citt\u00e0 metropolitana torinese \u00e8 l'ente capofila del progetto transnazionale della \"Strada dei Vigneti Alpini\".\nMonumenti simbolo.\nDue dei monumenti pi\u00f9 noti nella citt\u00e0 metropolitana sono la Mole Antonelliana, simbolo della citt\u00e0 di Torino, e la Sacra di San Michele simbolo del Piemonte.\nNel patrimonio culturale del territorio della citt\u00e0 metropolitana di Torino spiccano diversi siti inseriti nel Patrimonio dell'umanit\u00e0 dell'UNESCO: il Sacro Monte di Belmonte, nella valle Orco, compreso nel patrimonio culturale dei Sacri Monti; la maggior parte delle residenze sabaude in Piemonte, tra cui la Reggia di Venaria Reale nell'omonima citt\u00e0, la Palazzina di caccia di Stupinigi a Nichelino, il Castello di Agli\u00e8, il Castello di Rivoli, il Castello di Moncalieri e a Torino il Palazzo Reale, il Palazzo Madama e Casaforte degli Acaja, il Palazzo Carignano, il Castello del Valentino e la Villa della Regina; l'insediamento palafitticolo di Azeglio, compreso nel patrimonio dei 111 Antichi insediamenti sulle Alpi; l'architettura moderna di Ivrea \"citt\u00e0 industriale del XXesimo secolo\".\nDi propriet\u00e0 della Citt\u00e0 metropolitana di Torino \u00e8 invece l'Abbazia di Novalesa, nelle Alpi della Valle di Susa e ai piedi del Colle del Moncenisio, fondata originariamente nel 726 d.C. e dopo alterne vicende soppressa a met\u00e0 '800. Acquisita al patrimonio provinciale nel 1972, dal 1973 ospita nuovamente i monaci benedettini. Diverse campagne archeologiche e di restauro hanno permesso di approfondire la storia del complesso, recuperando anche antichi affreschi come i cicli di Sant'Eldrado e di San Nicola di Bari nella cappella di Sant'Eldrado. I reperti sono oggi ospitati presso il Museo archeologico dell'Abbazia, mentre gli arredi antichi sono suddivisi tra Museo civico d'arte antica di Torino (Palazzo Madama), la Chiesa parrocchiale di Santo Stefano di Novalesa, la Chiesa parrocchiale di Sant'Ippolito di Bardonecchia.\nInfrastrutture e trasporti.\nStrade.\nIl sistema stradale ed autostradale della citt\u00e0 metropolitana di Torino \u00e8 legato al proprio capoluogo, da cui dipartono le principali direttrici viarie di tutta la regione.\nAmministrazione.\nL'attuale sindaco metropolitano \u00e8 Stefano Lo Russo, eletto sindaco di Torino nell'ottobre 2021 con il Partito Democratico. Il Consiglio metropolitano \u00e8 scelto con elezione di secondo livello, il cui elettorato attivo e passivo \u00e8 riservato ai consiglieri comunali e ai sindaci dei comuni metropolitani, mentre il sindaco metropolitano \u00e8 di diritto il medesimo del comune di Torino.\nComuni.\nAppartengono alla citt\u00e0 metropolitana i seguenti 312 comuni:\nZone omogenee.\nIl 1\u00ba aprile 2015 il consiglio metropolitano ha approvato la proposta di ripartizione del territorio in 11 zone omogenee, ratificata dalla conferenza metropolitana il successivo 14 aprile:"}
{"id": "4921156", "revid": "124123", "url": "https://it.wikipedia.org/wiki?curid=4921156", "title": "Warren Brittingham", "text": "Nel 1904 fece parte della squadra del Christian Brothers College che conquist\u00f2 la medaglia d'argento nel torneo di calcio dei Giochi della III Olimpiade."}
{"id": "4921157", "revid": "830939", "url": "https://it.wikipedia.org/wiki?curid=4921157", "title": "William Lewis (scacchista)", "text": "Prese le prime lezioni di scacchi da J.H. Sarratt nel circolo \"Tom's coffe-house\" di Londra. Nel 1818 manovr\u00f2 il famoso automa detto \"Il Turco\" creato da Wolfgang von Kempelen. Nel 1820 gioc\u00f2 alcune partite a \"handicap\" con John Cochrane, dandogli un cavallo di vantaggio. \nNel 1821 gioc\u00f2 tre partite a Parigi con Alexandre Deschapelles, che gli dava il vantaggio di pedone e tratto. Vinse una partita e pareggi\u00f2 le altre due. Arbitro dell'incontro era Louis de Labourdonnais, che al termine lo sfid\u00f2 dandogli il vantaggio di due pedoni e tratto. Lewis declin\u00f2 per\u00f2 la sfida, dicendo che avrebbe giocato con lui solo ad armi pari. L'incontro si svolse due anni dopo e fu vinto nettamente da Labourdonnais (+ 5 \u20132). \nFond\u00f2 un circolo di scacchi in \"St. Martin Lane\" a Londra, che gest\u00ec per alcuni anni. Tra i frequentatori vi erano George Walker e Alexander MacDonnell. Quest'ultimo divent\u00f2 un suo allievo ma in poco tempo super\u00f2 il maestro, tanto che Lewis, temendo per la sua reputazione, si rifiut\u00f2 di giocare un match con lui. \nNel 1824 Lewis partecip\u00f2 alla sfida per corrispondenza tra i circoli di Londra e di Edimburgo, vinta dagli scozzesi. Si ritir\u00f2 dal gioco attivo nel 1829. \nScrisse molti libri di teoria e storia degli scacchi, tra cui:\nTradusse parzialmente in inglese i trattati di Pietro Carrera e di Gioacchino Greco e scrisse un resoconto del match per corrispondenza Londra-Edimburgo e del match Labourdonnais\u2013MacDonnell del 1835: \"A selection of games at chess played at the Westminster chess Club between Mr. L.C. de la Bourdonnais and an english amateur of first rate skill\" (Londra, 1835). "}
{"id": "4921160", "revid": "203463", "url": "https://it.wikipedia.org/wiki?curid=4921160", "title": "J.H. Sarratt", "text": ""}
{"id": "4921163", "revid": "124123", "url": "https://it.wikipedia.org/wiki?curid=4921163", "title": "Oscar Brockmeyer", "text": "Nel 1904 fu capitano della squadra del Christian Brothers College che conquist\u00f2 la medaglia d'argento nel torneo di calcio dei Giochi della III Olimpiade. Nella prima gara contro il Galt gioc\u00f2 come difensore mentre nelle successive due partite gioc\u00f2 come attaccante."}
{"id": "4921165", "revid": "61051", "url": "https://it.wikipedia.org/wiki?curid=4921165", "title": "Giro frontale superiore", "text": ""}
{"id": "4921167", "revid": "443552", "url": "https://it.wikipedia.org/wiki?curid=4921167", "title": "Statistiche e record dell'Unione Calcio Sampdoria", "text": "Sono indicate in questa pagina le statistiche dell'Unione Calcio Sampdoria, societ\u00e0 calcistica italiana con sede a Genova fondata il 12 agosto 1946 dalla fusione tra la Sampierdarenese (1899) e l'Andrea Doria (1900).\nBilancio della Sampdoria nei campionati di serie A.\nStatistiche di tutte le squadre affrontate.\nNei campionati di serie A a girone unico, la squadra affrontata complessivamente per il maggior numero di volte dalla Sampdoria \u00e8 l'Inter, con un totale di 125 partite disputate.\nLa squadra con cui la Sampdoria ha vinto il maggior numero di partite complessive in serie A \u00e8 la Roma, nei cui confronti conta 39 vittorie totali. Sempre la Roma \u00e8 la squadra con cui la Sampdoria ha vinto il maggior numero di partite casalinghe (29) mentre il maggior numero di partite in trasferta sono state vinte contro il Genoa (14).\nLa squadra con cui la Sampdoria ha pareggiato il maggior numero di partite complessive in serie A \u00e8 la Fiorentina, con un totale di 45 risultati di parit\u00e0. Sempre la Fiorentina \u00e8 la squadra con cui la Sampdoria ha pareggiato il maggior numero di partite in trasferta (22), mentre il Torino \u00e8 la squadra con cui i Blucerchiati hanno pareggiato il maggior numero di partite casalinghe (24).\nLa squadra con cui la Sampdoria ha perso il maggior numero di partite complessive in serie A \u00e8 l'Inter, con cui ha perso un totale di 68 partite. Sempre l'Inter \u00e8 la squadra con cui la Sampdoria ha perso il maggior numero di partite casalinghe (30), mentre i Blucerchiati hanno perso il maggior numero di partite fuori casa contro il Milan (40).\nLa squadra con cui la Sampdoria ha segnato il maggior numero di reti complessive \u00e8 la Fiorentina, nei cui confronti i Blucerchiati hanno messo a segno 140 reti totali.\nLa squadra con cui la Sampdoria ha subito il maggior numero di reti complessive \u00e8 l'Inter, dalla quale ha subito 228 reti totali.\nComplessivamente, per le partite finora disputate la Sampdoria ha un saldo totale positivo con 39 delle 61 squadre finora affrontate, un saldo totale neutro con 6 delle 61 squadre e un saldo totale negativo con 16 delle 61 squadre. Relativamente alle partite casalinghe finora disputate, la Sampdoria ha un saldo positivo con 51 delle 61 squadre finora affrontate e un saldo negativo con 6 di esse. Relativamente alle partite finora disputate in trasferta, la Sampdoria ha un saldo positivo con 15 delle 61 squadre finora affrontate, un saldo neutro con 5 delle 61 squadre finora affrontate e un saldo negativo con le restanti squadre.\nNella tabella sottostante sono riportate le statistiche dell'Unione Calcio Sampdoria negli incontri di serie A con le altre 61 squadre finora affrontate nei campionati a girone unico.\nCampionati vinti.\nLa Sampdoria ha vinto per una volta il campionato.\nTerzi posti.\nLa Sampdoria ha chiuso per 1 volta il campionato in terza posizione.\nBilancio della Sampdoria in Coppa Italia.\nVittorie.\nLa Sampdoria ha vinto per 4 volte la Coppa Italia, aggiudicandosi in tutti e quattro i casi la finale tramite la formula di andata e ritorno.\nSecondi posti.\nLa Sampdoria per 3 volte ha raggiunto la finale di Coppa Italia senza riuscire a vincerla, piazzandosi conseguentemente al secondo posto: 1 volta ha perso la finale unica (dopo i tiri di rigore) e due volte ha perso la finale andata e ritorno.\nBilancio della Sampdoria in Supercoppa italiana.\nLa Sampdoria ha partecipato a quattro edizioni della Supercoppa italiana,col bilancio complessivo di una vittoria e tre sconfitte.\nCampionati di serie B.\nLa Sampdoria ha disputato 11 campionati di serie B: nel 1966-1967, 1977-1978, 1978-1979, 1979-1980, 1980-1981, 1981-1982, 1999-2000, 2000-2001, 2001-2002, 2002-2003 e 2011-2012.\nBilancio della Sampdoria nelle competizioni calcistiche giovanili.\nBilancio della Sampdoria nel Campionato Primavera.\nVittorie.\nLa Sampdoria ha vinto per 1 volta il Campionato Primavera.\nBilancio della Sampdoria in Supercoppa Primavera.\nVittorie.\nLa Sampdoria ha vinto per 1 volta la Supercoppa Primavera.\nBilancio della Sampdoria nel Torneo di Viareggio.\nVittorie.\nLa Sampdoria ha vinto per 4 volte il Torneo di Viareggio.\nBilancio della Sampdoria nel Campionato Allievi Nazionali.\nVittorie.\nLa Sampdoria ha vinto per 1 volta il Campionato Allievi Nazionali.\nStatistiche di squadra.\nTabelle aggiornate al 14 luglio 2015.\nPartecipazione alle coppe europee.\nCompetizioni ufficiali\nCompetizioni non ufficiali\nStatistiche individuali.\nI giocatori in grassetto militano ancora nella Sampdoria.\nLista dei capitani.\nCodici:\nP: Portiere,\nL: Libero,\nDC: Difensore centrale (stopper),\nTD: Terzino destro,\nTS: Terzino sinistro,\nTZ: Terzino,\nM: Mediano,\nCC: Centrocampista centrale,\nR: Regista,\nT: Trequartista,\nCA: Centravanti."}
{"id": "4921168", "revid": "287204", "url": "https://it.wikipedia.org/wiki?curid=4921168", "title": "Alan Moulder", "text": "Ha lavorato con diversi artisti e gruppi musicali tra cui My Bloody Valentine, The Jesus and Mary Chain, Nine Inch Nails, Arctic Monkeys, U2, Depeche Mode, The Smashing Pumpkins, Placebo, Killers, Interpol, Foo Fighters e Gianna Nannini.\n\u00c8 sposato con la cantante dei Curve Toni Halliday.\nIl suo riarrangiamento del brano \"Everything Counts\" dei Depeche Mode, pubblicato per la prima volta nel 1989 con l'etichetta \"Absolut Mix\", \u00e8 stato incluso nel secondo disco della raccolta \"Remixes 81-04\"."}
{"id": "4921169", "revid": "287204", "url": "https://it.wikipedia.org/wiki?curid=4921169", "title": "Kl\u00f6vsj\u00f6", "text": "Kl\u00f6vsj\u00f6 \u00e8 un piccolo centro della Svezia centro-settentrionale, incluso nella municipalit\u00e0 di Berg; il suo territorio si estende su 221,68\u00a0ha e aveva, nel 2010, una popolazione di 291 abitanti.\nStazione sciistica, ha ospitato una tappa della Coppa del Mondo di sci alpino 1990."}
{"id": "4921170", "revid": "124123", "url": "https://it.wikipedia.org/wiki?curid=4921170", "title": "Alexander Cudmore", "text": "Nel 1904 fece parte della squadra del Christian Brothers College che conquist\u00f2 la medaglia d'argento nel torneo di calcio dei Giochi della III Olimpiade."}
{"id": "4921172", "revid": "228587", "url": "https://it.wikipedia.org/wiki?curid=4921172", "title": "Classifica perpetua dell'Eredivisie", "text": "La classifica perpetua (o classifica \"all-time\") \u00e8 una speciale classifica che raggruppa i risultati complessivi di tutte le squadre che hanno disputato almeno una stagione in Eredivisie a partire dalla sua istituzione nel 1956. Questa graduatoria ha un valore esclusivamente statistico, ma pu\u00f2 essere utile per confrontare la prestazione delle diverse squadre che hanno disputato l'Eredivisie in periodi differenti.\nIn questa versione della classifica perpetua sono riportati i punti effettivamente assegnati, vale a dire 2 punti per ogni vittoria fino alla stagione 1994-95 e 3 punti per vittoria a partire dalla stagione 1995-96, oltre, ovviamente, a un punto per ogni pareggio e nessun punto per ogni sconfitta. A causa del cambiamento del sistema di assegnazione dei punti, questa classifica \u00e8 leggermente sbilanciata in favore delle squadre che hanno disputato pi\u00f9 campionati dopo il 1995.\nClassifica.\nStatistiche aggiornate alla fine della stagione 2020-2021.\nFonte: \"Eredivisie Eeuwige Ranglijst\", eredivisie.nl.&lt;br&gt;\nAggiornamento 2021: RSSF.\nStatistiche.\nDopo il primo campionato di Eredivisie, l'Ajax sale al comando della classifica. Alla fine della stagione 1958-1959, il Fortuna Sittard supera l'Ajax di un punto, passando al comando della graduatoria. I \"Lancieri\" riguadagnano il primo posto nel 1960, per poi farsi scavalcare dal Feyenoord nel 1965. Il divario tra l'Ajax e il Feyenoord \u00e8 colmato alla fine del 1970, quando entrambe le squadre si ritrovano a 647 punti. La sfida tra queste due compagini continua nella met\u00e0 degli anni settanta, durante i quali i due club si scambiano pi\u00f9 volte la posizione (il Feyenoord guida la classifica al termine del 1971 e nel biennio 1975-1976, mentre l'Ajax detiene il comando della graduatoria nel triennio 1972-1974), prima che l'Ajax s'imponga definitivamente al primo posto dal 1977. Durante gli anni ottanta e novanta, il club di Amsterdam consolida il proprio primato, mentre nel 1998 il PSV agguanta il Feyenoord al secondo posto nella graduatoria, a quota 2010 punti: il Feyenoord mantiene la seconda piazza alla fine del 1999, ma al termine del 2000 il club di Eindhoven sorpassa i rivali, per poi aumentare il divario negli anni duemila, durante i quali il PSV si piazza sempre prima della societ\u00e0 di Rotterdam in campionato."}
{"id": "4921181", "revid": "599013", "url": "https://it.wikipedia.org/wiki?curid=4921181", "title": "Charles January", "text": "Nel 1904 fece parte della squadra del Christian Brothers College che conquist\u00f2 la medaglia d'argento nel torneo di calcio dei Giochi della III Olimpiade.\nAnche i suoi fratelli John e Tom facevano parte del Christian Brothers College. Sua figlia Lois era un'attrice che ebbe una certa notioriet\u00e0 negli anni '30."}
{"id": "4921185", "revid": "124123", "url": "https://it.wikipedia.org/wiki?curid=4921185", "title": "John January", "text": "Nel 1904 fece parte della squadra del Christian Brothers College che conquist\u00f2 la medaglia d'argento nel torneo di calcio dei Giochi della III Olimpiade.\nAnche i suoi fratelli Charles e Tom facevano parte del Christian Brothers College."}
{"id": "4921188", "revid": "124123", "url": "https://it.wikipedia.org/wiki?curid=4921188", "title": "Tom January", "text": "Nel 1904 fece parte della squadra del Christian Brothers College che conquist\u00f2 la medaglia d'argento nel torneo di calcio dei Giochi della III Olimpiade.\nAnche i suoi fratelli Charles e John facevano parte del Christian Brothers College."}
{"id": "4921190", "revid": "422900", "url": "https://it.wikipedia.org/wiki?curid=4921190", "title": "Thomas January", "text": ""}
{"id": "4921201", "revid": "203463", "url": "https://it.wikipedia.org/wiki?curid=4921201", "title": "Louis de Labourdonnais", "text": ""}
{"id": "4921204", "revid": "224230", "url": "https://it.wikipedia.org/wiki?curid=4921204", "title": "Cintura corazzata", "text": "Nelle navi militari la cintura corazzata era la fascia di corazzatura che cingeva i fianchi della nave all'altezza della linea di galleggiamento, posta a protezione della nave dai colpi d'artiglieria in arrivo orizzontalmente.. La cintura, posta all'interno o all'esterno dello scafo, era tipicamente installata su navi da battaglia, incrociatori da battaglia, incrociatori e portaerei. \nQuesto tipo di corazzatura era progettata per scongiurare la penetrazione di proiettili nel cuore della nave da guerra: quando era colpita da una granata d'artiglieria o da un siluro, la cintura assorbiva sia l'impatto che l'esplosione grazie al suo elevato spessore e robustezza, oppure sfruttava la sua inclinazione per deviare il proiettile e l'esplosione verso il basso.\nTipicamente, la corazza di cintura principale proteggeva la nave da guerra dal suo ponte principale arrivando ad una certa distanza al di sotto della linea dell'acqua; se, invece, era installata all'interno dello scafo, veniva inclinata per incrementare la protezione. La parte al di sotto della linea di galleggiamento veniva detta \"cintura rastremata\", mentre la parte superiore alla cintura corazzata vera e propria costituiva la fascia alla murata.\nLo spessore della corazzatura era massima in corrispondenza del ridotto centrale della nave per poi degradare fuori dal ridotto sia verso prua che verso poppa. Nella maggior parte delle navi da battaglia lo spessore della cintura corazzata andava dai 320 mm ai 350 mm, ma nelle Yamato giapponesi tale spessore raggiungeva i 410 mm mantenendosi inoltre costante lungo tutto lo sviluppo della cintura corazzata.\nLa paratia anti-siluro.\nSpesso le piastre della cintura corazzata principale erano integrate con una paratia anti-siluro, distanziata di parecchi metri dietro la cintura stessa, progettata per mantenere l'integrit\u00e0 stagna della nave anche se la cintura principale fosse penetrata. Inoltre, gli spazi esterni attorno alla cintura principale in alcuni modelli di navi erano riempiti con serbatoi contenenti liquidi come olio combustibile, acqua di mare o acqua dolce: i liquidi in questi serbatoi assorbivano o disperdevano gran parte della forza esplosiva di testate e proiettili. In altri progetti, gli spazi esterni erano stati lasciati vuoti, consentendo a una parte dell'esplosione iniziale di dissiparsi, mentre gli strati liquidi interni avrebbero assorbito i frammenti e diffuso l'onda d'urto su una superficie pi\u00f9 ampia. Per far fronte alla perdita dai serbatoi e all'acqua di mare in entrata, una paratia blindata impediva al liquido di passare in altre parti della nave. Questo disegno era presente nei progetti in sezione della \"Tirpitz\" e della .\nDurante un combattimento, una nave da guerra poteva essere danneggiata pesantemente sott'acqua non solo da siluri, ma anche da proiettili di artiglieria navale di grosso calibro che si tuffavano in mare molto vicino alla nave bersaglio. Tali proiettili, in particolare i proiettili perforanti, potevano attraversare un breve tratto d'acqua, colpire la nave da guerra al di sotto della sua linea di galleggiamento e detonare in tale posizione, con un effetto distruttivo simile a un siluro. Per migliorare la protezione contro simili colpi, si aggiunse uno spazio d'aria tra la cintura e lo scafo per aumentare la galleggiabilit\u00e0 della nave da guerra.\nCintura corazzata sottile.\nAlcuni tipi di navi da guerra avevano una cintura corazzata pi\u00f9 sottile di quella effettivamente necessaria per la protezione dai proiettili. Questa soluzione era implementata su incrociatori da battaglia, navi da battaglia e portaerei in quanto riduceva il loro peso aumentandone cos\u00ec accelerazione e velocit\u00e0. Un altro motivo era quello di rispettare le restrizioni del trattato navale di Washington sul dislocamento della navi da guerra.\nUno di questi metodi era la \"corazzatura tutto o niente\", in cui la cintura corazzata era eliminata da aree ritenute non vitali per il funzionamento della nave in battaglia. L'agilit\u00e0 ottenuta da tali processi era un grande vantaggio per le navi da guerra offensive che cercavano di portare rapidamente il loro potere di attacco sul nemico.\nPer quanto riguarda le portaerei, la manovrabilit\u00e0 era sfruttata durante il lancio e il recupero degli aeromobili. Poich\u00e9 gli aerei decollano e atterrano pi\u00f9 facilmente quando volano nel vento, le portaerei accelerano in modo da raggiungere un'opportuna velocit\u00e0 in entrambi i casi, rendendo il decollo e l'atterraggio pi\u00f9 sicuri e semplici. Per questo quasi tutte le grandi portaerei avevano una velocit\u00e0 di 30 nodi o pi\u00f9: per esempio, le e , la seconda e terza portaerei a entrare nella U.S. Navy nel 1927."}
{"id": "4921205", "revid": "767487", "url": "https://it.wikipedia.org/wiki?curid=4921205", "title": "Phares d'ouest", "text": "Phares d'ouest \u00e8 un documentario del 1990 diretto da Bernard Poggi.\nTrama.\nDodici ragazzi francesi, accompagnati dai loro insegnanti attraversano l'Atlantico utilizzando apparecchiature di navigazione simili a quelle che aveva Cristoforo Colombo. Essi viaggiano a borde di un vecchio veliero bretone chiamato Karrek Ven, costruito in Francia, a Douarnenez nel 1943 e spesso utilizzato da organizzazioni e scuole per la formazione dei giovani alla ricerca del mondo e uno stile di vita attivo.\nNel corso del loro viaggio, i ragazzi fanno sosta alle Isole Canarie, alle Antille, in Venezuela e in altre localit\u00e0. Ad ogni tappa conducono ricerche sui luoghi che visitano ed hanno conversazioni con studiosi locali.\nIl documentario \u00e8 molto simile alla serie di Charles-Herv\u00e9 Gruyer girati a bordo della Fleur de Lampaul.\nLa serie ha ricevuto alcune critiche a causa delle presenza di alcune scene di nudo integrale dei ragazzi. In realt\u00e0 tali scene di nudo sono alquanto caste e i genitali non vengono mai mostrati.\nEpisodi.\nIl documentario \u00e8 suddiviso nei seguenti episodi:"}
{"id": "4921208", "revid": "580197", "url": "https://it.wikipedia.org/wiki?curid=4921208", "title": "Chinese Volleyball League 2004-2005 (femminile)", "text": "La Chinese Volleyball League 2004-2005 si \u00e8 svolta dal 2004 al 2005: al torneo hanno partecipato 12 squadre di club cinesi e la vittoria finale \u00e8 andata per la terza volta consecutiva al ."}
{"id": "4921209", "revid": "223320", "url": "https://it.wikipedia.org/wiki?curid=4921209", "title": "WataMote", "text": ""}
{"id": "4921217", "revid": "288300", "url": "https://it.wikipedia.org/wiki?curid=4921217", "title": "Jordi Figueras Montel", "text": ""}
{"id": "4921218", "revid": "6923", "url": "https://it.wikipedia.org/wiki?curid=4921218", "title": "Chinese Volleyball League 2004-2005 (maschile)", "text": "La Chinese Volleyball League 2004-2005 si \u00e8 svolta dal 2004 al 2005: al torneo hanno partecipato 12 squadre di club cinesi e la vittoria finale \u00e8 andata per la terza volta, la seconda consecutiva, allo ."}
{"id": "4921219", "revid": "123155778", "url": "https://it.wikipedia.org/wiki?curid=4921219", "title": "Timo Letschert", "text": "Carriera.\nClub.\nGli esordi in Olanda\u02d0 Groningen, Roda JC e Utrecht.\nHa iniziato nelle giovanili dell'Heerenveen e dal 2012 al 2014 ha giocato con il Groningen ottenendo 12 presenze complessive. Nel gennaio 2014 passa al Roda JC prendendo parte a 15 incontri, per poi passare il 1\u00ba settembre 2014 all'Utrecht. Milita nel club fino al 2016 collezionando ben 64 presenze fra campionato e coppe con 3 gol all'attivo.\nL\u2019esperienza al Sassuolo e il ritorno in Olanda.\nIl 3 agosto 2016 \u00e8 passato alla societ\u00e0 italiana del Sassuolo. Tuttavia in Emilia non trova spazio a causa di problemi fisici.\nIl 17 agosto 2018 fa ritorno all'Utrecht, a cui viene ceduto in prestito.\nAmburgo e AZ.\nIl 24 luglio 2019 viene ceduto a titolo definitivo all'.\nIl 3 settembre 2020 viene invece acquistato dall'AZ Alkmaar.\nNazionale.\nHa giocato nel 2013 con le selezioni della Nazionale Olandese Under-20 (1 presenza) e Under-21 (3 presenze).\nStatistiche.\nPresenze e reti nei club.\n\"Statistiche aggiornate al 6 giugno 2018.\""}
{"id": "4921220", "revid": "15756", "url": "https://it.wikipedia.org/wiki?curid=4921220", "title": "Fleur de Lampaul", "text": "La Fleur de Lampaul \u00e8 una nave bretone la cui costruzione inizi\u00f2 nell'ottobre 1947. Oggi \u00e8 di propriet\u00e0 di Gilles e Sylvie Auger dirigenti della societ\u00e0 \"Nordet Croisi\u00e8re\" e del \"Chantier Naval Bernard\". \"Fleur de Lampaul\" effettua crociere che partono da Saint-Vaast-La-Hougue.\nStoria.\nAttivit\u00e0 iniziale.\nLa barca \"Fleur de Lampaul\" \u00e8 una barca francese costruita tra il 1947 e il 1948 dai cantieri Keraudren di Camaret per conto della famiglia Le Guen di Lampaul-Plouarzel. Per questa costruzioni sono stati necessari 300 m\u00b3 di quercia. Il varo \u00e8 avvenuto il 9 aprile 1948.\nFino al 1952, data in cui Fran\u00e7ois Le Guen decise di lasciare la professione per fare il commerciante, questa azienda familiare \u00e8 stata composta dai tre fratelli Le Guen : Yves, Jacques e Fran\u00e7ois e da Jean-Yves Joncqueur, marito della loro sorella Jeanne. Da quella data fino al 1971, hanno navigato in tre finch\u00e9 Jean-Yves Joncqueur fu costretto a smettere a causa di un problema visivo che lo rendeva inadatto alla navigazione. Dal 1971 al 31 dicembre 1974, data di disarmo della \"Fleur de Lampaul\", solo Yves e Jacques navigavano a bordo di essa.\nRiconversione.\nNave scuola.\nVenne poi venduta al signor Bescond di Saint-Pabu che la utilizz\u00f2 per l'estrazione della sabbia dell'Aber-Beno\u00eet per un decennio. La barca \u00e8 stata completamente motorizzata e la vela \u00e8 stata rimossa. Nel 1983, la \"Fleur de Lampaul\" \u00e8 stata abbandonata su una piana fangosa dell'Aber-Beno\u00eet.\n\u00c8 a partire del 1985 che il suo destino cambi\u00f2 radicalmente quando divenne una nave scuola disposta ad accogliere bambini e ragazzi con l'obiettivo di dare ad essi una formazione culturale.\nNel 1987 \u00e8 stata classificata come monumento storico e divenne libreria itinerante fino al 1990. In seguito \u00e8 divenuta un veliero oceanografico di bambini che accoglie a bordo scienziati.\nSerie di documentari.\nA partire dagli anni '90, i bambini imbarcati sulla \"Fleur de Lampaul\" intraprendono dei viaggi intorno al mondo. Questi viaggi saranno documentati in una serie di documentari diretti da Charles Herv\u00e9-Gruyer :\nSono stati pubblicati anche alcuni libri:\nFondazione Nicolas-Hulot.\nNel 2002 la nave fu acquistata dalla Fondazione Nicolas-Hulot. Come tale mantenne pienamente il suo utilizzo pedagogico. La nave \u00e8 stata completamente restaurata tra il 2004 e il 2005 al cantiere Bernard de Saint-Vaast-la-Hougue nella penisola di Cotentin. Il suo porto di attracco \u00e8 attualmente Lorient."}
{"id": "4921226", "revid": "767487", "url": "https://it.wikipedia.org/wiki?curid=4921226", "title": "Malcolm Esajas", "text": "Carriera.\nDal 2009 al 2013 gioca quattro stagioni nella seconda serie del campionato olandese con il Maastricht VV. Nel 2013 passa all'ADO Den Haag con cui debutta in Eredivisie."}
{"id": "4921227", "revid": "599013", "url": "https://it.wikipedia.org/wiki?curid=4921227", "title": "Danny Bakker", "text": "Carriera.\nNella stagione 2012-2013 esordisce in Eredivisie con l', giocando una partita; nella stagione successiva \u00e8 invece titolare."}
{"id": "4921235", "revid": "767487", "url": "https://it.wikipedia.org/wiki?curid=4921235", "title": "Ridotto (nave)", "text": "Il ridotto o ridotto corazzato nelle navi militari era la zona dello scafo della nave protetta da una forte corazzatura allo scopo di proteggere le parti pi\u00f9 importanti della nave quali le artiglierie, l'apparato motore, i depositi munizioni. Il ridotto era generalmente situato nella parte centrale della nave e si estendeva dal deposito della prima torre prodiera a quello dell'ultima torre di poppa. Fuori dal ridotto a poppa la timoneria era protetta da un altro strato di corazzatura.\nLe navi a ridotto corazzato vennero costruite nella parte finale del XIX secolo e nella prima met\u00e0 del XX secolo; si trattave di grandi navi di linea, quali le corazzate, gli incrociatori, ma anche grandi esploratori oceanici che avevano un ridotto fortemente protetto, a centro nave, chiamato anche cittadella "}
{"id": "4921236", "revid": "73843", "url": "https://it.wikipedia.org/wiki?curid=4921236", "title": "Sbarro Filipinetti", "text": "La Sbarro Filipinetti \u00e8 un'autovettura realizzata dal designer Franco Sbarro nel 1965.\nSviluppo.\nLa vettura venne costruita dal designer svizzero su commissione della famiglia Filipinetti, con la quale Sbarro collaborava come ingegnere capo del loro team automobilistico. \nTecnica.\nLa Filipinetti era ispirata nel design alla Volkswagen Karman Ghia ed impiegava come propulsore un Volkswagen 1600 cc. Grazie al peso di 800 kg, la vettura aveva una velocit\u00e0 massima di 160 km/h. Gli interni furono realizzati impiegando componenti in pelle e in legno pregiato."}
{"id": "4921239", "revid": "126257", "url": "https://it.wikipedia.org/wiki?curid=4921239", "title": "La Flora", "text": ""}
{"id": "4921244", "revid": "869733", "url": "https://it.wikipedia.org/wiki?curid=4921244", "title": "Episodi de Il mammo (seconda stagione)", "text": "La seconda stagione della sitcom Il mammo \u00e8 stata trasmessa il sabato alle ore 13:40, ed eccezionalmente nei giorni festivi luned\u00ec 26 dicembre 2005 e venerd\u00ec 6 gennaio 2006."}
{"id": "4921246", "revid": "729019", "url": "https://it.wikipedia.org/wiki?curid=4921246", "title": "Ferrovia Watarase Keikoku", "text": "La , gestita dalla societ\u00e0 omonima, \u00e8 una ferrovia regionale a scartamento ridotto e trazione termica che collega le stazioni di Kiry\u016b, nella citt\u00e0 omonima nella prefettura di Gunma e di Mat\u014d, a Nikk\u014d, nella prefettura di Tochigi in Giappone. La societ\u00e0 ha acquisito la linea dalla JR East nel 1989 e, come suggerito dal nome, segue il percorso del fiume Watarase lungo una profonda vallata. Dagli utilizzatori locali la linea \u00e8 anche chiamata o .\nServizi e stazioni.\nTipologie di servizi.\nSulla linea corre mediamente un treno ogni ora, e ogni due ore durante le fasce di morbida. Oltre ai locali, fermanti in tutte le stazioni, sono presenti treni turistici \"Torokko\" che fermano solo alle principali stazioni, e richiamano molti turisti specialmente durante la stagione autunnale, per i variopinti colori del fogliame della vallata percorsa."}
{"id": "4921248", "revid": "298229", "url": "https://it.wikipedia.org/wiki?curid=4921248", "title": "Norma Croker", "text": ""}
{"id": "4921249", "revid": "298229", "url": "https://it.wikipedia.org/wiki?curid=4921249", "title": "Norma Croker-Fleming", "text": ""}
{"id": "4921265", "revid": "1543377", "url": "https://it.wikipedia.org/wiki?curid=4921265", "title": "Benjaman Kyle", "text": "\u00c8 stato l'unico cittadino statunitense a essere incluso nella lista delle persone scomparse pur essendo noto il luogo in cui vive. Negli Stati Uniti d'America \u00e8 conosciuto anche come Man with no name (\"L'uomo senza nome\").\nBiografia.\nBenjaman Kyle \u00e8 lo pseudonimo di un uomo che soffre di amnesia retrograda, ritrovato in stato d'incoscienza il 31 agosto 2004 e la cui identit\u00e0 \u00e8 rimasta ignota fino al 2015. Quel giorno, verso le 5:00-6:00 del mattino, un uomo nudo e privo di sensi viene trovato nei pressi di un ristorante Burger King dal capo della filiale del fast food, all'incrocio tra l'uscita 87 dell'Interstate 95 e l'Highway 17, a Richmond Hill, in Georgia; l'uomo \u00e8 steso accanto ai cassonetti del ristorante. Portato all'ospedale, si scopre che l'uomo soffre di amnesia retrograda e non riesce a ricordarsi com'\u00e8 finito in mezzo a quei rifiuti; ha completamente perso la memoria, non sa come si chiama e non si riconosce nel proprio viso.\nI medici gli trovano tre fori nel cranio, che potrebbero indicare dei colpi subiti da un'arma contundente. Soffre di una cataratta progressiva a entrambi gli occhi, che pu\u00f2 esser stata causata dall'esposizione prolungata al sole mentre giaceva a terra svenuto. Nei pressi del Burger King la polizia non trova alcun indizio capace di permettere la sua identificazione. Soprannominato \"BK\", perch\u00e9 \u00e8 stato trovato vicino a un Burger King, decide di assumere il nome di Benjaman Kyle. Pensa di esser nato il 29 agosto 1948 (lo ricorda perch\u00e9 sono dieci anni esatti prima di Michael Jackson) e di chiamarsi Benjaman; ha inoltre qualche vago ricordo di Denver e Indianapolis e pensa di aver vissuto a Boulder negli anni settanta; del resto non ricorda nulla, dato che i pochi ricordi si fermerebbero attorno al 1985.\nAlcuni linguisti hanno affermato che il suo accento \u00e8 un miscuglio di quello del nord dell'Indiana e di quello dell'Oklahoma. Senza identit\u00e0 e senza assicurazione, fornire assistenza medica a Benjaman Kyle fu complicato: non possedendo un numero di previdenza sociale (ossia l'identificativo univoco che negli USA \u00e8 l'analogo del codice fiscale), non ha potuto neppure trovare un lavoro ed \u00e8 stata aperta una petizione nel 2012 sul sito della Casa Bianca per attribuirgliene uno ex novo. Fino al 2012 viveva a Savannah, in Georgia, a circa 40\u00a0km da dove venne ritrovato.\nNel 2012 lo studente dell'Universit\u00e0 statale della Florida John Wikstr\u00f6m gli ha dedicato il cortometraggio \"Finding Benjaman\", presentato anche al Tribeca Film Festival e al Festival di Cannes, nel quale Kyle afferma di vivere nei boschi, come un senza tetto, vista l'impossibilit\u00e0 di essere accolto nei centri di assistenza o di trovare un lavoro a causa del non possesso del numero di sanit\u00e0 e di un documento di identit\u00e0. In seguito a questo cortometraggio Benjaman ha ricevuto l'offerta di un imprenditore locale di lavorare come lavapiatti nella sua attivit\u00e0, lavoro che gli ha permesso di avere una dimora; inoltre, il senatore della Florida Mike Weinstein, attraverso il \"Dipartimento della Motorizzazione e Sicurezza Stradale della Florida\" (la motorizzazione civile statunitense), \u00e8 riuscito a ottenere un documento d'identit\u00e0 temporaneo per avere un sostituto della carta d'identit\u00e0.\nDurante le riprese del documentario si trasfer\u00ec in Florida a Jacksonville e nel gennaio 2015 abitava a Jacksonville Beach in un piccolo rimorchio lungo 1,50 m chiuso con l'aria condizionata. A settembre del 2015 grazie alla geneologa forense Colleen M. Fitzpatrick affermava di aver trovato la sua vera famiglia dopo undici anni ma non divulg\u00f2 nessuna notizia per ragioni di privacy.\nCaratteristiche.\nKyle \u00e8 un uomo bianco di circa 50-65 anni, \u00e8 alto 1,80 m e pesa 110\u00a0kg. Ha i capelli brizzolati ed \u00e8 stempiato. Ha occhi blu-verdi."}
{"id": "4921280", "revid": "729019", "url": "https://it.wikipedia.org/wiki?curid=4921280", "title": "Stazione di Muikamachi", "text": "La \u00e8 una stazione ferroviaria della citt\u00e0 di Minamiuonuma, nella prefettura di Niigata della regione del T\u014dhoku, in Giappone. Presso questa stazione passano la ferrovia ad alta velocit\u00e0 Hokuetsu Express a gestione privata e la linea J\u014detsu della JR East.\nStruttura.\nLa stazione \u00e8 realizzata in superficie, e conta un marciapiede laterale e due a isola con cinque binari passanti totali, condivisi da JR e Hokuetsu Express. Il fabbricato viaggiatori \u00e8 disposto sopra il piano del ferro, contiene servizi igienici, biglietteria presenziata (attiva dalle 5:30 alle 20:30), e altri servizi, oltre ad ascensori per l'accesso ai binari."}
{"id": "4921305", "revid": "1305772", "url": "https://it.wikipedia.org/wiki?curid=4921305", "title": "Die Jugends\u00fcnde", "text": ""}
{"id": "4921306", "revid": "729019", "url": "https://it.wikipedia.org/wiki?curid=4921306", "title": "Stazione di Sanuki", "text": "La \u00e8 una stazione ferroviaria di Ry\u016bgasaki, citt\u00e0 della prefettura di Ibaraki e servita dalla linea J\u014dban della JR East e capolinea della linea Ry\u016bgasaki delle Ferrovie del Kant\u014d.\nStruttura.\nStazione JR East.\nLa stazione \u00e8 dotata di un marciapiede laterale e uno a isola con tre binari passanti in superficie. Il binario 2 \u00e8 utilizzato in entrambe le direzioni di marcia. I marciapiedi sono accessibili da una passerella sopraelevata con ascensori, scale fisse e mobili.\nStazione linea Ry\u016bgasaki.\nLa linea Ry\u016bgasaki termina qui, ed \u00e8 pertanto presente un binario tronco per i treni in arrivo e partenza. L'accesso \u00e8 consentito attraverso un varco presenziato, e non \u00e8 possibile accedere direttamente ai binari JR."}
{"id": "4921307", "revid": "767487", "url": "https://it.wikipedia.org/wiki?curid=4921307", "title": "Die Jugends\u00fcnde (film 1919 Hellmuth)", "text": "Die Jugends\u00fcnde \u00e8 un cortometraggio muto del 1919. Il nome del regista non viene riportato nei credit del film che ha come protagonista Rudolph Schildkraut.\nProduzione.\nIl film fu prodotto dalla Hellmuth-Film, una piccola compagnia indipendente di Vienna che, tra il 1919 e il 1920, produsse cinque film che avevano quasi tutti come protagonista l'attore Rudolph Schildkraut.\nDistribuzione.\nNon si hanno altri dati della pellicola che va considerata probabilmente perduta."}
{"id": "4921317", "revid": "599013", "url": "https://it.wikipedia.org/wiki?curid=4921317", "title": "Das tanzende Herz", "text": ""}
{"id": "4921320", "revid": "729019", "url": "https://it.wikipedia.org/wiki?curid=4921320", "title": "Stazione di Ushiku", "text": "La \u00e8 una stazione ferroviaria situata nell'omonima citt\u00e0 della prefettura di Ibaraki, servita dalla linea J\u014dban della JR East.\nStruttura.\nLa stazione \u00e8 dotata di un marciapiede laterale e uno a isola con tre binari passanti in superficie. Il binario 2 \u00e8 utilizzato in entrambe le direzioni di marcia. I marciapiedi sono accessibili da una passerella sopraelevata con ascensori, scale fisse e mobili."}
{"id": "4921329", "revid": "729019", "url": "https://it.wikipedia.org/wiki?curid=4921329", "title": "Stazione di Hitachino-Ushiku", "text": "La \u00e8 una stazione ferroviaria situata nell'omonima citt\u00e0 della prefettura di Ibaraki, servita dalla linea J\u014dban della JR East. Dista 54,5\u00a0km dal capolinea ferroviario di Nippori.\nStruttura.\nLa stazione \u00e8 dotata di due marciapiedi a isola con quattro binari passanti in superficie. Le banchine sono collegate al fabbricato viaggiatori, realizzato a ponte sopra il piano del ferro, da scale fisse, mobili e ascensori. L'illuminazione delle banchine \u00e8 realizzata a LED per il risparmio energetico."}
{"id": "4921333", "revid": "729019", "url": "https://it.wikipedia.org/wiki?curid=4921333", "title": "Stazione di Arakawaoki", "text": "La \u00e8 una stazione ferroviaria situata nell'omonima citt\u00e0 della prefettura di Ibaraki, servita dalla linea J\u014dban della JR East. Dista 54,5\u00a0km dal capolinea ferroviario di Nippori.\nStruttura.\nLa stazione \u00e8 dotata di due marciapiedi laterali con due binari passanti in superficie. Le banchine sono collegate al fabbricato viaggiatori, realizzato a ponte sopra il piano del ferro, da scale fisse, mobili e ascensori. L'illuminazione delle banchine \u00e8 realizzata a LED per il risparmio energetico."}
{"id": "4921338", "revid": "767487", "url": "https://it.wikipedia.org/wiki?curid=4921338", "title": "D\u00e4mon und Mensch", "text": "D\u00e4mon und Mensch \u00e8 un film muto del 1915 scritto e diretto da Richard Oswald.\nTrama.\nUn filantropo cerca di riportare sulla retta via dei criminali.\nProduzione.\nIl film fu prodotto dalla Greenbaum-Film.\nDistribuzione.\nDistribuito dalla Greenbaum-Film, usc\u00ec nelle sale cinematografiche tedesche con il visto di censura dell'aprile 1915. A Berlino, dove fu vietato ai minori, venne presentato al Marmorhaus nel maggio 1915."}
{"id": "4921340", "revid": "729019", "url": "https://it.wikipedia.org/wiki?curid=4921340", "title": "Stazione di Kandatsu", "text": "La \u00e8 una stazione ferroviaria di Tsuchiura, citt\u00e0 della prefettura di Ibaraki e servita dalla linea J\u014dban della JR East.\nStruttura.\nLa stazione \u00e8 dotata di un marciapiede laterale e uno a isola con un totale di tre binari passanti. Il binario due \u00e8 utilizzato per entrambe le direzioni di marcia."}
{"id": "4921341", "revid": "729019", "url": "https://it.wikipedia.org/wiki?curid=4921341", "title": "Stazione di Takahama (Ibaraki)", "text": "La \u00e8 una stazione ferroviaria di Ishioka, citt\u00e0 della prefettura di Ibaraki e servita dalla linea J\u014dban della JR East.\nStruttura.\nLa stazione \u00e8 dotata di un marciapiede laterale e uno a isola con un totale di tre binari passanti."}
{"id": "4921342", "revid": "729019", "url": "https://it.wikipedia.org/wiki?curid=4921342", "title": "Stazione di Ishioka", "text": "La \u00e8 una stazione ferroviaria di Ishioka, citt\u00e0 della prefettura di Ibaraki e servita dalla linea J\u014dban della JR East. Fino al 2007 la stazione era anche capolinea della ferrovia Kashima, in seguito dismessa e sostituita da una linea BRT.\nStruttura.\nLa stazione \u00e8 dotata di un marciapiede laterale e uno a isola con un totale di tre binari passanti."}
{"id": "4921343", "revid": "729019", "url": "https://it.wikipedia.org/wiki?curid=4921343", "title": "Stazione di Hatori", "text": "La \u00e8 una stazione ferroviaria di Omitama, citt\u00e0 della prefettura di Ibaraki e servita dalla linea J\u014dban della JR East.\nStruttura.\nLa stazione \u00e8 dotata di un marciapiede laterale e uno a isola con un totale di tre binari passanti. Il binario due \u00e8 utilizzato dai treni in entrambe le direzioni."}
{"id": "4921344", "revid": "729019", "url": "https://it.wikipedia.org/wiki?curid=4921344", "title": "Stazione di Iwama", "text": "La \u00e8 una stazione ferroviaria di Kasama, citt\u00e0 della prefettura di Ibaraki e servita dalla linea J\u014dban della JR East.\nStruttura.\nLa stazione \u00e8 dotata di due marciapiedi laterali con un totale di due binari passanti in superficie."}
{"id": "4921345", "revid": "729019", "url": "https://it.wikipedia.org/wiki?curid=4921345", "title": "Stazione di Tomobe", "text": "La \u00e8 una stazione ferroviaria di Kasama, citt\u00e0 della prefettura di Ibaraki e servita dalla linea J\u014dban e dalla linea Mito della JR East.\nStruttura.\nLa stazione \u00e8 dotata di due marciapiedi a isola e uno laterale con un totale di cinque binari passanti in superficie. Il fabbricato \u00e8 posto su ponte sopra il piano del ferro, e collegato ai marciapiedi da scale fisse, mobili e ascensori. La biglietteria \u00e8 aperta dalle 5:45 alle 21:00, e al di fuori di questo orario sono disponibili le biglietterie automatiche."}
{"id": "4921353", "revid": "729019", "url": "https://it.wikipedia.org/wiki?curid=4921353", "title": "Arpa Ke'un", "text": "\"Arpa Khan\" o \"Gavon\" o \"G\u0101w\u016bn\" \u012alkh\u0101n tra il 1335 e il 1336, era membro del Casato di Tolui. La sua genealogia vantava tra i suoi ascendenti Arig Bek (Ariq B\u00f6ke), che fu un fratello minore di M\u00f6ngke, Kublai e Hulagu.\nArpa Ke'un giunse al potere in seguito alla morte dell'\u012alkh\u0101n Ab\u016b Sa\u02bf\u012bd nel 1335. Quasi subito dovette fronteggiare l'invasione di Ozbek Khan dell'Orda d'Oro, che egli sconfisse. Questo gli forn\u00ec l'occasione per giustiziare la vedova di Ab\u016b Sa\u02bf\u012bd, Baghdad Khatun per rafforzare il proprio potere. \nIn seguito spos\u00f2 Sati Beg, sorella di Ab\u016b Sa\u02bf\u012bd e vedova di Chupan (o Coban).\nNel 1336 fronteggi\u00f2 l'attacco del Governatore di Baghdad, l'Oirato \u02bfAl\u012b P\u0101dsh\u0101h, che lo sconfisse presso Maragheh il 10 aprile 1335. Subito dopo Arpa fu catturato e ucciso. \nA lui succedette M\u016bs\u0101, niente pi\u00f9 che una marionetta nelle mani di \u02bfAl\u012b P\u0101dsh\u0101h."}
{"id": "4921357", "revid": "44876", "url": "https://it.wikipedia.org/wiki?curid=4921357", "title": "Associazione Sportiva Fidelis Andria 1993-1994", "text": "Questa pagina raccoglie le informazioni riguardanti l'Associazione Sportiva Fidelis Andria nelle competizioni ufficiali della stagione 1993-1994."}
{"id": "4921358", "revid": "28592", "url": "https://it.wikipedia.org/wiki?curid=4921358", "title": "Alfa Romeo 6C 1500 Sport Spider", "text": ""}
{"id": "4921365", "revid": "118684301", "url": "https://it.wikipedia.org/wiki?curid=4921365", "title": "Modena Football Club 1993-1994", "text": "Questa pagina raccoglie le informazioni riguardanti il Modena Football Club nelle competizioni ufficiali della stagione 1993-1994."}
{"id": "4921368", "revid": "767487", "url": "https://it.wikipedia.org/wiki?curid=4921368", "title": "Der Gl\u00fccksschneider", "text": "Der Gl\u00fccksschneider \u00e8 un cortometraggio muto del 1916 diretto da Hans Otto L\u00f6wenstein.\nProduzione.\nIl film fu prodotto dalla Philipp und Pre\u00dfburger-Film, Wien.\nDistribuzione.\nUsc\u00ec nelle sale cinematografiche austriache presentato a Vienna il 7 gennaio 1916."}
{"id": "4921381", "revid": "767487", "url": "https://it.wikipedia.org/wiki?curid=4921381", "title": "Das Wiegenlied", "text": "Das Wiegenlied \u00e8 un film muto del 1916 diretto da Max Mack.\nProduzione.\nIl film fu prodotto dalla Greenbaum-Film GmbH (Berlin).\nDistribuzione.\nCon il visto di censura del dicembre 1915, usc\u00ec nelle sale cinematografiche tedesche il 12 aprile 1916."}
{"id": "4921385", "revid": "767487", "url": "https://it.wikipedia.org/wiki?curid=4921385", "title": "Das tanzende Herz (film 1916)", "text": "Das tanzende Herz \u00e8 un film muto del 1916 diretto da Max Mack.\nProduzione.\nIl film fu prodotto dalla Greenbaum-Film GmbH (Berlin).\nDistribuzione.\nCon il visto di censura del febbraio 1916, il film usc\u00ec nelle sale tedesche nel marzo di quell'anno."}
{"id": "4921395", "revid": "767487", "url": "https://it.wikipedia.org/wiki?curid=4921395", "title": "Der Pascha", "text": "Der Pascha \u00e8 un cortometraggio muto del 1919. Il nome del regista non viene riportato nei credit del film, interpretato da Rudolph Schildkraut.\nProduzione.\nIl film fu prodotto dalla Hellmuth-Film, una piccola compagnia indipendente di Vienna che, tra il 1919 e il 1920, produsse cinque film che avevano quasi tutti come protagonista l'attore Rudolph Schildkraut.\nDistribuzione.\nNon si hanno altre documentazioni sulla pellicola che probabilmente \u00e8 andata perduta."}
{"id": "4921396", "revid": "767487", "url": "https://it.wikipedia.org/wiki?curid=4921396", "title": "Der Hofmusiker", "text": "Der Hofmusiker \u00e8 un cortometraggio muto del 1919. Non si conosce il nome del regista che non viene riportato nei credit del film, interpretato da Rudolph Schildkraut.\nProduzione.\nIl film fu prodotto dalla Hellmuth-Film, una piccola compagnia indipendente di Vienna che, tra il 1919 e il 1920, produsse cinque film che avevano quasi tutti come protagonista l'attore Rudolph Schildkraut.\nDistribuzione.\nNon si hanno altre documentazioni sulla pellicola che probabilmente \u00e8 andata perduta."}
{"id": "4921400", "revid": "232551", "url": "https://it.wikipedia.org/wiki?curid=4921400", "title": "Habib", "text": ""}
{"id": "4921401", "revid": "47767", "url": "https://it.wikipedia.org/wiki?curid=4921401", "title": "Habiba", "text": ""}
{"id": "4921402", "revid": "305330", "url": "https://it.wikipedia.org/wiki?curid=4921402", "title": "Deportazione degli indiani", "text": "La deportazione degli indiani fu una politica di pulizia etnica del XIX secolo operata dal governo federale degli Stati Uniti d'America al fine di trasferire le trib\u00f9 di nativi americani che vivevano ad est del Mississippi nelle terre ad ovest. L'Indian Removal Act fu trasformato in legge dal presidente Andrew Jackson il 26 maggio 1830.\nDescrizione.\nA partire dalla presidenza di Thomas Jefferson, la politica statunitense aveva permesso ai nativi americani di rimanere ad est del Mississippi venendo assimilati o \"civilizzati\". Il piano originario era di convincere i nativi ad adottare uno stile di vita agricolo sedentario, in gran parte dovuto al \"decremento della materia prima che rese la caccia insufficiente per vivere\". L'idea di Jefferson era che assimilandoli nella cultura agricola, sarebbero diventati economicamente dipendenti dal commercio con i bianchi, ed avrebbero quindi condiviso la terra in cambio di beni. In una lettera del 1803 indirizzata a William Henry Harrison, Jefferson espose questo concetto. Viene anche proposta l'idea di spingere oltre il Mississippi coloro che non si adeguavano alle tradizioni dei bianchi.\nC'\u00e8 una lunga storia di terre acquistate dai nativi, solitamente tramite trattati ed a volte con la coercizione. All'inizio del XIX secolo il concetto di \"scambio di terra\" inizi\u00f2 ad essere incluso nei contratti di cessione del terreno. I nativi avrebbero rinunciato alle terre ad est in cambio di un appezzamento altrettanto grande ad ovest del fiume Mississippi. Quest'idea fu proposta nel 1803 da Jefferson, ma non fu applicata prima del 1817, quando i Cherokee accettarono di cedere molta terra in cambio di un latifondo nell'odierno Arkansas. A questo seguirono a breve molti trattati di questo tipo, ed il concetto fu inserito nella politica migratoria del presidente Andrew Jackson tramite l'Indian Removal Act del 1830.\nPiano di Calhoun.\nSotto la presidenza James Monroe, il segretario della guerra John Calhoun pens\u00f2 al primo piano per il trasferimento degli indiani. Alla fine del 1824 Monroe approv\u00f2 i progetti di Calhoun e, in uno speciale messaggio diretto al senato il 27 gennaio 1825, chiese la creazione del territorio dell'Arkansas e del territorio indiano. Gli indiani stanziati ad est del Mississippi avrebbero volontariamente scambiato le proprie terre con altre ad ovest del fiume. Il senato accett\u00f2 la richiesta di Monroe e chiese a Calhoun di redigere una proposta di legge, affossata nella Camera dei Rappresentanti dalla delegazione della Georgia. Il presidente John Quincy Adams adott\u00f2 la politica Calhoun\u2013Monroe ed era deciso a rimuovere gli indiani con mezzi non violenti, ma la Georgia si rifiut\u00f2 di accettare la richiesta di Adams e lo obblig\u00f2 a firmare un trattato con Creek e Cherokee per mostrare alla Georgia le proprie intenzioni. Quando Jackson divenne presidente concord\u00f2 sul fatto che gli indiani avrebbero dovuto essere convinti con la forza a barattare le proprie terre.\nIndian Removal Act.\nAndrew Jackson divenne presidente degli Stati Uniti d'America nel 1829, e con il suo insediamento la politica del governo nei confronti degli indiani divent\u00f2 pi\u00f9 aspra. Jackson abbandon\u00f2 la politica dei predecessori che volevano trattare i nativi come nazioni diverse. Attu\u00f2 invece in modo aggressivo i piani per spostarli tutti ad ovest del Mississippi. Su richiesta di Jackson il Congresso degli Stati Uniti d'America apr\u00ec un aspro dibattito su una proposta di legge relativa al trasferimento degli indiani. Alla fine la proposta di legge fu accettata di misura. Il senato la approv\u00f2 con 28 voti a 19, la camera 102 a 97. Jackson firm\u00f2 la legge il 30 giugno 1830.\nNel 1830 la maggior parte delle \"Cinque Trib\u00f9 Civilizzate\" (Chickasaw, Choctaw, Creek, Seminole e Cherokee) vivevano ad est del Mississippi come avevano fatto per migliaia di anni. L'Indian Removal Act del 1830 applic\u00f2 lo nuove leggi nei confronti degli indiani, che chiedevano lo spostamento ad ovest delle popolazioni native. Anche se non autorizzava l'uso della violenza per convincere le trib\u00f9, autorizzava il presidente a negoziare con loro degli scambi di terra.\nChoctaw.\nIl 27 settembre 1830 i Choctaw firmarono il trattato di Dancing Rabbit Creek e divennero il primo popolo ad essere deportato. L'accordo rappresent\u00f2 uno dei pi\u00f9 grossi trasferimenti di terra firmati tra Stati Uniti e nativi americani non indotti dalla guerra. Secondo il trattato, i Choctaw rinunciavano alle loro terre natali rendendole disponibili per la colonizzazione del territorio del Mississippi. Quando i Choctaw raggiunsero Little Rock, un capo Choctaw defin\u00ec il percorso un \"sentiero di lacrime e morte\".\nAlexis de Tocqueville, filosofo francese, offre una testimonianza del trasferimento dei Choctaw mentre si trovava a Memphis, in Tennessee, nel 1831:\nCherokee.\nAnche se l'Indian Removal Act statuiva il carattere volontario lo spostamento delle trib\u00f9, fu spesso oggetto di abusi dagli ufficiali governativi. L'esempio pi\u00f9 famoso \u00e8 il trattato di New Echota. Fu negoziato e firmato da un piccolo gruppo di membri della trib\u00f9 Cherokee, non dal loro capo, il 29 dicembre 1835. Port\u00f2 allo spostamento forzoso della trib\u00f9 nel 1838. Circa 4000 Cherokee morirono durante la marcia, oggi nota col nome di Sentiero delle lacrime. Il missionario Jeremiah Evarts consigli\u00f2 ai Cherokee di presentare il proprio caso di fronte alla Corte Suprema degli Stati Uniti d'America. La corte di Marshall decise che le trib\u00f9 native erano nazioni sovrane (\"Cherokee contro la Georgia\", 1831), e le leggi statali non vigevano sul territorio dei nativi (\"Worcester contro la Georgia\", 1832).\nAlcuni stati, come la Georgia nel 1830, approvarono una legge che proibiva ai bianchi, privi di un permesso statale, di vivere sul territorio dei nativi dopo il 31 marzo 1831. Questa legge fu approvata per giustificare il trasferimento dei missionari bianchi che aiutavano i nativi a resistere al provvedimento.\nSeminole.\nNel 1835 i Seminole si rifiutarono di abbandonare le proprie terre in Florida, dando il via alla seconda guerra seminole. Osceola guid\u00f2 i Seminole nella lotta contro il processo di trasferimento. Stanziati nelle Everglades della Florida, Osceola ed i suoi uomini utilizzarono attacchi a sorpresa per sconfiggere l'esercito statunitense in molte battaglie. Nel 1837 Osceola fu catturato con l'inganno su ordine del generale T.S. Jesup, quando Osceola si present\u00f2 con una bandiera bianca per negoziare la pace. Mor\u00ec in prigione. Alcuni Seminole si inoltrarono nelle Everglades, mentre altri si trasferirono ad ovest. Il trasferimento li spinse sempre pi\u00f9 a est, e numerose furono le guerre combattute.\nMuscogee (Creek).\nDopo il trattato di Fort Jackson ed il trattato di Washington i Muscogee furono confinati in una sottile striscia di terra nell'odierna Alabama centro-orientale. In seguito all'Indian Removal Act, nel 1832 il consiglio Creek firm\u00f2 il trattato di Cusseta, cedendo agli Stati Uniti la terra rimasta loro ad est del Mississippi, ed accettando lo spostamento nel territorio indiano. Molti Muscogee furono spostati nel territorio indiano seguendo il Sentiero delle lacrime del 1834, anche se alcuni rimasero indietro.\nChickasaw.\nA differenza di altre trib\u00f9 che scambiarono le proprie terre, i Chickasaw avrebbero ricevuto ben 3 milioni di dollari dagli Stati Uniti d'America in cambio delle terre poste ad est del Mississippi.\nNel 1836 i Chickasaw si accordarono per l'acquisto della terra in precedenza tolta ai Choctaw dopo cinque anni di aspro dibattito. Pagarono ai Choctaw 530\u00a0000 dollari per la parte pi\u00f9 occidentale della terra Choctaw. Il primo gruppo di Chickasaw si trasfer\u00ec nel 1837. I 3 milioni promessi dal governo statunitense ai Chickasaw furono pagati solo 30 anni dopo.\nConseguenze.\nAlla fine le cinque trib\u00f9 furono trasferite nel nuovo territorio indiano nell'odierno Oklahoma ed in parte del Kansas. Alcune nazioni native resistettero pi\u00f9 duramente alla migrazione forzata. Tra questi vi furono un gruppo di Cherokee stanziato in Carolina del Nord, un gruppo di Choctaw nel Mississippi, i Seminole in Florida ed i Creek ad Atmore in Alabama.\nSpostamenti meridionali.\n\"Molte cifre sono arrotondate\".\nIl Nord.\nLe trib\u00f9 del territorio del nord-ovest erano molto pi\u00f9 piccole e frammentate rispetto alle Cinque Trib\u00f9 Civilizzate, per cui trattati ed emigrazione furono pi\u00f9 complicati. Gruppi di Shawnee, Odawa, Potawatomi, Sauk e Meskwaki (Fox) firmarono trattati e furono spostati nel territorio indiano. Nel 1832 un capo Sauk chiamato Falco Nero riport\u00f2 un gruppo di Sauk e Fox nelle loro terre natie in Illinois. Durante la guerra di Falco Nero lo United States Army e le milizie dell'Illinois sconfissero Falco Nero ed il suo esercito.\nAnche gli Irochesi avrebbero dovuto essere oggetto di trasferimento, e il trattato di Buffalo Creek stabil\u00ec i termini del loro spostamento in Wisconsin e Kansas. La compagnia che avrebbe dovuto acquistare la terra si ritir\u00f2 dall'accordo, ed i successivi trattati del 1842 e del 1857 ridiedero agli Irochesi buona parte della loro terra. Solo la riserva di Buffalo Creek non fu resa, ed una piccola parte fu poi riacquistata oltre un secolo dopo per la costruzione di un casino."}
{"id": "4921404", "revid": "729019", "url": "https://it.wikipedia.org/wiki?curid=4921404", "title": "Rete tranviaria di Mestre (1891-1938)", "text": "La rete tranviaria di Mestre, costituita da linee urbane e ed extraurbane, fu in esercizio fra il 1891 e il 1938, quando venne sostituita da un impianto filoviario.\nStoria.\nDopo che nel 1885 la citt\u00e0 era stata raggiunta dal collegamento tranviario extraurbano Padova-Malcontenta-Fusina, nel 1889 fu presentato un progetto per collegare piazza XXVII Ottobre (poi piazza Barche) a San Giuliano e, tramite un ponte metallico, al sestiere veneziano di Cannaregio.\nDal tram a cavalli a quello elettrico.\nNel 1891 entrarono in funzione 4,3\u00a0km di binari a profilo Vignoles e scartamento di 0,950 metri per il collegamento tra piazza XXVII Ottobre e San Giuliano con trazione a cavalli.\nLe quattro carrozze potevano trasportare fino a 48 passeggeri a seconda dell'allestimento e il percorso veniva coperto in 15 minuti. Il 5 ottobre dello stesso anno la Societ\u00e0 Anonima Tranvie Mestre-San Giuliano pass\u00f2 dalla trazione a cavalli a quella a vapore.\nIl 17 aprile 1904 la linea venne elettrificata e aperta al pubblico il 21 gennaio 1906.\nLa gestione STM.\nIl 16 ottobre 1905 entr\u00f2 in servizio un'altra linea elettrica, il cui progetto era stato approvato nel 1903 e che collegava piazza Umberto I, nei pressi della piazza XXVII Ottobre, alla stazione di Mestre percorrendo via Olivi e via Cappuccina. Mestre divenne cos\u00ec la prima citt\u00e0 del Veneto ad avere una linea tranviaria elettrica, e di l\u00ec a poco la societ\u00e0 di gestione cambi\u00f2 denominazione in Societ\u00e0 Anonima Tramvie Mestre (STM)\nIl 5 agosto 1908 entr\u00f2 in funzione la linea urbana di 1,460\u00a0km Mestre-Carpenedo, che serviva una zona in espansione industriale ed edilizia.\nNegli anni successivi entrarono in funzione altre nuove linee tranviarie gestite dalla STM, che dal 1910 divenne anche responsabile della gestione della rete urbana di Treviso: con regio decreto n. 412 del 2 aprile 1911 fu accordata all'azienda la costruzione e l'esercizio di due linee tranviarie \"fra Mestre e Carpenedo e fra Mestre a Treviso e Sant'Artemio, con diramazione da Piazza dei Noli alla stazione ferroviaria di Porta Cavour in Treviso\", sulla base dei relativi progetti redatti dall'ingegner Angelo Bortolato e presentati da quest'ultimo fra il 1908 e il 1910.\nIl 20 febbraio 1909 era entrata infatti in funzione la Mestre-Treviso di 18,780\u00a0km, che richiese lo scavalcamento di due attraversamenti ferroviari (il primo, in localit\u00e0 Favorita, sulla ferrovia Venezia-Treviso, mentre il secondo sovrappassava il fascio binari della stazione di Treviso Centrale), con un tempo di percorrenza di due ore e mezza. Un terzo attraversamento (la ferrovia Venezia-Trieste in localit\u00e0 quattro cantoni) veniva passato a raso; un addetto munito di apposito bastone abbassava il pantografo dei tram, il vice presidente della STM Giovanni Cecchini si interess\u00f2 particolarmente alla realizzazione di questi attraversamenti.\nIl 1\u00ba luglio 1912 fu la volta della Mestre-Mirano, che andava a servire una zona sino ad allora non servita da mezzi di trasporto pubblici; lunga 11,235\u00a0km, essa impose lo scavalcamento di tre attraversamenti ferroviari (in localit\u00e0 Giustizia sulle linee Venezia-Udine e Venezia-Trieste, a Chirignago sulla linea della Valsugana e a Spinea su un raccordo militare). Il 7 luglio dello stesso mese una vettura deragli\u00f2 nei pressi del parco Piraghetto.\nDeclino della rete.\nNel 1933, in seguito all'apertura del ponte della Libert\u00e0, la linea tranviaria Mestre-San Giuliano fu sostituita dalla prima linea filoviaria Mestre-Venezia, che realizzava anche per la prima volta un collegamento diretto tra Mestre (piazza XXVII Ottobre) e Venezia. Nel 1933 la Societ\u00e0 Tranvie Mestre cambi\u00f2 denominazione in Societ\u00e0 Filovie Mestre (SFM). Successivamente anche le altre linee urbane tranviarie vennero smantellate e sostituite da sistemi filoviari, cos\u00ec come le tranvie extraurbane Mestre-Mirano e Mestre-Treviso vennero smantellate e sostituite da linee filoviarie rispettivamente nel 1937 e nel 1938. Le linee filoviarie cessarono di funzionare definitivamente il 21 dicembre 1966."}
{"id": "4921408", "revid": "282094", "url": "https://it.wikipedia.org/wiki?curid=4921408", "title": "Tesi di Aprile", "text": ""}
{"id": "4921411", "revid": "79227", "url": "https://it.wikipedia.org/wiki?curid=4921411", "title": "Effetto Kuleshov", "text": ""}
{"id": "4921420", "revid": "1573940", "url": "https://it.wikipedia.org/wiki?curid=4921420", "title": "Halichoeres podostigma", "text": "Halichoeres podostigma () \u00e8 un pesce di acqua salata appartenente alla famiglia Labridae.\nDistribuzione e habitat.\nProviene dalle barriere coralline delle Filippine e dell'Indonesia. Nuota intorno ai 10 m di profondit\u00e0 in zone ricche di coralli e Idrozoi. \u00c8 una specie costiera che si incontra facilmente anche nelle zone con fondali sabbiosi.\nDescrizione.\nPresenta un corpo allungato, leggermente compresso sui fianchi e con la testa dal profilo appuntito. La lunghezza massima registrata \u00e8 di 18,5 cm.\nGli esemplari pi\u00f9 giovani si distinguono dagli adulti per la pinna caudale tendente al verde pallido e le striature bianche sulla testa. Le femmine hanno una colorazione non particolarmente appariscente, rosa tendente al marrone sulla testa e scura su tutto il corpo eccetto il ventre bianco. La pinna caudale \u00e8 chiara, sulle pinne pelviche sono presenti delle macchie nere. Le pinne pelviche dei maschi adulti sono molto pi\u00f9 allungate. Gli esemplari maschili presentano inoltre striature rossastre sulla testa, che \u00e8 verde.\nBiologia.\nComportamento.\n\u00c8 prevalentemente solitario.\nRiproduzione.\n\u00c8 oviparo e la fecondazione \u00e8 esterna. Non ci sono cure nei confronti delle uova.\nConservazione.\nQuesta specie viene raramente catturata per essere allevata in acquario ed \u00e8 diffusa in diverse aree marine protette, quindi la lista rossa IUCN la classifica come \"a rischio minimo\" (LC)."}
{"id": "4921421", "revid": "287204", "url": "https://it.wikipedia.org/wiki?curid=4921421", "title": "Museo casa De Gasperi", "text": "Il Museo Casa De Gasperi, situato a Pieve Tesino in provincia di Trento, \u00e8 dedicato alla vita di Alcide De Gasperi, noto statista italiano e annoverato tra i fondatori d'Europa insieme a Robert Schuman, Jean Monnet e Konrad Adenauer. Il museo, allestito nella casa natale dove De Gasperi visse per pochi anni, \u00e8 stato inaugurato il 18 agosto 2006 alla presenza di Giulio Andreotti e Carlo Azeglio Ciampi. Dal 2007 \u00e8 gestito, insieme al Giardino d'Europa Alcide De Gasperi e al Museo Per Via, dalla Fondazione Trentina Alcide De Gasperi, che si occupa del mantenimento e delle visite guidate all'interno di questi luoghi. Questa struttura custodisce gli oggetti, i filmati, le immagini, ma in particolare le idee che hanno costituito le fondamenta per creare l'odierna Unione europea. Il museo ripercorre le varie fasi della vita di questo personaggio e il suo rapporto con l'Italia e il Trentino-Alto Adige sullo sfondo della politica europea e mondiale. Il museo fa parte della Rete Trentino Grande Guerra.\nContenuti del museo.\nLa sera, di fronte alla Casa Museo De Gasperi, si presentano delle luci alle finestre dell'edificio dalle quali in controluce si riconoscono le immagini di Alcide De Gasperi e dei suoi familiari. Si intende cos\u00ec ricordare che, virtualmente, Alcide De Gasperi \u00e8 presente anche nella storia odierna e questo \u00e8 evidenziato dalla struttura del museo. Questa comprende quattro piani, ciascuno dedicato ad una fase della vita di De Gasperi, divisa da due cesure, rappresentate dalle guerre mondiali e dal dopoguerra. La \"prima vita\" \u00e8 costituita dagli anni di formazione dello statista, fino agli studi universitari a Vienna, alla partecipazione alla vita politica con la rivendicazione di un'autonomia per il Tirolo italiano, l'attivit\u00e0 pubblicistica e l'elezione al Reichsrat di Vienna come deputato del Trentino, fino alla fine della Prima guerra mondiale, durante la quale vive la condizione di incertezza e la prospettiva di cambiamento che dovranno affrontare tutti i trentini. La seconda parte comprende la sua elezione al Parlamento italiano tra le file del Partito Popolare di Don Luigi Sturzo e la successiva opposizione al fascismo durante il ventennio, con l'Aventino, poi il carcere tra il 1927 e il 1928 a Regina Coeli e successivamente l'incarico di impiegato soprannumerario della biblioteca Vaticana, fino all'8 settembre 1943. Dopo l'armistizio De Gasperi riprende l'attivit\u00e0 politica, volta a portare l'Italia fuori dalla guerra e dalla dittatura, fino all'aprile del 1945. Assume poi il ruolo di ministro degli esteri del Governo Parri, fino all'autunno del 1945. La parte conclusiva della sua vita \u00e8 quella trascorsa come Presidente del Consiglio dal settembre del 1945 al luglio del 1946, con il compito di gestire, tra grandi difficolt\u00e0, il secondo dopoguerra, segnato dalla conferenza di pace di Parigi e dal referendum istituzionale del 1946 che ha trasformato l'Italia in una repubblica. Ma la vita di De Gasperi a questo punto \u00e8 fatta soprattutto di progetti per il futuro e a questo \u00e8 dedicato il quarto piano della Casa Museo: progetti e prospettive per l'Unit\u00e0 dell'Europa, tra passi avanti e fallimenti, dalla Comunit\u00e0 Europea del Carbone e dell'Acciaio (CECA) alla Comunit\u00e0 Europea di Difesa (CED).\nPiano terra - dal Trentino all'Europa.\nIl percorso espositivo inizia con il vagone di un treno: questo oggetto rappresenta non soltanto il De Gasperi viaggiatore che sin da piccolo, a causa del lavoro del padre, capoposto della gendarmeria, ha dovuto intraprendere numerosi viaggi, ma anche la storia delle genti del Tesino, una popolazione dedita principalmente alla pastorizia transumante e al commercio ambulante di pietre focaie, stampe e fotografie, attivit\u00e0 per la quale divennero famosi nel nord Italia, in tutta Europa e fino in America.\nIl treno simboleggia inoltre il percorso politico del Padre fondatore d'Europa che ha attraversato tre diverse realt\u00e0 istituzionali: Impero asburgico, monarchia e repubblica. Il suo itinerario lo ha portato in citt\u00e0 come Vienna, prima come studente e poi come deputato, Roma, come rappresentante della politica italiana, e in numerose capitali europee per coinvolgere nel suo progetto i relativi capi di stato. Nonostante De Gasperi abbia viaggiato per tutto l'arco della sua vita, non recise mai i legami con il Trentino, dove trascorrer\u00e0 gli ultimi anni prima della morte.\nPrimo piano - da Pieve Tesino a Vienna.\nAl primo piano troviamo gli oggetti che evocano la giovinezza e la formazione di Alcide De Gasperi. De Gasperi nacque e si form\u00f2 in quello che era il Tirolo italiano, ovvero l'attuale Trentino, che all'epoca era parte dell'Impero austro-ungarico. Si iscrisse all'Imperial Regio Ginnasio superiore di Trento nell'anno scolastico 1896/1897. Fin da giovane partecip\u00f2 ad attivit\u00e0 politiche, nel periodo degli studi all'Universit\u00e0 di Vienna, dove consegu\u00ec la laurea in filologia moderna, e ad Innsbruck, dove assieme a Cesare Battisti fu leader del movimento studentesco del Tirolo italiano. \nDopo la laurea entr\u00f2 a far parte della redazione del giornale Il Trentino di cui divenne in breve tempo direttore e scrisse una serie di articoli volti a difendere l'autonomia del Trentino contro la politica del Tirolo tedesco. Tuttavia non mise mai in discussione l'appartenenza di tutto il Tirolo all'Impero austro-ungarico.\nVenne eletto tra le file dei Popolari in occasione delle elezioni parlamentari austriache del 13 e del 20 giugno 1911 nel collegio elettorale di Fiemme-Fassa-Primiero-Civezzano. Partecip\u00f2 alla Dieta Tirolese di Innsbruck in data 27 aprile 1914. Anche il suo impegno di parlamentare fu legato alla difesa dell'autonomia delle popolazioni trentine.\nSecondo piano - dalla Grande Guerra all'avvento del fascismo.\nAl secondo piano della Casa Museo \u00e8 presente un oggetto di rilevanza simbolica: una macchina da scrivere accompagnata da un foglio bianco che richiama l'impossibilit\u00e0, al tempo del fascismo, di esprimere i propri pensieri in libert\u00e0. Alcide De Gasperi era infatti un giornalista, capace di informare i lettori della difficile situazione politica e sociale in Italia. Inizia la sua carriera scrivendo articoli per La Voce Cattolica (1905-1906) e per Il Trentino (1906-1915) e nel dopoguerra dirige \"Il Nuovo Trentino\" (1918-1926).\nInizia cos\u00ec, a partire dalla marcia su Roma nell'ottobre del 1922, il difficile periodo fascista che vede De Gasperi schierarsi con gli aventiniani e successivamente tra il 1927 e il 1928 imprigionato a Regina Coeli.\nSu questo piano \u00e8 presente la porta della cella di un carcere che simboleggia l'arco di tempo trascorso da De Gasperi in prigionia. Ad essa \u00e8 affiancata un'immagine raffigurante De Gasperi accanto alla figlia, un uomo provato dalla reclusione e nonostante ci\u00f2, con il pensiero sempre rivolto ai propri familiari. \nL'11 marzo 1927, sotto il regime fascista, era stato infatti fermato con la moglie a Firenze dalla polizia, arrestato con il pretesto di tentato espatrio clandestino e condannato a 4 anni di carcerazione, decadendo cos\u00ec dalla carica di deputato.\nMa la sua attivit\u00e0 di scrittore non si ferm\u00f2 e nell'agosto 1929, un anno dopo la prigionia, fu assunto come impiegato \"avventizio\" soprannumerario nella Biblioteca Vaticana.\nTerzo piano - Biblioteca.\nIl terzo piano \u00e8 dedicato a ricerche e studi. Vi \u00e8 una biblioteca composta da numerosi volumi provenienti da donazioni alla casa museo e un piccolo spazio per ricerche didattiche svolte da piccoli gruppi con la possibilit\u00e0 di usufruire di un laboratorio dotato di numerose risorse informatiche per la consultazione di materiali utili ad attivit\u00e0 di ricerca o d'informazione. La casa museo infatti offre laboratori didattici e formativi per i vari gradi d'istruzione, corsi di aggiornamento per insegnanti e percorsi speciali: Cantiere Europa e WikiEHL.\nQuarto piano - Nascita dell'idea di Europa.\nAll'ultimo piano del museo si trova la ricostruzione della stanza natale di De Gasperi, dove il pavimento e l'infisso di una finestra cieca sono quelli originali. La stanza, nella quale \u00e8 presente solo una culla, \u00e8 animata dalle proiezioni di una donna che culla un bambino e di filmati su De Gasperi e brani tratti da lettere di che egli inviava alla moglie. La culla non simboleggia solamente l'infanzia di De Gasperi, ma anche la nascita dell'idea di un'Europa, unita non solo formalmente dai trattati, ma anche dalla cultura e dalla partecipazione dei cittadini oltre che da istituzioni nuove per una gestione efficiente e funzionale degli \"Stati Uniti d'Europa\". In tale prospettiva De Gasperi immaginava anche una Comunit\u00e0 Europea di Difesa (CED), cio\u00e8 un unico esercito potente che avrebbe scongiurato, per il futuro, la guerra in Europa. Il trattato per l'istituzione della CED viene sottoscritto nel maggio del 1952 e De Gasperi si illude che l'obbiettivo sia stato raggiunto. Infatti scrive: \"Finalmente all'alba il bambino \u00e8 nato. Esso \u00e8 vitale e di costituzione robusta. \u00c8 l'unit\u00e0 europea - la vedremo crescere, svilupparsi. Noi anziani, purtroppo, non vedremo forse la piena maturit\u00e0. Ma i giovani s\u00ec. I nostri figli ci benediranno per gli sforzi compiuti\" (25 luglio 1952). Fino in punto di morte De Gasperi fu contrariato per non aver raggiunto questo risultato politico che rimane tra i progetti da realizzare. \nSpaak, Adenauer, Schuman e De Gasperi sentivano la necessit\u00e0 di cambiare il corso della storia: soltanto due anni dopo l\u2019istituzione della Comunit\u00e0 Europea del Carbone e dell\u2019Acciaio (CECA), concordarono una Comunit\u00e0 Europea della Difesa (CED). Avevano immaginato un esercito comune, con un singolo comando. Al fine di nominare il comandante in capo, avevano intenzione di creare una Comunit\u00e0 Politica Europea (CPE). Scrissero il testo dei trattati e firmarono il primo. Successivamente, il 30 agosto 1954, pochi giorni dopo la morte di Degasperi, il parlamento francese vot\u00f2 contro la ratifica della CED. Per questo il piano fall\u00ec.\nFondazione Trentina Alcide De Gasperi.\nIl Museo Casa De Gasperi \u00e8 gestito dalla Fondazione Trentina Alcide De Gasperi, istituita nel 2007 dalla Provincia autonoma di Trento e dall'Istituto Don Luigi Sturzo di Roma. La sede legale si trova presso Pieve Tesino e la segreteria generale a Trento. Il presidente \u00e8 Giuseppe Tognon, il direttore \u00e8 Marco Odorizzi. L'obiettivo della Fondazione \u00e8 quello di promuovere la cultura politica e l'identit\u00e0 storica e culturale trentina attraverso attivit\u00e0 rivolte soprattutto ai giovani. Collabora con il sistema museale provinciale e con varie istituzioni scientifiche e culturali trentine e nazionali. Dal 2011 ha istituito un nuovo spazio, il Giardino d'Europa De Gasperi, sede di vari eventi rivolti alla comunit\u00e0.\nSvolge attivit\u00e0 di ricerca e divulgazione del progetto in modo da approfondire e valorizzare la figura del grande statista trentino e della sua idea di Europa unita.\nLa Fondazione \u00e8 un ente strumentale della Provincia autonoma di Trento e il suo riferimento normativo \u00e8 l'art. 35 bis della legge provinciale n. 3/2006.\nL'Atto Costitutivo della Fondazione Trentina Alcide De Gasperi \u00e8 del 5 settembre 2007."}
{"id": "4921429", "revid": "18323", "url": "https://it.wikipedia.org/wiki?curid=4921429", "title": "Aeroporto di Biarritz", "text": ""}
{"id": "4921434", "revid": "28592", "url": "https://it.wikipedia.org/wiki?curid=4921434", "title": "Usbek", "text": ""}
{"id": "4921445", "revid": "75447", "url": "https://it.wikipedia.org/wiki?curid=4921445", "title": "Museumsquartier", "text": ""}
{"id": "4921446", "revid": "1305772", "url": "https://it.wikipedia.org/wiki?curid=4921446", "title": "Cavalleri", "text": ""}
{"id": "4921452", "revid": "131358", "url": "https://it.wikipedia.org/wiki?curid=4921452", "title": "Orlando City SC", "text": ""}
{"id": "4921454", "revid": "767487", "url": "https://it.wikipedia.org/wiki?curid=4921454", "title": "X-Legged Sally", "text": "Gli X-Legged Sally (letteralmente: \"Sally con le gambe ad X\", quindi storte) sono stati un gruppo musicale belga attivo tra il 1988 ed il 1997. La guida del gruppo fu il compositore Peter Vermeesch. Furono fra i primi a sperimentare un rock di avanguardia in Belgio, aprendo la strada alla musica indie degli anni Novanta.\nLa storia.\nIl primo concerto degli XLS si tiene nel novembre 1988. Il gruppo nacque inizialmente per eseguire le composizioni di Peter Vermeesch destinate a compagnie di danza; esemplificativo di questa fase \u00e8 l'album live \"Immer das Selbe Gelogen\" (\"Sempre la Stessa Bugia\", 1991). Lo stile qui \u00e8 ancora influenzato da quello della precedente band di Vermeesch, i Maximalist!.\nProprio grazie al successo dei Maximalist! il nuovo gruppo pu\u00f2 esibirsi negli Stati Uniti, nel club jazz \"Knitting Factory\" di New York: la registrazione di questo concerto \u00e8 contenuta nell'album live \"Live at the Knitting Factory, vol. 4\" (1990). Il successo ottenuto con questo viaggio permette alla band belga di farsi produrre dai Greenpoint Studios di Bill Laswell a Brooklyn i primi due cd, \"Slow-Up\" (1991) and \"Killed by Charity\" (1993).\nIl terzo album \"Eggs and Ashes\" (1994) contiene pezzi scritti per la compagnia di danza \"Ultima Vez\" del coreografo belga Wim Vandekeybus. Lo stile della band matura nel quarto cd, \"The Land of the Giant Dwarfs\" (1995). La ricerca musicale a questo punto spinge i musicisti in varie direzioni. Gli XLS si esibiranno in un concerto al Cactus Club di Bruges, trasmesso da Radio 1 e registrato nell'album live Fired (1996). Nello stesso anno esce l'ultimo cd del gruppo, \"Bereft of a Blissful Union\" (1997), anche questo con composizioni scritte per la compagnia di Wim Vandekeybus."}
{"id": "4921456", "revid": "114830145", "url": "https://it.wikipedia.org/wiki?curid=4921456", "title": "Saul Levi Morteira", "text": "Biografia.\nSaul Levi Morteira o Mortera \u00e8 stato un rabbino, ex marrano, suddito della Repubblica delle Sette Province Unite, di origini portoghesi. \nIn un poema spagnolo Daniel Levi de Barrios parla di lui come nativo della Germania (\"de Alemania natural\"). Quando nel 1616 Morteira scort\u00f2 il corpo del medico Elijah Montalto dalla Francia a Amsterdam, la Congregazione sefardita Beth Jaacob di Amsterdam (casa di Jacob) lo elesse hakam in successione di Moses ben Aroyo.\nMorteira fu il fondatore della scuola della congregazione Keter Torah, nella classe pi\u00f9 alta della quale ha insegnato il Talmud e filosofia ebraica. Doveva anche predicare tre volte al mese ricevendo una retribuzione annuale di 600 fiorini e 100 cesti di tappeto erboso. Tra i suoi allievi pi\u00f9 illustri vi furono Baruch Spinoza, contro il quale ha firmato un famoso decreto di scomunica (\"cherem\"), Moses Zacuto e Abraham Cohen Pimentel. Morteira e Isaac da Fonseca Aboab (Manasseh ben Israel, che era a quel tempo in Inghilterra), erano i membri del \"mahamad\", il braccio politico della Comunit\u00e0 ebraica.\nOpere.\nAlcuni degli alunni di Morteira hanno pubblicato \"Gibeat Shaul\" (Amsterdam, 1645), una raccolta di cinquanta sermoni sul Pentateuco, selezionati da 500 derashot scritti da Morteira.\nMorteira scrisse in spagnolo il \"Tractado de la Verdad de la Ley\" (tradotto in ebraico da Isaac Gomez de Gosa col titolo di \"Torat Moshch\", in 66 capitoli), apologetici del Giudaismo e con attacchi contro il Cristianesimo. Questo lavoro (eccetto quelli usati da Jacques Basnage, nella sua \"Histoire de la Religion des Juifs\") e altri scritti di Morteira, sull'immortalit\u00e0, rivelazione, ecc., sono ancora in manoscritto.\nSermoni polemici di Morteira in ebraico contro la Chiesa cattolica vennero pubblicati, ma i suoi scritti in portoghese contro il Calvinismo rimasero inediti. "}
{"id": "4921457", "revid": "399137", "url": "https://it.wikipedia.org/wiki?curid=4921457", "title": "Saul Levi Mortera", "text": ""}
{"id": "4921464", "revid": "131358", "url": "https://it.wikipedia.org/wiki?curid=4921464", "title": "Carlos Domingo Francisco Serrano", "text": ""}
{"id": "4921470", "revid": "28592", "url": "https://it.wikipedia.org/wiki?curid=4921470", "title": "Jurij Danilovi\u010d", "text": ""}
{"id": "4921504", "revid": "767487", "url": "https://it.wikipedia.org/wiki?curid=4921504", "title": "Blair Thomas", "text": " Fu scelto nel corso del primo giro (2\u00ba assoluto) del Draft NFL 1990 dai New York Jets. Al college gioc\u00f2 a football alla Pennsylvania State University.\nCarriera.\nTurnbull fu scelto come secondo assoluto del Draft 1990 dai New York Jets. La sua carriera come professionista dur\u00f2 sei stagioni. Malgrado l'aver guidato tutti i rookie della lega in yard medie per corsa e quelli della AFC in yard totali. \u00c8 largamente considerato un'altra cattiva scelta nel draft nella lunga lista dei Jets, con cui corse solo duemila yard e segn\u00f2 5 touchdown in quattro stagioni.\nThomas soffr\u00ec una serie di infortuni a partire dal 1992 e fu svincolato da New York dopo la stagione 1993. Inizi\u00f2 la successiva coi New England Patriots e la termin\u00f2 coi Dallas Cowboys. Nel 1995 firm\u00f2 con gli Atlanta Falcons ma fu svincolato dopo breve tempo. Concluse la carriera con i Carolina Panthers. Nel 2008, ESPN lo ha nominato la 22\u00aa peggiore scelta nel draft di tutti i tempi."}
{"id": "4921506", "revid": "149727", "url": "https://it.wikipedia.org/wiki?curid=4921506", "title": "Ordine jonico", "text": ""}
{"id": "4921508", "revid": "121035134", "url": "https://it.wikipedia.org/wiki?curid=4921508", "title": "Associazione Calcio Pavia 1956-1957", "text": "Questa voce raccoglie le informazioni riguardanti l'Associazione Calcio Pavia nelle competizioni ufficiali della stagione 1956-1957.\nStagione.\nNella stagione 1956-1957 il Pavia disput\u00f2 il diciannovesimo campionato di Serie C della sua storia. Con 33 punti in classifica ha ottenuto l'ottavo posto, il torneo \u00e8 stato vinto dal Prato con 48 punti davanti al Lecco con 45 punti, entrambe promosse in Serie B. Sono retrocesse sul campo il Molfetta, il Treviso ed il Siracusa, in seguito la squadra siciliana \u00e8 stata riammessa in Serie C in luogo proprio del Pavia, che al termine della stagione si sciolse per fallimento.\nIl presidente cav. Pietro Fortunati, affiancato dal commendator Modesto Della Valle, un milanese che ha preso a cuore le sorti della societ\u00e0 granata, allestiscono un sontuoso Pavia, guidato in panchina da Luigi Vianello, molte le partenze ma anche buoni arrivi, su tutti Giovanni Battista Fabbri dalla Spal, il centrocampisti Giovanni Mangini dal Brescia e Luigi Angelini dal Siracusa, il difensore Bruno Favalli dal Livorno e gli attaccanti Franco Spaghi dall'Inter e Giovanni Corti dal Catanzaro, che realizzer\u00e0 8 reti in campionato. Dopo tre giornate i granata sono primi da soli a punteggio pieno e senza reti al passivo, la sconfitta interna con la Mestrina modera gli entusiasmi. L'obiettivo del Pavia \u00e8 di disputare un tranquillo campionato, ma la squadra pavese riesce ad andare oltre i programmi della vigilia. Il 24 marzo sono quarti ad un solo punto dal Lecco e dalla Cremonese che occupano il secondo posto. Poi il calo, negli ultimi due mesi ottiene una sola vittoria che la relega in ottava posizione.\nLa soddisfazione per il buon torneo disputato dura poco, perch\u00e9 sull'orizzonte societario si stanno addensando fosche nubi. Alla fine di agosto il cav. Pietro Fortunati si assume l'onere di gestire una situazione sempre pi\u00f9 delicata, ma stavolta purtroppo tutti i tentativi di presentarsi pronti per l'inizio della stagione alle porte, si dimostrano inutili e vani, l'11 settembre 1957 arriva dalla Lega Nazionale il raggelante annuncio, il Pavia ha rinunciato alla partecipazione del campionato di Serie C, comunicando altres\u00ec lo scioglimento della societ\u00e0. La FIGC ne revoca immediatamente l'affiliazione.\nInizia il triennio nero del calcio Pavese, due tornei in Prima Divisione dal 1957 al 1959, poi nel 1959-60 l'A.S. Pavia e il F.B.C. Pavia partecipano al campionato di Prima Categoria. Nell'estate 1960, mentre l'interesse di tutti \u00e8 accentrato sulle Olimpiadi romane, a Pavia si danno da fare per permettere la rinascita del maggiore sodalizio cittadino. Dal 1960-61 il Pavia del geom. Ettore Fasani riparte dalle Prima Categoria, vince il suo girone, ma non riesce a imporsi nella \"poule\" finale che la vede opposta ad Alzano, Luino e Rizzoli, quando il 7 settembre 1961 riceve la lieta notizia di ammissione alla Serie D. Sar\u00e0 la categoria nella quale la squadra pavese ritornata a vestire la maglia azzurra, vi militer\u00e0 con alterna fortuna per un decennio.\nOrganigramma societario.\nArea direttiva\nArea tecnica"}
{"id": "4921509", "revid": "1749630", "url": "https://it.wikipedia.org/wiki?curid=4921509", "title": "Charles Loyson", "text": "Carmelitano, predicatore a Notre-Dame, fu scomunicato nel 1869. Il figlio, Paul Hyacinthe, fu un noto scrittore e drammaturgo.\nBiografia.\nNato ad Orl\u00e9ans, capoluogo dell'attuale regione del Centro-Valle della Loira, dopo l'ordinazione sacerdotale nel 1851, Loyson entr\u00f2 nell'ordine dei sulpiziani, per passare poi a quello dei domenicani ed infine, nel 1859 con il nome di \"P\u00e8re Hyacinthe\", all'ordine carmelitano.\nBrillante predicatore nella cattedrale di Notre-Dame e nella chiesa romana di San Luigi dei Francesi, nel corso del primo Concilio ecumenico Vaticano, aperto da papa Pio IX nel 1868, ove fu discusso e sancito, con la costituzione dogmatica \"Pastor Aeternus\", il dogma dell'infallibilit\u00e0 papale, Loyson espresse pubblicamente il suo dissenso sulle decisioni conciliari e, dopo il rifiuto a ritrattare, fu scomunicato.\nAder\u00ec, quindi, alla comunit\u00e0 dei Vecchi cattolici, formata da quei fedeli che, non accettando l'esito del Concilio, si erano separati dalla Chiesa romana, si spos\u00f2 con la vedova americana \u00c9milie Jane Merriman e, nel 1878, fond\u00f2 a Parigi la Chiesa gallicana.\nPer alcuni anni visse a Ginevra ove, nel 1873, nacque il figlio Paul Hyacinthe.\nDal 1893 Loyson inizi\u00f2 a predicare una forma di \"universalismo\" cristiano che, in sinergia con i valori specifici delle altre grandi religioni, potesse rappresentare la \"ecclesia ventura\", chiesa \"des hommes et des mondes\", capace di unire il genere umano e guidarlo \"in spirito e verit\u00e0\" (Gv. 4, 24) verso il Dio Vivente (definizione tipica dell'Ebraismo e prediletta da Loyson). \nIn questo periodo viaggi\u00f2 a lungo in Oriente, ove entr\u00f2 in contatto con circoli riformatori islamici e induisti.\nMorta la moglie nel 1909, torn\u00f2 a Parigi ove mor\u00ec, tre anni dopo, a ottantacinque anni. Le esequie furono celebrate con una liturgia ecumenica nel tempio protestante dell'Oratoire du Louvre. \u00c8 sepolto nel cimitero di P\u00e8re-Lachaise.\nAl suo percorso spirituale si richiama la \"Restored Church of the Holy Spirit\""}
{"id": "4921511", "revid": "580197", "url": "https://it.wikipedia.org/wiki?curid=4921511", "title": "Chinese Volleyball League 2005-2006 (femminile)", "text": "La Chinese Volleyball League 2005-2006 si \u00e8 svolta dal 2005 al 2006: al torneo hanno partecipato 16 squadre di club cinesi e la vittoria finale \u00e8 andata per la prima volta al ."}
{"id": "4921514", "revid": "217432", "url": "https://it.wikipedia.org/wiki?curid=4921514", "title": "Guillame Apollinaire", "text": ""}
{"id": "4921515", "revid": "2056951", "url": "https://it.wikipedia.org/wiki?curid=4921515", "title": "I Only Want to Be with You", "text": "I Only Want to Be with You \u00e8 una canzone scritta da Mike Hawker ed Ivor Raymonde ed incisa originariamente nel 1963 dalla cantante britannica Dusty Springfield, per la quale rappresent\u00f2 il singolo di debutto da solista Si tratta della prima canzone incisa da un interprete britannico che ottenne successo oltreoceano dopo i Beatles.\nNumerosi artisti hanno in seguito eseguito una cover del brano, che \u00e8 stato anche riadattato varie lingue, tra cui ceco (scritta da Ji\u0159\u00ed \u0160taidl con il titolo \"Chytila jsem na pasece mot\u00fdlka\"), francese (da G\u00e9rard Bourgeois Jean-Max Rivi\u00e8re con il titolo \"\u00c0 pr\u00e9sent tu peux t'en aller\"), italiano (con il titolo \"E adesso te ne puoi andare\"), olandese (scritta da Frank Houtappels con il titolo \"Ik wil alleen maar bij je zijn\") e spagnolo (scritta da Luis G\u00f3mez Escolar con il titolo \"Ahora te puedes marchar\").\nTesto.\nSi tratta di una canzone d'amore: il testo parla di una ragazza che pensa di aver trovato l'uomo dei suoi sogni e dice di voler stare solamente con lui.\nLa versione originale di Dusty Springfield.\nStoria.\nLa Springfield interpret\u00f2 il brano in alcuni episodi della prima stagione della serie televisiva \"Ready Steady Go!\", datata 1963. In seguito present\u00f2 il brano il 1\u00ba gennaio 1964, in occasione della prima puntata del programma televisivo \"Pop of the Pops\".\nIl singolo fu pubblicato su etichetta Philips Records.\nIl disco raggiunse il 4\u00ba posto nel Regno Unito e il 12\u00b0 negli Stati Uniti.\nCover.\nTra gli artisti che hanno eseguito o eseguito pubblicamente una cover del brano, figurano (in ordine alfabetico):\nLa cover dei Bay City Rollers.\nTra le cover di successo, figura quella incisa nel 1976 dai Bay City Rollers, che raggiunse il 12\u00ba posto delle classifiche negli Stati Uniti..\nLa cover del gruppo The Tourists.\nAltra cover di successo \u00e8 quella incisa nel 1979 dal gruppo The Tourists (l'ex-gruppo di Annie Lennox e Dave Stewart), che raggiunse il 4\u00ba posto delle classifiche nel Regno Unito.\nLa cover di Samantha Fox.\nSamantha Fox incise una cover del brano nel 1988, con il titolo \"I Only Wanna Be with You\". Il singolo fu pubblicato su etichetta Jive Records.\nIl disco raggiunse il 16\u00ba posto nelle classifiche del Regno Unito e il 34\u00ba posto nelle classifiche degli Stati Uniti d'America.\nLa cover di Lodovica Comello.\nPubblicato come singolo il 5 settembre 2014, \u00e8 presente anche nell'album \"Universo\" della cantante Lodovica Comello."}
{"id": "4921518", "revid": "1573940", "url": "https://it.wikipedia.org/wiki?curid=4921518", "title": "Palazzo Cusini", "text": "Il palazzo Cusini \u00e8 un palazzo di Milano, sito in via Durini al civico 9.\nStoria.\nIl palazzo venne progettato da Adolfo e Aldo Zacchi nel 1928 come residenza della famiglia Cusini, attiva nell'imprenditoria tessile.\nVenne costruito su un'area gi\u00e0 di pertinenza del vicino palazzo Litta Cusini Modignani, all'epoca prospettante sulla parallela via Passarella, e oggi sul corso Europa.\nCaratteristiche.\nLa facciata, pomposa e monumentale, venne progettata in stile palladiano rivisitato secondo gli stilemi novecenteschi. Essa \u00e8 scandita da colossali colonne joniche, alla cui sommit\u00e0 sono poste delle statue rappresentanti le Arti, opera di Salvatore Saponaro. La facciata si conclude con una balaustra sormontata da obelischi.\nL'interno conta cinque piani, collegati da una scala affrescata probabilmente dallo stesso Saponaro; le inferriate, in ferro battuto, sono opera di Alessandro Mazzucotelli, e rappresentano fiori di canapa, alludendo all'attivit\u00e0 del proprietario.\nIl cortile interno, ben pi\u00f9 sobrio del resto della costruzione, apparteneva in origine al limitrofo palazzo Litta."}
{"id": "4921521", "revid": "76963", "url": "https://it.wikipedia.org/wiki?curid=4921521", "title": "Chupan", "text": "Noto anche semplicemente come Chupan, Choban o Coban, fu un nobile dell'Ilkhanato di Persia e generale dell'esercito mongolo al servizio di tre successivi \u012alkh\u0101n: Gh\u0101z\u0101n, Oljeitu e Ab\u016b Sa\u02bf\u012bd, nonch\u00e9 eponimo della Dinastia Chupanide.&lt;br&gt;\nSuo padre si chiamava Malek e apparteneva al clan mongolo dei Solduz. Un suo antenato era Chila'un (mongolo in alfabeto cirillico \u0427\u0443\u043b\u0443\u0443\u043d, ossia \"Pietra\"), che era stato uno dei quattro \"grandi compagni\" di Gengis Khan.\nAscesa al potere.\nCh\u016bp\u0101n fu ricordato per la prima volta dalle cronache del tempo per essere stato un sostenitore di Gaykh\u0101t\u016b durante la vittoriosa campagna militare di questi per il trono ilkhanide. Nel corso del combattimento per la contesa del trono tra Gh\u0101z\u0101n e Baydu nel 1295, Ch\u016bp\u0101n incontr\u00f2 Gaykh\u0101t\u016b presso il castello di Ustunavand. Ch\u016bp\u0101n serv\u00ec sotto Gh\u0101z\u0101n e partecip\u00f2 alla sua campagna contro l'Emiro ribelle Nawr\u016bz. Ag\u00ec come comandante in capo durante tre diverse campagne militari di Gh\u0101z\u0101n contro la Siria, all'epoca sotto dominio mamelucco. Nel corso di una di tali operazioni, l'esercito di Ch\u016bp\u0101n, sotto il comando dell'ufficiale di Gh\u0101z\u0101n, Qutlugh Shah, fu sconfitto dai Mamelucchi nella battaglia di Marj al-Saffar (1303). Quando Qutlugh Shah fugg\u00ec, Ch\u016bp\u0101n rimase coi suoi guerrieri sul campo di combattimento e raggiunse in giugno il suo signore Gh\u0101z\u0101n. L'\u012alkh\u0101n, furioso per la disfatta, pun\u00ec tanto Qutlugh Shah quanto Ch\u016bp\u0101n, sebbene l'ultimo in modo pi\u00f9 lieve.\nNel 1305 Ch\u016bp\u0101n spos\u00f2 la figlia del successore di Gh\u0101z\u0101n, Oljeitu, che si chiamava Dowlandi Khatun. Nel 1307 a lui fu affidato il comando di uno dei quattro corpi militari organizzati per piegare la ribelle provincia del Gilan. Marciando da Ardabil, egli convinse i governanti di Astara e Gaskar ad arrendersi pacificamente, per poi incontrarsi con Oljeitu. La compagine di Qutlugh Shah, tuttavia, non ebbe vita facile e anzi il generale ilkhanide cadde ucciso dai Gilaki. A seguito di questa morte, Oljeitu promosse Ch\u016bp\u0101n comandante in capo dell'intero suo esercito, o Am\u012br dell'Ulus Ch\u016bp\u0101n acquist\u00f2 cos\u00ec maggior influenza all'ombra del trono, sebbene dovesse confrontarsi coi vari vizir della corte. Quando Oljeitu mor\u00ec nel 1316, il figlio e successore Ab\u016b Sa\u02bf\u012bd conferm\u00f2 Ch\u016bp\u0101n nella sua carica, malgrado le mene di Amir Sevinch di guadagnare per s\u00e9 quella posizione eminente.\nAscesa e caduta sotto Ab\u016b Sa\u02bf\u012bd.\nChupan cerc\u00f2 di neutralizzare l'influenza dei vizir. Nel 1318, riusc\u00ec a convincere il discreditato antico vizir Rashid al-Din Hamadani a tornare nella corte ilkhanide. Rash\u012bd al-D\u012bn, che aveva molti nemici, fu accusato di aver avvelenato Oljeitu subito dopo il suo ritorno a Tabriz. Ch\u016bp\u0101n prontamente lo abbandon\u00f2 al suo destino e Rash\u012bd al-D\u012bn fu messo a morte nel luglio di quell'anno.\nNel 1319, eserciti al comando del Khan dell'Orda Blu, \u00d6z-Beg (Uzbek Khan), invasero l'Ilkhanato. Ab\u016b Sa\u02bf\u012bd guid\u00f2 una campagna militare per bloccare quell'invasione mentre Ch\u016bp\u0101n stava aiutando Am\u012br \u1e24usayn (padre del fondatore della Dinastia Jalayride, Hasan-e Bozorg) a fronteggiare le incursioni del principe Chagatai Yasa'ur, che stava devastando il Grande Khorasan, ma torn\u00f2 per aiutare il suo sovrano Ab\u016b Sa\u02bf\u012bd non appena venne a sapere che le sue posizioni lungo il fiume Kur River erano messe in pericolo dal nemico. Numerosi ufficiali di Ab\u016b Sa\u02bf\u012bd avevano disertato, lasciando indebolito il suo esercito. Ch\u016bp\u0101n accorse sulla linea difensiva dell'\u012alkh\u0101n, solo per scoprire che le truppe dell'Orda Blu erano entrate gi\u00e0 in combattimento. Nondimeno, Ch\u016bp\u0101n inflisse al nemico pesanti perdite.\nQuando Ch\u016bp\u0101n chiese la punizione di Qurumshi (che era anche un suo potenziale rivale), come pure di vari altri ufficiali per la loro grave negligenza militare, fu ordita ai suoi danni una cospirazione ai suoi danni. Tra i complottatori figuravano lo zio di Ab\u016b Sa\u02bf\u012bd, Irenjin, che Ch\u016bp\u0101n aveva fatto allontanare della sua carica di Governatore del Diyar Bakr. Col totale sostegno dell'\u012alkh\u0101n, Ch\u016bp\u0101n li affront\u00f2 e Irenjin fin\u00ec con l'essere sconfitto presso Mianeh nel giugno del 1319. In seguito a questi eventi, Ch\u016bp\u0101n consegu\u00ec una quasi completa influenza sull'\u012alkh\u0101n e i suoi figli ottennero posizioni di spicco in un Ilkhanato che fu spartito fra loro. Ch\u016bp\u0101n spos\u00f2 anche la sorella di Ab\u016b Sa\u02bf\u012bd, Sati Beg, che gli era stata promessa fin dal 1316. I suoi figli si avvantaggiarono notevolmente di quella situazione e durante l'inverno del, quando Ch\u016bp\u0101n prese a soffrire sensibilmente di gotta, convinse suo figlio Timurtash, Governatore di Rum, a porre fine alla sua ribellione contro l'Ilkhanato.\nRaggiunto l'apice del suo potere, le fortune di Ch\u016bp\u0101n bruscamente cominciarono a declinare. Da un lato le carenze di cassa di Ab\u016b Sa\u02bf\u012bd, mentre il figlio di Ch\u016bp\u0101n e suo rappresentante amministrativo Dimashq Khv\u0101ja si abbandonava a spese stravaganti e ingiustificate, ma assai pi\u00f9 le incontenibili pulsioni passionali dell'\u012alkh\u0101n per la figlia di Chupan, Baghd\u0101d Kh\u0101tg\u016bn (promessa sposa dell'Emiro jalayride \u1e24asan-e Bozorg, portarono alla pretesa di Ab\u016b Sa\u02bf\u012bd - basata su una \"yasa\" assai contestata - di avvalersi del diritto di possederla prima del matrimonio programmato. Una sorta di \"ius primae noctis\", insomma, che avvelen\u00f2 i rapporti tra Ch\u016bp\u0101n e il suo Kh\u0101n, fortemente ingelosito dai successi del suo sottoposto e deciso a liberarsene dunque per svariati motivi.\nNel 1325 Ch\u016bp\u0101n sbaragli\u00f2 un altro attacco militare, compiuto da \u00d6z-Beg, e un'invasione ulteriore da parte dell'Orda Blu. Ai primi del 1326, Ch\u016bp\u0101n comand\u00f2 un esercito ilkhanide chiamato a rintuzzare un'imminente invasione del Grande Khorasan. Su richiesta di Ab\u016b Sa\u02bf\u012bd, il Khagan Yes\u00fcn Tem\u00fcr premi\u00f2 Ch\u016bp\u0101n col titolo ufficiale di comandante in capo di tutti i Canati mongoli. Nell'autunno del 1326, il Khan chagataide Tamashirin Khan attravers\u00f2 l'Amu Darya (antico Oxus) e fu sconfitto dal figlio di Ch\u016bp\u0101n, Hasan Ku\u00e7ek, presso Ghazna. Il vizir Rukn al-D\u012bn Sa\u02bf\u012bd aveva affiancato nel suo viaggio Ch\u016bp\u0101n, lasciando al figlio di Ch\u016bp\u0101n, Dimashq Kv\u0101je, l'effettivo controllo della corte ilkhanide. La situazione, a questo punto, bruscamente precipit\u00f2. Nell'agosto 1327 Ab\u016b Sa\u02bf\u012bd uccise infatti Dimashq Kv\u0101je a Soltaniyeh, con la scusa di sue pretese mene con un'antica concubina di Oljeitu.\nL'\u012alkh\u0101n quindi intraprese una campagna di eliminazione degli altri figli di Ch\u016bp\u0101n mentre questi fugg\u00ec e, dopo aver inutilmente tentato di ottenere una tregua grazie ai buoni uffici del capo religioso di Simnan, lo \"Shaykh\" \u02bfAl\u0101\u02be al-Dawla, dopo essere stato abbandonato dagli stessi uomini che lo avevano osannato per anni, e dopo un estremo tentativo d'intercessione affidato alla moglie Sati Beg, fu costretto a rifugiarsi presso il kartide Ghiy\u0101th al-D\u012bn, dubbioso se raggiungere la Transoxiana o il Khorasan. Il Kartide pur sempre sottoposto alla potest\u00e0 ilkhanide, non esit\u00f2 a catturarlo e a consegnarlo agli uomini di Ab\u016b Sa\u02bf\u012bd che lo strangolarono insieme al figlio Jela'u Kh\u0101n.\nGhiyath fece poi recapitare le dita di Ch\u016bp\u0101n all'\u012alkh\u0101n, come prova dell'avvenuta esecuzione.&lt;br&gt; \nIl generale fu poi inumato a Medina, nel cimitero di al-Baq\u012b\u02bf al-Gharqad, sotto la supervisione della figlia Baghdad Kh\u0101t\u016bn.\nNegli anni seguenti numerosi figli di Ch\u016bp\u0101n furono uccisi.\nFigli di Ch\u016bp\u0101n.\nda Dulandi Kh\u0101t\u016bn:\nda Korducin (probabilmente seconda moglie):\nda Sati Beg:"}
{"id": "4921524", "revid": "84184", "url": "https://it.wikipedia.org/wiki?curid=4921524", "title": "P\u00e8re Hyacinthe", "text": ""}
{"id": "4921525", "revid": "736476", "url": "https://it.wikipedia.org/wiki?curid=4921525", "title": "I Only Wanna Be with You", "text": ""}
{"id": "4921530", "revid": "599013", "url": "https://it.wikipedia.org/wiki?curid=4921530", "title": "Gabriella Folliero", "text": "Ha giocato in Serie A con Roma e il Campionato europeo femminile di pallacanestro 1950 con la Nazionale italiana."}
{"id": "4921532", "revid": "1543377", "url": "https://it.wikipedia.org/wiki?curid=4921532", "title": "Silvia Giamporcaro", "text": "Carriera.\nHa fatto parte della Nazionale di pallacanestro femminile dell'Italia al Campionato europeo femminile di pallacanestro 1950 disputato in Ungheria."}
{"id": "4921533", "revid": "184351", "url": "https://it.wikipedia.org/wiki?curid=4921533", "title": "Simone Lunadoro", "text": "Biografia.\nOriginario di Siena (citt\u00e0 dove probabilmente nacque) fu figlio di Andrea, patrizio di quella citt\u00e0. Fu nominato vescovo di Nocera l'11 agosto 1602.\nFu ricordato e lodato dai suoi successori per aver celebrato, dal 7 al 9 settembre 1608, un sinodo diocesano.\nProvvide alla ristrutturazione della cattedrale nocerina, volendo ricalcare nello stile il progetto del duomo di Siena. Port\u00f2 a termine i lavori nel palazzo vescovile.\nNel 1610, poco prima della sua morte, invi\u00f2 all'amico Alcibiade Lucarini, patrizio senese come lui e insegnante di diritto nell'ambito della scuola medica salernitana una lunga lettera \"Intorno all'origine della Citt\u00e0 di Nocera e suo Vescovado\", che \u00e8 considerato il primo trattato di storia di Nocera."}
{"id": "4921536", "revid": "6923", "url": "https://it.wikipedia.org/wiki?curid=4921536", "title": "Chinese Volleyball League 2005-2006 (maschile)", "text": "La Chinese Volleyball League 2005-2006 si \u00e8 svolta dal 2005 al 2006: al torneo hanno partecipato 16 squadre di club cinesi e la vittoria finale \u00e8 andata per la quarta volta, la terza consecutiva, allo ."}
{"id": "4921537", "revid": "298229", "url": "https://it.wikipedia.org/wiki?curid=4921537", "title": "Stevie Kremer", "text": "Biografia.\nNata in Germania e cresciuta nel Connecticut, ha cominciato a correre durante il periodo delle scuole superiori.\nPremiazioni.\nPrincipali premiazioni o riconoscimenti:\nPalmar\u00e8s.\nPrincipali risultati agonistici:"}
{"id": "4921540", "revid": "72811", "url": "https://it.wikipedia.org/wiki?curid=4921540", "title": "Georges Batroc", "text": ""}
{"id": "4921542", "revid": "686936", "url": "https://it.wikipedia.org/wiki?curid=4921542", "title": "Eric Turner (giocatore di football americano)", "text": " Fu scelto nel corso del primo giro (2\u00ba assoluto) del Draft NFL 1991 dai Cleveland Browns. Al college gioc\u00f2 a football a UCLA\nCarriera.\nTurner fu scelto come secondo assoluto dai Cleveland Browns nel Draft 1991 con cui firm\u00f2 un contratto da sei milioni di dollari, inclusi 3,15 milioni di bonus alla firma, un record quest'ultimo all'epoca per un rookie.\nDopo che i Browns si trasferirono a Baltimora nel 1996 gioc\u00f2 per un'altra stagione nei nuovi Ravens, venendo convocato per il suo secondo Pro Bowl quell'anno dopo essersi classificato secondo nella squadra con 112 tackle e primo con 5 intercetti. A fine anno, Turner fu svincolato a causa del suo alto contratto dai Ravens. Firm\u00f2 cos\u00ec un contratto quadriennale da 6 milioni di dollari con gli Oakland Raiders con cui rimase fino al termine della carriera, nel 1999. Mor\u00ec l'anno successivo due settimane dopo l'annuncio di avere un carcinoma del colon-retto, all'et\u00e0 di 31 anni."}
{"id": "4921548", "revid": "599013", "url": "https://it.wikipedia.org/wiki?curid=4921548", "title": "Franca Ronchetti", "text": "Era la sorella di Liliana Ronchetti.\nCarriera.\nHa vinto per sette volte il campionato italiano femminile, quattro di fila dal 1950 al 1953 con la Ginnastica Comense 1872 di Como sotto la guida di Enrico Garbosi, e tre con il Gruppo Sportivo FIAT di Torino. Ha fatto parte della Nazionale di pallacanestro femminile dell'Italia al Campionato europeo femminile di pallacanestro 1950 disputato in Ungheria, e a quello del 1952 in Unione Sovietica. Era sposata con Giorgio Bongiovanni, anch'egli azzurro negli anni 50 e giocatore del Gira Bologna."}
{"id": "4921552", "revid": "400694", "url": "https://it.wikipedia.org/wiki?curid=4921552", "title": "Inti-Illimani interpreta a V\u00edctor Jara", "text": "Inti-Illimani interpreta a V\u00edctor Jara, \u00e8 una raccolta del gruppo musicale cileno Inti-Illimani, pubblicata nel 2000. L'album \u00e8 un tributo al cantautore cileno V\u00edctor Jara composto da brani tratti dalla discografia del gruppo cileno.\nDiscografia.\nPubblicato nel 2000 dalla EMI Odeon Chile, questa raccolta omaggia l'artista tragicamente scomparso pochi giorni dopo il colpo di stato del generale Pinochet. Del disco fanno parte tutti i brani scritti da V\u00edctor Jara incisi dagli Inti-Illimani nei loro album precedenti, unitamente a 2 brani scritti da componenti del gruppo e dedicati alla sua figura.\nCi sono poi alcuni inediti dal vivo e il provino, registrato nel 1972, contenente un frammento di un lavoro che Jara stava scrivendo prima di morire insieme agli Inti e che viene qui pubblicato per la prima volta. Dei brani dal vivo non \u00e8 specificato il luogo di registrazione, ma solamente l'anno.\nQuesto disco \u00e8 uscito in diverse edizioni in diversi paesi del mondo, con il titolo spesso modificato e, a volte, con una \"tracklist\".\nFormazione.\nNel disco si susseguono diverse formazioni del gruppo, secondo le indicazioni del libretto i musicisti coinvolti sono i seguenti:"}
{"id": "4921553", "revid": "580197", "url": "https://it.wikipedia.org/wiki?curid=4921553", "title": "Chinese Volleyball League 2006-2007 (femminile)", "text": "La Chinese Volleyball League 2006-2007 si \u00e8 svolta dal 2006 al 2007: al torneo hanno partecipato 16 squadre di club cinesi e la vittoria finale \u00e8 andata per la quarta volta al ."}
{"id": "4921555", "revid": "125690998", "url": "https://it.wikipedia.org/wiki?curid=4921555", "title": "Pallavolo Modena 2007-2008", "text": "Questa voce raccoglie le informazioni riguardanti la Pallavolo Modena nelle competizioni ufficiali della stagione 2007-2008.\nStagione.\nLa stagione 2007-08 \u00e8 per la Pallavolo Modena, sponsorizzata dal Consorzio del Cimone, la quarantesima nel massimo campionato italiano; la squadra subisce una quasi totale rivoluzione, sia nella rosa dei giocatori che nell'area tecnica. Andrea Giani si ritira dal ruolo di giocatore e diventa allenatore al posto di Bruno Bagnoli. Intorno al confermato Ricardo Garcia viene costruito un sestetto con diversi brasiliani, suoi compagni in nazionale, come lo schiacciatore opposto Andr\u00e9 Nascimento e il centrale Andr\u00e9 Heller, che vanno ad aggiungersi a Murilo Endres. In banda l'acquisto pi\u00f9 importante \u00e8 quello di \u00c1ngel Dennis, mentre dalla Sisley Volley arriva il centrale della nazionale italiana Luca Tencati.\nIn campionato la squadra chiude il girone di andata con otto vittorie e cinque sconfitte; il quinto posto a met\u00e0 stagione vale l'accesso alla Coppa Italia. Il girone di ritorno \u00e8 decisamente pi\u00f9 deludente, con quattro vittorie e nove sconfitte; l'ottavo posto finale qualifica comunque la Pallavolo Modena ai play-off scudetto.\nNei play-off scudetto l'avversario nei quarti di finale \u00e8 la prima classificata della regular season, la Trentino Volley. Una sconfitta in trasferta per 3-0 e una in casa per 3-1 eliminano i giallo-blu dalla corsa per lo scudetto.\nIn Coppa Italia la formazione modenese affronta l'Associazione Sportiva Volley Lube, quarta classificata al termine del girone di andata. Sul campo neutro di Bassano del Grappa la formazione marchigiana vince agevolmente per 3-0.\nL'unica soddisfazione stagionale arriva dalla Challenge Cup, la terza competizione europea per importanza. Superato di diritto il primo turno preliminare, viene affrontata la formazione ucraina del Volejbol'nyj Klub Lokomotiv Charkiv, che viene eliminata al golden set, dopo che l'andata e il ritorno di erano concluse con un 3-1 per parte. Il terzo turno, contro gli ungheresi del R\u00f6plabda Club Kecskem\u00e9ti, \u00e8 pi\u00f9 agevole, e viene superato vincendo sia in casa che in trasferta. Negli ottavi di finale \u00e8 ancora il golden set a favorire i modenesi, a scapito dello Halk Bankas\u0131 Spor Kul\u00fcb\u00fc, mentre il quarto di finale contro il Klub Sportowy Akademickiego Zwi\u0105zku Sportowego Uniwersytetu Warmi\u0144sko-Mazurskiego w Olsztynie non riserva grandi difficolt\u00e0 e qualifica la Pallavolo Modena alla final four. L'avversario della semifinale \u00e8 l'Asseco Resovia, padrona di casa, che viene sconfitta per 3-2; la finale contro i russi della viene vinta agevolmente per 3-1 e consegna il trofeo alla squadra.\nOrganigramma societario.\nArea direttiva\nArea organizzativa\nArea tecnica\nArea comunicazione\nArea marketing\nArea sanitaria"}
{"id": "4921556", "revid": "1675182", "url": "https://it.wikipedia.org/wiki?curid=4921556", "title": "Storie 'e femmene", "text": "Storie 'e femmene \u00e8 un album musicale della cantante neomelodica napoletana Maria Nazionale, pubblicato nel 1997 dalla casa discografica Duck Records. L'album contiene il singolo \"Ragione e Sentimento\" - uno dei grandi successi dell'artista."}
{"id": "4921557", "revid": "11959", "url": "https://it.wikipedia.org/wiki?curid=4921557", "title": "Cenghis Khan", "text": ""}
{"id": "4921563", "revid": "729019", "url": "https://it.wikipedia.org/wiki?curid=4921563", "title": "Chinese Volleyball League 2006-2007 (maschile)", "text": "La Chinese Volleyball League 2006-2007 si \u00e8 svolta dal 2006 al 2007: al torneo hanno partecipato 16 squadre di club cinesi e la vittoria finale \u00e8 andata per la quinta volta, la quarta consecutiva, allo ."}
{"id": "4921568", "revid": "15756", "url": "https://it.wikipedia.org/wiki?curid=4921568", "title": "Malicroix", "text": "Malicroix \u00e8 un romanzo di Henri Bosco pubblicato nel 1948.\nLa storia riprende in una generazione successiva quella di Sylvius, che \u00e8 l'unico appartenente alla famiglia di M\u00e9gr\u00e9mut attirato dall'avventura. Qui sar\u00e0 Martial a trasformarsi da un tranquillo M\u00e9gr\u00e9mut a un solitario Malicroix.\nIl romanzo \u00e8 suddiviso in otto capitoli scritti in prima persona, i cui titoli rappresentano una prima chiave di lettura del libro. Sebbene i nomi dei luoghi siano frutto di fantasia (\"La Redusse\") si comprende che la terra in cui si svolgono i fatti, sia la Camargue.\nTrama.\nMartial de M\u00e9gremut, orfano dalla tenera et\u00e0, viene allevato dalla famiglia paterna dei M\u00e9gremut, i quali educano il ragazzo secondo i principi di amore e di compagnia, che da sempre distinguono le loro generazioni. Il protagonista, da sempre affascinato dalla figura del solitario prozio Cornellius de Malicroix, viene a conoscenza di avere ereditato le sue terre a seguito della morte di quest'ultimo. Nonostante la disapprovazione dei parenti, Martial si reca nell'isola, appartenuta al defunto, dove ad attenderlo trova Balandran, il servitore. Dopo alcuni giorni, il protagonista riceve la visita del notaio della famiglia Malicroix, Dromiols e del suo aiutante Oncle Rat. Dal testamento emergono le ultime volont\u00e0 del vecchio Malicroix: Martial erediter\u00e0 gli averi del prozio, a condizione che soggiorni nell'isola per la durata di tre mesi; in caso in cui il giovane non rispetti gli obblighi, le ricchezze passerebbero a Balandran. Una volta giunto al termine del periodo indicato, Martial ricever\u00e0 da Balandran un codicillo in cui gli sar\u00e0 spiegata una missione affidatagli dal prozio, il quale non \u00e8 stato in grado di portarla a termine a causa dell'et\u00e0 avanzata. A seguito di tale visita, comincer\u00e0 per il protagonista un periodo di solitudine forzata dal momento in cui non pu\u00f2 n\u00e9 ricevere visite n\u00e9 raggiungere la terraferma.\nBalandran improvvisamente scompare e Martial, nel tentativo di ritrovarlo, verr\u00e0 aiutato da una misteriosa ragazza che si fa chiamare Anne-Madeleine(nella realt\u00e0, nome della moglie di Bosco). Ritrovato Balandran, quest'ultimo sveler\u00e0 a M\u00e9gremut la missione a lui affidata: costringere il Grelu, abitante della zona e padre adottivo di Anne-Madeleine, ad ammettere di essere la causa della caduta della famiglia Malicroix.\nTrascorsi i giorni necessari al conseguimento dell'eredit\u00e0, Martial decide di tornare dai M\u00e9gremut dove tutto sembra essere cambiato: egli infatti si sente un estraneo in ricerca continua della solitudine conosciuta nell'isola. Martial decide, quindi, di farvi ritorno, in occasione della messa in ricordo del defunto Malicroix.\nLocalizzazione.\nNel suo tratto terminale, tra Tarascona e il suo estuario, il fiume Rodano raggiunge l'apice della sua possenza ed \u00e8 largo pi\u00f9 di cinquecento metri. Qualche chilometro a monte di Arles esiste un'isola che, per forma e dimensioni, pare corrispondere alla descrizione di Bosco: una lingua di terra lunga pi\u00f9 di un chilometro, ricoperta da prati e boschi, nella quale i fatti narrati potrebbero essersi svolti con verosimiglianza. Oggi la regione \u00e8 densamente popolata ma \u00e8 possibile che a fine Ottocento quella zona potesse sembrare cos\u00ec remota e negletta malgrado la poca distanza (6 chilometri) dalla citt\u00e0 di Arles.\nCostanti.\nAstronomia.\nPi\u00f9 volte all'interno del romanzo vengono citati elementi legati all'astronomia. I personaggi attribuiscono un ruolo molto importante alle stelle e al cielo come se essi potessero intervenire, in qualche modo, nel corso della loro vita. \u201dJe suis n\u00e9 sous le signe de Saturn (\u2026) par la clart\u00e9 de Jupiter\u201d (\"Sono nato sotto il segno di Saturno... dal chiarore di Giove\")\"... Balandran avait sept huttes, comme les sept planetes..\" (H. Bosco, \"Malicroix\", 1948).\nDifferenze fra le famiglie: M\u00e9gremut e Malicroix.\nBosco presta molta attenzione alle differenze fra la famiglia M\u00e9gremut e la famiglia Malicroix, attribuendo loro caratteristiche opposte. I primi, infatti, amano la compagnia, lo studio e la famiglia. Al contrario i Malicroix preferiscono la solitudine, la vita semplice e il lavoro. I Malicroix risultano possedere il dono dell'eloquenza, al contrario dei M\u00e9gremut. Martial si ritrova, quindi; al centro di due forze opposte (tema del doppio) che suscitano nel protagonista angoscia e tensione.\nDonna.\nLa donna appare come essere misterioso, una figura quasi angelica che sembra avere una conoscenza delle cose e dei fatti che gli altri personaggi non hanno. La presenza della donna(Anne-Madeleine) risulta essere positiva e cruciale nello svolgimento della storia poich\u00e9 di aiuto al protagonista. Le caratteristiche attribuite alla donna in \u201cMalicroix\u201d rendono quest'ultima molto vicina alla Beatrice dantesca.\nIl Doppio.\nIncarnato dalla figura di Dromiols, capace di dare un'impressione positiva di se stesso sebbene in realt\u00e0, miri ad appropriarsi dell'eredit\u00e0 di Malicroix.\nLa doppia personalit\u00e0 \u00e8 riconducibile anche allo stesso Martial, che, convinto di essere interamente M\u00e9gremut, fin dal primo giorno di soggiorno si ritrova a combattere contro il suo \u201clato Malicroix\u201d: \u201cJe ne souffrais pas de ma propre souffrance; c'\u00e9tait une autre qui souffrait en moi, avec des formes de douleur qui ne sont pas les miennes\u201d (\"Non soffrivo della mia sofferenza; era un'altra che soffriva in me, con delle forme di dolore che non sono le mie\") (H. Bosco, Malicroix, 1948). Il colore di Dromiols \u00e8 il verde. \nIsola.\nL'Isola \u00e8 vista come luogo di protezione, la sua irraggiungibilit\u00e0 protegge gli abitanti da eventuali pericoli esterni;essa per\u00f2 \u00e8 anche una trappola poich\u00e9 Martial \u00e8 costretto a restarvi per un periodo relativamente lungo. In base a questo dualismo, il tema dell'isola si lega al tema del doppio e al tema della solitudine.\nMetamorfosi interiore.\nIl protagonista viene introdotto al lettore come \u201cun vero M\u00e9gremut\u201d amante dello studio e della compagnia, alla fine del racconto, invece, compare un Martial del tutto diverso che presenta tutte le caratteristiche della famiglia Malicroix, il protagonista subisce quindi una metamorfosi interiore.\nOmbre.\nLe ombre sembrano abitare nell'isola, vengono spesso viste dal personaggio, risultano essere misteriose, lontane, non definite, lo stesso Malicroix \u00e8 un'ombra, presente in ogni cosa a lui appartenuta (per esempio, il letto e la casa). L'ombra \u00e8 vista come qualcosa di inquietante la cui presenza genera timore ed angoscia nel protagonista.\nL'ombra pu\u00f2 essere intesa anche come \u201cessere negativo\u201d difficile da identificare e smascherare (\u00e8 il caso di Dromiols).\nParola.\nDromiols riesce a mascherare la sua indole cattiva e meschina attraverso un lungo dialogo con Martial durante il quale raccontando la storia dei Malicroix mostra una grande capacit\u00e0 comunicativa distinta dalla sua eloquenza. Martial, come tutti i M\u00e9gremut, non ha questo dono. La fisicit\u00e0 di Dromiols, descritta in modo inquietante, partecipa grandemente alla sua capacit\u00e0 intimidatoria ma si rivela senza effetto al momento della visita di Dromiols agli zii Megremut nell'intento di convincerli ad insistere con Martial al fine che egli abbandoni l'eredit\u00e0.\nI Quattro elementi.\nARIA: l'isola \u00e8 colpita molto spesso da impetuosi venti. Spesso nella solitudine del luogo, il vento rappresenta per Martial, una presenza vitale.\nFUOCO: rappresenta lo spirito vitale; viene acceso molto spesso a causa delle basse temperature ed \u00e8 un ulteriore compagno per Martial il quale passa molte ore davanti ad esso a pensare e sognare. Il fuoco \u00e8 l'unico elemento vitale all'interno della casa, creando giochi d'ombra. Esso viene dunque inteso nella sua accezione positiva, come fonte di una luce brillante che riesce a scacciare le tenebre che la circondano: tuttavia si tratta di valori complementari, che devono coesistere, proprio come Martial alla fine decide di tornare alla solitudine dell'isola, preferendola alla compagnia dei M\u00e9gremut.\nACQUA: \u00e8 un elemento legato alle paure del protagonista, alla morte(quella di Delphine) si manifesta attraverso il Rodano e attraverso le piogge torrenziali che si abbattono sull'isola, impedendo al protagonista di uscire. L'acqua nera, che Bachelard inserisce nei simboli notturni, \u00e8 infatti un elemento inquietante: simboleggia il divenire idrico, ovvero il viaggio senza ritorno e dunque la morte. \nTERRA: intesa come \u201cvita\u201d.\nSogno/R\u00eaverie/Allucinazioni.\nIl protagonista per ingannare il tempo, si ritrova molto spesso a viaggiare con la mente ed a sognare ad occhi aperti, tanto che risulta difficile comprendere quando ci\u00f2 che avviene appartiene al mondo onirico o a quello della realt\u00e0(apparizione di barche, visioni di bestie) .Si ritrova spesso ad esplorare mentalmente l'isola (geografia onirica). Attraverso la r\u00eaverie e il sogno il protagonista impara a conoscere se stesso.\nSolitudine.\nFin dal primo giorno Martial soffre di solitudine poich\u00e9 non riesce a comunicare con il servitore Balladran e improvvisamente si ritrova isolato lontano dagli amati parenti. Anche la posizione della casa \u00e8 isolata essendo dispersa in mezzo all'isola. Nel corso del romanzo Martial imparer\u00e0 ad apprezzare la solitudine poich\u00e9 essa gli permette di conoscere se stesso e di avvicinarsi maggiormente al defunto Malicroix (quando torner\u00e0 dai M\u00e9gremut, Martial andr\u00e0 alla ricerca di luoghi solitari in cui entrare in contatto con il proprio Io.\nSpazi interni.\nGli spazi interni sono spogli e poveri, rispecchiano il carattere e il modo di vivere del vecchio Malicroix nonostante ci\u00f2 sono fonte di sicurezza per il protagonista(quando Martial esce di casa si sente spaventato e spaesato ritornando, quindi, a casa dove si sente protetto.\nSpazi esterni.\nGli spazi esterni che circondano la casa sono fonte di angoscia(fiume) e preoccupazione (visioni). Nonostante ci\u00f2, Martial desidera conoscere ed esplorare tali luoghi. Il protagonista visiter\u00e0 i vari luoghi dell'isola camminando e sognando ad occhi aperti (tema della reverie). La sua presa di coscienza definitiva della propria doppia identit\u00e0 avviene dopo aver smarrito il cammino durante una tempesta ed aver vagato per l'isola sotto il temporale. "}
{"id": "4921570", "revid": "742538", "url": "https://it.wikipedia.org/wiki?curid=4921570", "title": "Le Renard dans l'\u00eele", "text": "Le Renard dans l'\u00eele \u00e8 un romanzo di avventura di Henri Bosco che costituisce la seconda parte di \"L'Enfant et la rivi\u00e8re\".\nTrama.\nGatzo, dopo la morte del nonno Savinien, burattinaio, viene accolto nella casa di Pascalet, dove Tante Martine riesce a fare in modo che venga accettato anche dai genitori di Pascalet (sempre lontani per lavoro), che all'inizio sembravano molto sospettosi e razzisti. Tante Martine si affeziona molto a lui, ma Gatzo ha difficolt\u00e0 ad abituarsi a un vivere quotidiano borghese: la sua anima \u00e8 selvaggia, e gli abiti sgargianti gialli e verdi che gli vengono recuperati non sono fatti per entusiasmarlo, cos\u00ec come le scarpe pesanti di cui si vergogna. La conseguenza \u00e8 che egli rifiuta di essere addomesticato e il suo essere selvaggio vince sul tentativo di civilizzazione tentato da questa bizzarra persona che \u00e8 Tante Martine. Tante Martine decide di farsi aiutare nell'educazione di Gatzo da Fr\u00e8re Th\u00e9opiste, un vecchio professore venerato che ha un modo molto particolare di insegnare.\nTante Martine \u00e8 ritratta come una donna molto simpatica che spesso \u00e8 abitata da un'altra anima rispetto alla sua (immagine che si pu\u00f2 ritrovare in altri personaggi).\nL'avventura inizia quando ricevono una lettera del cugino di Tante Martine, Gloriot, in cui si racconta che un vecchio stregone \"caraque\" (una etnia zingara), si \u00e8 sistemato nella collina di fronte e ha trasformato una terra abbandonata da cinquant'anni nel pi\u00f9 bel giardino del mondo in soli sei mesi. Gloriot racconta inoltre come suo figlio, Constantin, uscito una notte di nascosto, abbia visto il vecchio strangolare una volpe con l'aiuto di un enorme serpente. Poi aggiunge che questo vecchio ha rapito una ragazzina che lui aveva accolto presso di s\u00e9.\nBargabot, un bracconiere che spesso fa visita alla famiglia di Pascalet, dice a Tante Martine che les Caraques sono tornati nell'isola e Tante Martine vieta a Pascalet e a Gatzo di allontanarsi, cos\u00ec i ragazzi non andranno nemmeno pi\u00f9 a lezione da Fr\u00e8re Th\u00e9opiste. Gatzo per\u00f2 non si rassegna a stare in casa, e Pascalet lo sorprende mentre di notte si trova con una volpe. La volpe secondo Bosco \u00e8 un animale particolare, in quanto invece di essere un'anima legata a un corpo \u00e8 un'anima legata a un'anima. Perci\u00f2 quando una volpe viene ammazzata, la sua anima cerca di entrare in una persona, perch\u00e9 ha bisogno di un corpo. Secondo questa complicata leggenda, una volpe morta da un lato \u00e8 un fantasma di volpe (essendo un'anima attaccata a un'altra anima), e dall'altro lato cerca di prendere il corpo di un altro.\nI nomadi Caraques nel frattempo hanno sottratto l'anima alla ragazzina Hyacinthe, che avevano portato via a Gloriot, il padre adottivo. Si capisce che Hyacinthe \u00e8 senz'anima dal fatto che il suo volto diventa senza espressione. Gatzo si accorge che l'anima di una volpe vorrebbe entrare nel corpo di Hyacinthe e combatte con lei di notte nel fiume rischiando di morire, ma riuscendo a impedirglielo. Viene salvato, praticamente moribondo, da Bargabot e recuperato dalle cure di Tante Martine con medicinali a base di erbe. In conclusione Gatzo va alla ricerca di Hyacinthe e della sua anima."}
{"id": "4921572", "revid": "110157", "url": "https://it.wikipedia.org/wiki?curid=4921572", "title": "L'\u00c2ne Culotte", "text": "L'opera.\nL'\u00c2ne culotte \u00e8 un romanzo di Henri Bosco pubblicato nel 1937. Costituisce il primo volume del trittico di Hyacinthe, cui fanno seguito \"Hyacinthe\" e \"Le Jardin de Hyacinthe\". \u00c8 diviso in cinque parti:\nTrama.\nLa storia si svolge in un villaggio provenzale. Il protagonista \u00e8 un ragazzino di dodici anni che vive coi nonni, ed \u00e8 felice, libero nella natura. Un giorno resta affascinato da un asino che porta i calzoncini d'inverno, e scopre che appartiene a Cyprien, un personaggio misterioso che nessuno conosce, tranne l'abate Chichambre, perch\u00e9 vive al di l\u00e0 delle colline, e manda l'asino da solo al villaggio per le sue commissioni. In realt\u00e0 Cyprien si \u00e8 riproposto di far rinascere il paradiso terrestre, e sembra dotato di poteri tali che gli permettono di esercitare la sua volont\u00e0 non solo sugli animali, ma anche sui vegetali e i minerali. Quando l'asino in calzoni scende al villaggio, \u00e8 oggetto di derisione da parte dei ragazzini, tra cui Constatin. Un giorno il ragazzino disobbedisce ai nonni, oltrepassa un ponte, e segue l'asino fino al possedimento di Cyprien. L'uomo stringe un legame forte col bambino, in cui riconosce doti simili alle proprie, e lo fa proprio erede. Lo incarica quindi di portare un ramo di mandorlo fiorito al curato del villaggio, ma lungo la strada Constantin incontra una ragazzina, Anne Madeleine, che ne vuole uno per s\u00e9. Constantin si vede perci\u00f2 costretto a tagliare un secondo ramo, ma questo provoca la sciagura su di lui. Cyprien sparisce, portando con s\u00e9 Hyacinthe, la servetta dei nonni di Constantin, per andare a fondare un nuovo giardino. Invece la casa che ha abbandonato viene bruciata dalle fiamme, l'asino in calzoni diventer\u00e0 una bestia stupida e girovaga, e Constantin \u00e8 costretto a venir via."}
{"id": "4921573", "revid": "120050494", "url": "https://it.wikipedia.org/wiki?curid=4921573", "title": "L'Antiquaire", "text": "L'Antiquaire \u00e8 il ventitreesimo romanzo dello scrittore francese di origini italiane Henri Bosco.\nL'opera.\nCome per il suo autore, la classificazione dell'opera \u00e8 alquanto difficoltosa: essa pu\u00f2 essere definita un racconto di formazione, che alla realt\u00e0 del sud della Francia (in particolare la Provenza e la Camargue, luoghi prediletti della produzione boschiana) mischia elementi fantastici (soprattutto del realismo magico) e mistico-esoterici. \n\"L'Antiquaire\" \u00e8 la storia narrata in prima persona di un eroe centrale, Alexandre Baroudiel, che affronta una dopo l'altra una serie di avventure iniziatiche e mistiche. La narrazione \u00e8 divisa in cinque parti di lunghezza variabile: \"Apparitions\", \"M\u00e9morables\", \"Le d\u00e9sert\", \"Interm\u00e8de\" e \"Mathias\". Ad esse se ne aggiunge una sesta, \"La voie\", che incornicia il racconto di Baroudiel, costituita dall'intervento anch'esso in prima persona di un amico del protagonista, M\u00e9jean. Quest'ultima parte, che si differenzia dal resto grazie all'uso del corsivo, costituisce la cornice narrativa all'interno della quale \u00e8 compresa la storia di Baroudiel.\nTrama.\nIl lettore \u00e8 introdotto improvvisamente nell'universo diegetico senza alcun preambolo. Un indizio ci \u00e8 fornito dall'epigrafe posta in testa al libro, tratta dal dramma \"I Persiani\" di Eschilo, che recita: \"Voi, voi sante Potenze d'abisso, Terra e tu Ermes, e tu, monarca dei morti, scortate quass\u00f9 la sua ombra nel sole.\" Essa sembra annunciare dunque un viaggio al contrario, non una caduta verso il basso com'\u00e8 tipico di tanti romanzi, ma piuttosto una risalita che, si suppone, segua tale caduta. \u00c8 un inizio abbastanza confuso in cui Baroudiel si aggira per le vie di una citt\u00e0 innominata e vede ombre di uomini, tra cui Surac, presenza misteriosa e sconosciuta. Successivamente, viene attirato da una bottega oscura in cui incontra tre altrettante oscure figure, i fratelli antiquari Raphael e D\u00e9odore Sourbidouze e il loro servitore Mathias, descritti come creature grottesche e che apparentemente possiedono poteri di conoscenza soprannaturale. Baroudiel subisce una vera e propria metamorfosi dopo essere stato condotto dai tre antiquari a cenare sottoterra e diventa anche lui figura fantasmagorica: \"Non ero forse come un doppio di Raphael, Mathieu e D\u00e9odore? E quella maschera di bestia, che era apparsa nel portale, non era forse il riflesso del mio viso che mi offriva lo specchio in cui, quella sera, io mi guardavo?\"\nAlla fine della prima parte, Baroudiel, che ci rivela essere geologo, salpa per l'Africa, dove deve compiere una missione che non verr\u00e0 mai chiarita.\nLa seconda parte \u00e8 una lunga analessi in cui il protagonista racconta le sue origini. Il suo nome completo \u00e8 Baroudiel de la H\u00e9rondaye ed \u00e8 originario della Camargue - terra arida e ventosa e ambientazione centrale di altri racconti di Bosco come ad esempio \"Malicroix\". Dopo un breve excursus sulla sua vita famigliare e sull'\"aurea mediocritas\" nella quale viveva, consapevolmente infelice e animato da null'altro se non una fredda volont\u00e0 che sopprime alla nascita qualunque slancio destabilizzante, racconta del suo primo incontro con Surac, avvenuto in treno. Viene qui introdotto un personaggio cinico e bizzarro, che diventa una sorta di polo negativo che attrae inspiegabilmente Baroudiel e che contribuisce alla sua uscita da una vita di noia. Personaggio, Surac, che \"aveva il dono di essere istantaneamente indimenticabile.\"\nIl mondo di Baroudiel sembra diventare sempre pi\u00f9 de-reale, nel senso che ne d\u00e0 Roland Barthes nei \"Frammenti di un discorso amoroso\": \"Il mondo non \u00e8 irreale (se lo fosse potrei esprimerlo: esiste un'arte dell'irreale che \u00e8 fra le pi\u00f9 alte), ma de-reale: il reale lo ha abbandonato, cosicch\u00e9 io non ho pi\u00f9 alcun senso a mia disposizione.\" \nDopo breve tempo Surac lascia la citt\u00e0 e Baroudiel si ritrova a vagabondare per le vie deserte. Inseguito da figure non ben identificate, si rifugia in una torre, da cui riesce ad uscire per rivedere le stelle (forse una citazione dantesca): \"Quegli splendori fuori portata e la loro esatta indifferenza, in certi momenti, mi angosciano. [\u2026] Eppure, mi dicevo, esse bruciano, e, tra di loro l'anima del mondo estende all'infinito la forza che le tiene, da milioni di anni, in equilibrio sull'abisso.\"\nAlla fine del capitolo, Baroudiel lascia la citt\u00e0.\nCon la terza parte la storia riprende da dove si era interrotta alla fine del primo capitolo, ma \u00e8 ambientata in un luogo completamente diverso, l'Africa, dove Baroudiel \u00e8 andato per \"compiere una missione,\" poi interrotta, perch\u00e9 \"l'eccesso di calore qui ferma anche la vita.\" Oltre al luogo, cambia anche la forma di narrazione, che si presenta sotto forma di diario personale in cui Baroudiel sfoga la sua frustrazione e cerca di arginare la malinconia che lo affligge: \"Perch\u00e9 scrivo?\", si domanda continuamente. Qui incontra altri misteriosi personaggi, tra cui Monsieur Dauch\u00e8re, che riconosce il potere occulto di un anello di Baroudiel (gi\u00e0 bramato dagli antiquari nella prima parte).\nIl giovane si ammala gravemente, entra in un delirio che durer\u00e0 qualche tempo, ma sopravvive. Al suo risveglio, Baroudiel rivede Surac in una visione probabilmente indotta dalla malattia, il quale confessa di non essere pi\u00f9 quel corpo in cui l'ha conosciuto. \"Non ero pi\u00f9 in presenza di un uomo, ma di un Segno,\" afferma Baroudiel. Quasi a voler controbattere a una giustamente scettica reazione del lettore, Surac dice al narratore che \"tutto \u00e8 mentale, signore, tutto, a questo mondo, e di conseguenza, \u00e8 contraddittorio.\"\nIl capitolo intitolato \"Mathias\" vede Baroudiel alle prese con Mathias appunto, servitore degli antiquari. Il giovane, ospite presso Rapha\u00ebl e D\u00e9odore, passa la maggior parte del suo tempo con Mathias, personaggio strano che sembra avere paura di se stesso, ma che sembra essere anch'egli dotato di poteri soprannaturali, soprattutto di evocazione. \"Cosa pensare di questa figura furtiva, ma inevitabile?\", si chiede Baroudiel. Centrale in questa parte, insieme al personaggio del servitore, \u00e8 la casa, descritta come un luogo pieno di voci e mormorii, la cui eco \u00e8 soprattutto quella della mente del protagonista. La dimensione di questa casa non \u00e8 dunque solo fisica, ma soprattutto metafisica: \u00e8 un luogo di proiezioni mentali e di tentazioni, come ammette lo stesso Baroudiel: \"Qui, tutto \u00e8 tentazione, tutto mi attira.\" E infatti, \"in ogni oggetto che scoprirete - delizioso o terribile che sia - sar\u00e0 voi stesso che scoprirete\", gli confesser\u00e0 Mathias.\nLa parte finale \u00e8 estremamente confusa: Baroudiel scende nei sotterranei della casa e sembra entrare nel misterioso \"aquarium.\" Questo passaggio \u00e8 minuziosamente descritto, dall'alternarsi di luci e ombre alle fluttuazioni della mente del giovane, che afferma di vedere creature fantastiche e un viso \"unr\u00e9el.\" Ma tutto questo rimane inserito nel mistero pi\u00f9 assoluto e il viaggio di Baroudiel termina qui.\nNon termina tuttavia il racconto, che prosegue con la narrazione dell'amico M\u00e9jean, il quale dovrebbe chiarificare le circostanze della sparizione di Baroudiel, ma in realt\u00e0 ignora cosa gli sia successo. Egli racconta l'ultima volta che l'ha incontrato, quanto \"senza conoscere gli avvenimenti che l'avevano cos\u00ec stranamente condotto da me, si intuiva facilmente che erano tragici.\" Dopodich\u00e9 Baroudiel scompare. M\u00e9jean cerca di rintracciarlo, contattarlo in ogni modo, ma senza successo. Viene a sapere che gli antiquari e il servitore sono morti in un incidente stradale ma di Baroudiel nessuna traccia. Alla fine, quasi per caso, decide di scrivere a un prete e ottiene un'ambigua risposta: \"non gli restava che una via. L'ha imboccata...\"\nLa storia si chiude su queste parole misteriose.\n\"L'entit\u00e0 oscura della casa\".\nIl filosofo francese Gaston Bachelard esplora in una sua celebre opera, \"La poetica dello spazio\" (PUF, Parigi, 1957), i luoghi poetici e cerca di spiegare perch\u00e9 alcuni luoghi siano, nell'immaginario letterario, pi\u00f9 \"poetici\" di altri e perch\u00e9 in essi l'immaginazione riesca a tradursi in parola. Tra questi spazi poetici, che Bachelard divide in chiusi e aperti, egli individua la casa, luogo \"dell'intimit\u00e0 protetta\" per eccellenza che difende soprattutto la prerogativa del sognatore alla \"r\u00eaverie\".\nRiprendendo lo psicanalista svizzero Carl Gustav Jung, e in particolare l'opera \"L'uomo moderno alla ricerca dell'anima\", Bachelard spiega tuttavia come la casa sia anche il luogo che racchiude in s\u00e9 le paure pi\u00f9 ancestrali dell'uomo, le quali vanno ad identificarsi con un luogo in particolare, il pi\u00f9 basso e terreno dell'intera costruzione, \"la cave\" (lo scantinato o seminterrato), ovvero \"l'entit\u00e0 oscura della casa\" che \"corrisponde all'inconscio,\" contrariamente alla parte alta, \"le grenier\" (la mansarda), che rappresenta invece \"l'elevazione spirituale.\" Di conseguenza, lo scantinato gioca in alcune opere letterarie il luogo della \"follia sepolta, della tragedia murata.\" A questo proposito, Bachelard cita alcuni racconti di Edgar Allan Poe, ma anche lo stesso Bosco, \"grande sognatore di case\", e in particolar modo si concentra sul romanzo \"L'Antiquaire\".\nSotto la casa degli antiquari, vi \u00e8 una \"rotonda a volta dove si aprono quattro porte,\" che Bachelard sostiene siano le entrate a rispettivi corridoi che si snodano in direzione dei quattro punti cardinali \"di un orizzonte sotterraneo.\" All'immaginario evocato dal sottosuolo si unisce quello infinitamente pi\u00f9 complesso del labirinto, \"inextricabilis error\" che nell\"'Eneide\" nasconde, sotto forma di selva, l'entrata agli Inferi (Virgilio, Eneide, VI, 27). Si noti la polisemia della parola \"error\" e in particolare del suo derivato \"errare,\" che vuol dire s\u00ec \"sbagliare\", ma anche e soprattutto \"vagare senza meta.\" Come dice Bachelard, il seminterrato della casa degli antiquari \u00e8 \"oniricamente complesso\": in esso si snodano pi\u00f9 passaggi di quanto non sia logisticamente possibile e nei quali perdersi, come accade nei sogni, \u00e8 anche troppo facile. Tutte queste immagini del sottosuolo hanno una funzione precisa secondo il filosofo: \"concretizzare in un'immagine centrale un romanzo che \u00e8, nella sua linea generale, il romanzo degli intrighi sotterranei. Questa trita metafora \u00e8 qui illustrata da molteplici seminterrati, da una rete di gallerie, da un insieme di celle dalle porte spesso barricate. [...] Siamo davvero nello spazio intimo degli intrighi sotterranei\" (p. 49).\n\u00c8 in questi sotterranei che, come le figure mitiche delle Parche, i tre oscuri personaggi complottano e \"tessono il destino delle persone.\" E il destino \u00e8 un altro tema centrale del romanzo, che lega gli antiquari, esseri quasi soprannaturali, allo stesso Baroudiel, il quale possiede un anello su cui sono incisi antichi segni apparentemente mistici e, a detta degli antiquari, legati al culto di Dioniso, il \"signore delle illusioni magiche, [...] in grado di permettere ai suoi adepti di vedere il mondo come esso non \u00e8.\" (\"I Greci e l'Irrazionale\", E.R.Dodds, Sather Classical Lectures, 1951)\n\"Una casa dalla radice cosmica\".\nBachelard continua la sua analisi degli spazi del romanzo fornendo un secondo esempio, non pi\u00f9 legato all'idea del male, ma definita da lui come \"una casa dalla radice cosmica.\" La narrazione non si concentra pi\u00f9 sull'idea degli intrighi nascosti nel sottosuolo: \"le realt\u00e0 servono qui per esporre i sogni.\" Bachelard propone un estratto del romanzo, in cui Baroudiel, dopo essere stato scoperto mentre si aggirava indebitamente in una casa, \u00e8 costretto a rifugiarsi nel seminterrato per poi riemergere e trovarsi di fronte a un grande bacino d'acqua. La linea narrativa viene di colpo interrotta mentre il narratore indugia su questa \"acqua nera, stagnante, cos\u00ec perfettamente piatta che nessun'increspatura, nessuna bolla d'aria, ne disturbava la superficie. [...] Mi fece venire i brividi.\"\nSecondo Bachelard, questo passaggio del romanzo costituisce un vero e proprio passaggio antropologico. I brividi di Baroudiel di fronte a questa pozza d'acqua sono provocati da una \"paura antropo-cosmica che fa eco alla grande leggenda dell'uomo di fronte alle situazioni primitive\" (p. 50). Si \u00e8 cos\u00ec passati dall'artificialit\u00e0 della casa costruita al mondo del sogno: \"siamo passati dal romanzo alla poesia.\" \u00c8 un passaggio di notevole respiro, in cui i lettori sono invitati a godere insieme al narratore di un momento di sospensione nello svolgimento dell'azione e a contemplare una distesa d'acqua \"dormante\" (l'espressione \"eaux dormantes\", letteralmente 'acque dormienti', si traduce tuttavia in italiano come \"acque stagnanti,\" con la conseguente perdita di qualunque poeticit\u00e0).\nIl legame con la terra.\nCome si \u00e8 gi\u00e0 detto, Baroudiel \u00e8 di professione geologo. Si potrebbe vedere in questa sua occupazione un legame stretto con le profondit\u00e0 della terra che va ben oltre l'esplorazione dei sotterranei della casa degli antiquari, e che lo porta, quasi per destino, ad affrontare la serie di prove iniziatiche che gli si pongono innanzi. Il viaggio che il narratore si trova ad affrontare non \u00e8 solo fisico, ma anche e soprattutto metafisico ed interiore: il labirinto \u00e8 s\u00ec, manifestazione fisica dei sotterfugi degli antiquari sotto forma di tunnel e cunicoli sotterranei, ma anche un'apertura sui misteri interiori, sull'inconscio e sulle profondit\u00e0 insondate dell'animo umano. \u00c8 necessario ricordare che all'inizio della propria storia, Baroudiel \u00e8 un personaggio ma non \u00e8 una persona, avvolto com'\u00e8 nella sua apatia, e che bisogner\u00e0 aspettare l'incontro con Surac prima e poi quello con gli antiquari perch\u00e9 la narrazione si inneschi.\nUn elemento che sembra legare indissolubilmente Baroudiel ai misteri delle profondit\u00e0 \u00e8 il suo anello, oggetto carico di potere occulto \"i cui veri angoli di incidenza, gli angoli sacri, che soli possono dirigere il raggio fino al cuore della pietra, non sono che alcuni dotti a saperli formare.\" Rapha\u00ebl dichiara di vedere nella pietra \"il dio e dietro il dio, sua madre Persefone [...]. Ora scendo con Demetra nelle profondit\u00e0 della terra. E qui vedo le fonti occulte della vita, le origini. Qui, le divinit\u00e0 telluriche trattengono e scaldano i vapori che si elevano dal seno della natura, fino alla carne delle bestie e degli uomo e che, da laggi\u00f9, scivolano fino nell'anima, per possederla.\" Baroudiel \u00e8 l'inconsapevole proprietario di un oggetto dalle propriet\u00e0 non sono mistiche, ma pseudo-divine, che collega due mondi e collega lui stesso alla terra, le cui potenze sotterranee non solo attira, ma pare controllare.\nLa discesa secondo Durand.\nIl simbolo della discesa, secondo Gilbert Durand, \u00e8 da ricollegarsi al carattere irrevocabilmente fugace del tempo. Il divenire incessante, che crea angoscia, pu\u00f2 essere esplorato mediante un processo \"involutivo\". Si tratta di \"disimparare la paura\" ragion per cui la discesa necessita di un aiuto, un oggetto o l'accompagnamento di un mentore. La discesa rischia in ogni momento di confondersi con la caduta: essendo un rientro pi\u00f9 o meno viscerale il limite tra discesa temeraria senza guida e caduta verso gli abissi animali \u00e8 sottile. La differenza sta nella lentezza, che \u00e8 assimilazione del divenire dal di dentro. Alla lentezza si unisce la qualit\u00e0 termica del \"dolce calore\" che trasforma i valori negativi di angoscia e timore in diletto dell'intimit\u00e0 lentamente penetrata. Come avviene il passaggio da caduta a discesa\\piacere? \u00c8 un'inversione eufemizzante che si presenta attraverso la doppia negazione, cio\u00e8 la negazione di un atto negativo che distrugge la prima negativit\u00e0. Ogni discesa in s\u00e9 \u00e8 allo stesso tempo assunzione, sguardo al di fuori. Gli schemi della discesa intima si colorano della densit\u00e0 notturna (gli schemi ascensionali, di luce). \nNel romanzo qui presentato, non a caso Baroudiel viene condotto dai tre antiquari a cenare sottoterra. La discesa pu\u00f2 essere digestiva o sessuale: in quella digestiva, o inghiottimento, la profondit\u00e0 e gli archetipi dell'intimit\u00e0 sottendono al simbolismo notturno. L'atto alimentare \u00e8 anch'esso una doppia negazione grazie alla quale viene confermata la realt\u00e0 delle sostanze, la presa di coscienza dell'assimilazione digestiva aiuta a postulare un'interiorit\u00e0. Il principio di identit\u00e0 riceve il primo impulso dalla meditazione dell'assimilazione alimentare iperdeterminata dal carattere segreto di un'operazione che si svolge nelle tenebre viscerali. Questa intimit\u00e0 causa un'inversione: l'involucro appare meno prezioso del contenuto.\nIn sintesi: la calda intimit\u00e0 fornisce un antidoto al divenire spaventoso.\nPer approfondire: \"Le strutture antropologiche dell'immaginario\", Parigi, Dunod (prima edizione Parigi, P.U.F., 1960).\nLa fonte letteraria de \"Le Mille e una Notte\".\nSu molte delle figure narrative e delle simbologie dell'opera, soprattutto per quanto riguarda il mondo sotterraneo, ha certamente avuto un'influenza decisiva la lettura de Le Mille e una Notte, opera particolarmente amata dall'autore, che presenta, in un numero considerevole di racconti di ogni epoca ed edizione della raccolta, episodi di discese in grotte che si rivelano essere grandi e sfarzosi palazzi, luoghi che custodiscono tesori e persino veri e propri mondi sotterranei, le cui entrate sono spesso celate in luoghi isolati, appartati o di servizio e accessibili attraverso botole nascoste. Questi sotterranei sono spesso fonte di prove per il protagonista, sono luoghi ricchi di interdizioni (spesso violate a causa della curiosit\u00e0 e punite), dimora del soprannaturale, rappresentato nell'immaginario delle \"Notti\" dalle antiche divinit\u00e0 persiane, i Genii, e in senso pi\u00f9 generale del male, in quanto prossime alla Gehenna. In particolare l'Antiquaire \u00e8 riconducibile al celebre racconto \"Aladino e la lampada meravigliosa\", soprattutto per la sua natura di \"risalita\" oltre che di discesa, e inoltre per la presenza di entit\u00e0 soprannaturali che Aladino scopre di poter controllare grazie all'anello magico datogli dal mago, oltre che con la lampada."}
{"id": "4921574", "revid": "810736", "url": "https://it.wikipedia.org/wiki?curid=4921574", "title": "La fattoria (romanzo)", "text": "La fattoria (\"Le Mas Th\u00e9otime\") \u00e8 un romanzo del 1945 facente parte delle edizioni Charlot, scritto da Henri Bosco. L'opera ricevette il premio Th\u00e9ophraste Renaudot non appena pubblicata. La vicenda viene narrata in prima persona dal punto di vista del protagonista.\nTrama.\nLe prime pagine introducono pittorescamente nella campagna provenzale. Bosco descrive una terra ricca di profumi, dove si lavora incessantemente lottando contro la natura. \nLa storia si articola intorno alla figura di Pascal D\u00e9rivat, che fa il contadino, ma \u00e8 un uomo colto, ha una sensibilit\u00e0 particolare per le piante e conserva in solaio la sua collezione di piante rare. Pascal si \u00e8 ritirato a vita privata dopo aver ereditato dallo zio Th\u00e9otime la sua cascina, in cui vive con la famiglia Alibert, un'onesta famiglia di contadini. La sua unica distrazione \u00e8 il rapporto con il vicino e cugino Clodius. Clodius \u00e8 un uomo taccagno e malvagio, prova a scoraggiare Pascal per farlo tornare in citt\u00e0, ma, non riuscendoci, cerca ogni pretesto per portare il cugino in tribunale. Bosco mostra qui il contrasto tra chi, come Pascal, ama la terra e sa coltivarla, e chi, come Clodius, vuole solo possederla, amandola perci\u00f2 in modo sbagliato. Questa situazione di calma apparente viene turbata dall'arrivo della cugina di Pascal, Genevi\u00e8ve. I due erano destinati a sposarsi per rafforzare l'alleanza tra le famiglie\ndei D\u00e9rivat e dei M\u00e9tedieu. Genevi\u00e8ve per\u00f2 non amer\u00e0 mai Pascal, mentre lui nutre per lei un amore viscerale sin da bambino. Genevi\u00e8ve viene definita \u00ab une creature du vent, elle ne vivait pas elle dansait (una creatura del vento : lei non viveva, danzava) \u00bb, mentre lui \u00e8 \u00ab une creature de la terre (una creatura della terra)\u00bb. Tra i due sembra nascere un sentimento, ma in realt\u00e0 Genevi\u00e8ve \u00e8 inafferrabile. Lo stesso Pascal sa che per colpa della sua personalit\u00e0, che vive come un dramma, questo amore sar\u00e0 sempre impossibile.\nPascal regaler\u00e0 a Genevi\u00e8ve il terreno di Micolombe, il che equivale per lui a donarle se stesso. La coppia passer\u00e0 tutta la vita ad attirarsi e a respingersi, e si comprender\u00e0 soprattutto attraverso il silenzio.\nMa un avvenimento che rompe la pace, tanto ricercata da Pascal, \u00e8 l'assassinio di Clodius. M. Rembout, poliziotto sensibile, \u00e8 il primo a sospettare che l'assassino sia un uomo venuto dalla citt\u00e0, e che la morte di Clodius possa essere avvenuta per sbaglio. Infatti l'omicida \u00e8 Jacques Lebreux, marito di Genevi\u00e8ve, venuto in zona per riprendersi la moglie: e probabilmente non voleva uccidere Clodius, ma Pascal. \nCostui trover\u00e0 l'assassino nascosto proprio nel suo solaio, e, dopo averne scoperto l'identit\u00e0, per una sorta di disordine mentale generato dalla passione, lo protegger\u00e0 e nasconder\u00e0, ritrovandosi cos\u00ec a essere in qualche modo complice dell'omicidio. Jacques Lebreux alla fine, emigrer\u00e0 all'estero e Genevi\u00e8ve si ritirer\u00e0 in convento a Nazareth. \nSi nota allora un cambiamento sia in Pascal che nella terra. Una certa aridit\u00e0 fa breccia nel cuore di Pascal ed \u00e8 la stessa aridit\u00e0\nche troviamo nel terreno: \u00ab La terre m'a sauv\u00e9, et je suis attach\u00e9 \u00e0 la terre (la terra mi ha salvato e io sono attaccato alla terra\u00bb). \nMa \u00e8 la terra stessa a salvarlo: Fran\u00e7oise, figlia di contadini, attaccata alla terra come lui, lo legher\u00e0 a s\u00e9; mentre Pascal affider\u00e0 alla famiglia di lei il terreno che ha ereditato dopo la morte di Clodius. Fran\u00e7oise ama in modo puro e semplice Pascal essendo a conoscenza della differenza di ceto tra loro ma sapendo anche di essere una donna forte, coraggiosa e fedele. \nIl diario di Pascal, nonch\u00e9 il libro, si conclude con Fran\u00e7oise e Pascal che passeggiano. Lei diventa la sua fonte di gioia \u00abelle respirait le bonheur. Et de la voir ainsi je me sentais heureux parce qu'elle \u00e9tait grande, belle et qu'elle marchait pr\u00e8s de moi, avec confiance, \u00e0 pas lents, comme une vraie femme de la terre( Lei respirava la felicit\u00e0. E di vederla cos\u00ec mi sentivo felice, perch\u00e9 era grande, bella, e camminava vicino a me, fiduciosa, a passi lenti \u00bb.\nCostanti.\nPer tutto il romanzo Bosco ci pone davanti alla domanda \"che cos'\u00e8 la felicit\u00e0?\"\nBarth\u00e9lemy, quasi in sordina, si esprime attraverso queste parole \"Noi, forse non abbiamo la felicit\u00e0 ma conosciamo la tranquillit\u00e0\"\nPascal, nel suo giornale scrive \" Non cerco pi\u00f9 la felicit\u00e0 ma la pace. Forse la pace \u00e8 pi\u00f9 importante della felicit\u00e0, io non lo so. E del resto, cosa me ne importa? Non sono solo, davanti a me, c'\u00e8 il fuoco dell'inverno\".\nQuesta \u00e8 la definizione di \"bonheur\" legata al sole, al luogo, al quartiere, basata sul lavoro ma sempre carica di una qualche ambiguit\u00e0\nBosco si concentra sulla fisionomia morale della casa.\nAll'interno troviamo due universi: Quello del solaio, \u00e8 un universo caldo e materno, carico di una speranza legata alla vicinanza con il sole. Qui Pascal trascorre la sua vita, \u00e8 un luogo di protezione dal quale poter guardare \"filer les saisons\", \u00e8 il cuore della casa che rende l'intera Mas Th\u00e9otime una \"maison heureuse\".\nL'altro universo \u00e8 quello legato ai sotterranei, oscuro e marcato da profonde tenebre. Questa divisione \u00e8 stata studiata dalla psicologia che, riconoscendo nella simbologia della casa un microcosmo a met\u00e0 tra il microcosmo umano e il macrocosmo, attribuisce a una determinata parte di essa un significato ben preciso: se la facciata rappresenta l'apparenza e la cucina il cambiamento, il tetto, il solaio e i piani superiori indicano lo spirito in cerca di elevazione, mentre i piani inferiori l'inconscio e gli istinti. Gilbert Durand sottolinea anche che, attraverso i movimenti al suo interno, si pu\u00f2 attuare un avvicinamento allo spirito o alla materia. D'altronde muoversi in una casa significa sempre attuare uno scavo all'interno di s\u00e9.\nLa biografia di Herni Bosco \u00e8 la prima sorgente da cui dobbiamo attingere per capire il valore di questa tematica. Bosco cominci\u00f2 a vivere in campagna all'et\u00e0 di tre anni, abitare la campagna provenzale era come abitare una fattoria (\"Mas\"), che per lui fu quasi una seconda madre\" \"Ma la madre, la madre forte, era la casa, con le grandi crepe nei suoi muri, la sua cuffia di tegole riposante sopra di noi, e questo calore materno con il quale solo alcune case avvolgono gli uomini\"\" (Bosco Un oubli moins profond ). La casa, che Bosco am\u00f2 nella sua infanzia, \u00e8 proprio la casa di cui parla a lungo nella sua opera, caricata di valori mistici, quasi Bosco avesse il culto e la religione della casa. Mentre in altre opere la casa \u00e8 legata solo al sentimento famigliare, qui si lega anche ad una ricerca spirituale. Th\u00e9otime \u00e8 una sorta di tempio, all'interno della quale vive una divinit\u00e0: il fuoco, che \u00e8 percebile sia nel foyer che nella lampada, simbolo cos\u00ec caro al sonno bosconiano. \nTh\u00e9otime diventa progressivamente un personaggio, il pi\u00f9 importante di tutti. Generatrice di una pace dell'anima, semplice e serena ma allo stesso tempo esigente: sembra esemplificare l'isomorfismo tra casa e ventre materno sottolineato da Gilbert Durand (\"Le strutture antropologiche dell'immaginario\"). \nTra la fattoria e Pascal si \u00e8 instaurato un rapporto amichevole e benevolo a patto che Pascal non rompa gli obblighi morali da essa imposti. Un ostacolo a quest'alleanza \u00e8 Genevi\u00e8ve che tenta Pascal ad andarsene ma lui ritorna da Th\u00e9otime come se avesse sentito una vera propria voce richiamarlo a s\u00e9.\nSar\u00e0 proprio la partenza di Genevi\u00e8ve a fargli apprezzare ancora di pi\u00f9 i silenzi della casa, che ridonano la calma a un'anima che per troppo a lungo \u00e8 stata agitata. \nI personaggi vivono quasi in simbosi con le case e i loro caratteri.\nTutti i desideri e pensieri sono da loro regolati e prendono forma nelle vecchie dimore.\nLa fattoria di Th\u00e9otime, ad esempio, fa l'azione attiva di proteggere chi vive sotto il suo tetto, ma da Genevi\u00e8ve questa protezione \u00e8 vissuta come oppressione dalla quale si allontaner\u00e0 per andare a Micolombe, che si accorda maggiormente con il suo spirito. D'altronde la casa \u00e8 anche un labirinto, che come tale pu\u00f2 generare angoscia.\nMicolombe \u00e8 profondamente diversa da Th\u00e9otime, \"on s'exalte \u00e0 Micolombe alors que \u00e0 Th\u00e9otime l'ame se contient\"\nHenri Bosco \u00e8 un autentico religioso, sensibile alla presenza del sacro nel mondo invaso da una civilt\u00e0 materialista. \nSa che l'uomo \u00e8 al centro di una rete di forze misteriose e sovrannaturali dove cristianesimo e paganesimo s'intrecciano in un complesso simbolismo.\nMicolombe e la cappella di Sant Jean sono due rifugi spirituali che marcano il destino di Genevi\u00e8ve. Micolombe sembra indicarle il cammino della rinuncia.\nGenevi\u00e8ve trova un'immagine pia di un cuore che ricorda una rosa attraversata da una croce. Tale effigie la spinge a orientare la sua passione ed esaltazione alla spiritualit\u00e0. Con lei l'idea e il sentimento di Dio penetrano a Th\u00e8otime.\nQui il soprannaturale non \u00e8 spaventoso, pare fiabesco pi\u00f9 che demoniaco. \nBosco stesso, intervistato una volta conclusa l'opera , afferma che \"Solo una volta che esso fu terminato, ho compreso il senso mistico del mio libro: da un lato l'uomo e la terra, dall'altro, la spiritualit\u00e0, il cielo\".\nI personaggi, a cominciare dall'eroe narratore Pascal, si inseriscono in un clima passionale fatto di silenzi e ritegni. \nLa Provenza \u00e8 un paese \"plein de paroles int\u00e9rieures\", un paese di taciturni.\nLa storia procede per allusioni generali e per sottintesi; le allusioni provengono dalle loro bocche e i sottintesi dai loro silenzi.\n\"Il reste alors \u00e0 le comprendre et \u00e0 tirer de ce silence la pens\u00e9e qu'il a r\u00e9serv\u00e9e en lui, car ce n'est point ce qu'il vient de dire qui compte, mais l'arri\u00e8re- pens\u00e9e dont il ne pr\u00e9sente qu'une ombre presque insaisissable\" (pag 89-90) \nLa connotazione legata all'acqua che qui emerge \u00e8 la purezza.\nI personaggi si relazionano con l'acqua in maniera differente; per Genevi\u00e8ve l'acqua \u00e8 fonte di disorientamento, afferma che pi\u00f9 le giovani si avvicinano alle sorgenti pi\u00f9 perdono la facolt\u00e0 della ragione, ogni qual volta lei vi si specchia ritrova riflesso un essere sconosciuto.\nPer Fran\u00e7oise, l'acqua \u00e8 calma e fresca, semplice superficie riflettente della sua pura bellezza.\nPer Pascal \u00e8 fonte di conforto, quando si ritrover\u00e0 ad accettare il terreno di Clodius si avviciner\u00e0 a una sorgente che gli infonder\u00e0 piacere e tranquillit\u00e0. \nIl ruolo purificatore dell'acqua non \u00e8 legato tanto alla soatanza, all'elemento in s\u00e9, come sostiene Gaston Bachelard, ma \u00e8 piuttosto dovuto alla sua limpidezza. L'acqua lustrale ha, in primo luogo, valore morale: \u00e8 la sostanza stessa della purezza, non si limita a contenerla, la irradia. A rafforzarne la limpidezza e, quindi, il valore purificatore \u00e8 la freschezza, contrapposta al tepore quotidiano. Bchelard nota anche come l'acqua, tramite il riflesso, sdoppi il mondo e gli esseri, dando origine a una sorta di mondo al contrario. \nLe stagioni scandiscono la vita dei personaggi: \"Il suffisait, pour devenir heureux, de s'accorder aux lois les plus simples de la vie, car l'ann\u00e9e s'y partage naturellement en quatre saison dont il faut tenir compte, en automne, du fait de pluies, en hiver \u00e0 cause de la neige et de la tramontane, au printemps parce qu'on y a gel\u00e9es et de violents orages, et en \u00e9t\u00e9, un soleil dur qui d\u00e9vore tout. Quand on sait tout cela, on suit les saisons, et l'on m\u00e8ne bien son \u00e2me et ses semailles, \u00e0 travers les temps de la pluie, de la brise, de la gel\u00e9e et du soleil\". \nUomo e terra sono in stretta connessione: la forza pulsante delle colline arriva a volte a irritare i nervi. Attraverso l'immaginario la terra prende vita, diventa un essere materno ( \"Cette terre est forte et nourrici\u00e8re d'\u00e2me\" ) ma allo stesso tempo indomabile.Cosa possono i personaggi, con i loro sentimenti e passioni, contro le esigenze della terra? Possono solo modellarsi secondo le sue volont\u00e0, come la famiglia Alibert \"model\u00e9s aux exigences de la terre\". Pi\u00f9 ci addentriamo all'interno della storia pi\u00f9 vediamo che Bosco non sta trattando di un intrigo personale ma del dramma della terra stessa alle prese con l'uomo \"Lei, esigente, pericolosa; l'uomo, predestinato a dominare, ma in balia di passioni contrarie. Qui l'emportera?\" (Bosco) \nIl mondo delle radici si carica di un duplice valore, da una parte simbolo di vita e di forza legato agli elementi nutritivi e all'acqua, dall'altra parte simbolo delle tenebre sotterranee, incerte e pericolose, immagine di un versante scuro dell'anima umana. \nFonti.\nBosco prende spunto per la sua opera dalle pi\u00f9 svariate epoche e dai pi\u00f9 svariati generi.\n\"L'H\u00f4te secret\" di Conrad condivide lo stesso ambiente e atmosfera con l'opera di Bosco, quasi come se l'intrigo di questa vicenda avesse potuto influenzare le Mas.\nIn entrambe le vicende il protagonista si trova a trascorrere dei giorni insieme ad un assassino; Pascal inspiegabilmente protegge l'assassino covando la paura di venire scoperto, mentre in Cobrad alla paura si aggiunge una sensazione di sdoppiamento. \n\"Les Confessions\" di Jean Jacques Rousseau influenza Bosco nello stile, donando al Mas un movimento generale caratteristico.\nLo stesso Pascal ha similitudini con Rousseau: entrambi erboristi, solitari nella campagna e felici.\n\"Les travaux et les jours\" di Hesiode ha influenzato direttamente Bosco nel modo di scrivere, definito nudo e seminudo.\n\"Les Georgiques\" di Virgilio condividono con l'opera bosconiana ideologie e tematiche. Virgilio ricorda che dall'alto il cielo regola il movimento degli astri i quali influenzano non solo la semina, le credenze, la raccolta di cereali ma ancora le vicissitudini umane.\nRiguardo alla visione della Provenza, similitudini si possono riscontrare in \"Mereille\" di Fr\u00e9d\u00e9ric Mistral. \nI due scrivono a un secolo di distanza ma non \u00e8 solo la distanza cronologica a dargli un impatto diverso: mentre Bosco non fa mai allusioni al passato, Mistral tratta spesso del folklore provenzale.\nUna pi\u00f9 profonda differenza \u00e8 visibile tra Giono e Bosco, nonostante siano contemporanei: il primo impegnato socialmente e il secondo interessato al misticismo atemporale.\nCollegamenti esterni.\nhttps://web.archive.org/web/20140429190207/http://livre.prologuenumerique.ca/telechargement/extrait.cfm?ISBN=9782296456983&amp;type=pdf"}
{"id": "4921575", "revid": "110157", "url": "https://it.wikipedia.org/wiki?curid=4921575", "title": "Pascalet", "text": "Pascalet \u00e8 un romanzo scritto da Henri Bosco e pubblicato nel 1958 al seguito del pi\u00f9 conosciuto \"Bargabot\".\n\u00c8 l'unico romanzo dell'autore che ha nel titolo il nome del protagonista, ovvero Pascalet, bambino - alter ego o \"fantasma\" di Henri giovane, il quale si ritrova ora a quattordici anni: l'et\u00e0 delle scuole medie vissute in collegio, l'et\u00e0 in cui il ragazzo si rende conto che gli anni passano e che le persone amate, considerate come le proprie radici, non sono eterne.\nTrama.\nIl romanzo costituisce un vagabondaggio nei ricordi da parte dell'uomo ormai invecchiato: l'uomo \u00e8 Pascalet de \"Il fanciullo e il fiume\".\nI ricordi non intervengono in successione cronologica ma sono dettati dalle emozioni che riaffiorano.\nI pensieri si concentrano sulla figura della tata di casa, Julie, descrivendo alcuni tratti fisici e caratteriali della donna, sulla vita passata in collegio, sui professori, sui compagni ed in particolare sul dormitorio con le sue ombre ed i sorveglianti.\nQuando il giorno delle vacanze arriva, i ragazzi tornano dalle loro famiglie tranne Pascalet che resta in collegio: rivolge i suoi pensieri agli amici che non vede ormai da tempo e non sa se mai rivedr\u00e0, risale poi al periodo in cui viveva a Le Mas du Gage e con la famiglia c'erano Tante Martine, ormai non pi\u00f9 in vita, e l'amico fraterno Gatzo.\nLa figura di quest'ultimo, Gatzo, sembra quasi evanescente ed immaginaria: infatti non \u00e8 facile cogliere le ripetute scomparse, fughe ed apparizioni.\nPascalet ricorda quando Bargabot lo ha ricondotto a casa e poi la scomparsa di Gatzo che mal si adattava al quotidiano casalingo.\nI ricordi tornano, inoltre, al dormitorio ed alla propria fuga grazie all'aiuto di L\u00e9on, figlio della tata Julie, il quale convince Pascalet e lo sistema in un nascondiglio.\nDal luogo in cui il protagonista viene nascosto, una stanza tetra di un sottotetto, da cui vede solo un frammento di un probabile cortile, osserva l'ambiente ristretto che ha davanti a s\u00e9: l\u00ec scorge un anziano che Bosco definisce \"vieillard\" ed \u00e8 descritto simile ad un barbone.\nInfine, da quel nascondiglio Pascalet vede movimenti sospetti ed \u00e8 in quel momento che tra i ricordi emerge nuovamente Gatzo, il quale nasconde qualcosa: Pascalet ricorda che l'amico una sera ha perso i sensi, e si \u00e8 ritrovato al suo risveglio davanti a colei che il protagonista scopre essere Hyacinthe, il \"segreto\".\nLa ragazza sembra estranea al mondo reale: fissa il giovane ma non parla, viene ricondotta nel suo nascondiglio.\nA conclusione dell'opera, viene aperto dai due amici un discorso sull'anima, sui diversi \"tipi di anima\", sull'assenza di anima in determinati individui e Hyacinthe rimane una figura eterea, surreale, non tangibile."}
{"id": "4921577", "revid": "122931953", "url": "https://it.wikipedia.org/wiki?curid=4921577", "title": "Eco.mont - Journal on Protected Mountain Areas Research and Management", "text": "Eco.mont - Journal on Protected Mountain Areas Research and Management (abbreviato come \"eco.mont\") \u00e8 una rivista scientifica \"peer-reviewed\" in lingua inglese per la ricerca di montagna nelle aree protette. \u00c8 pubblicata dal 2009 dall'Istituto di Ricerca Interdisciplinare di Montagna (IGF) dell'Accademia austriaca delle scienze.\nLa periodicit\u00e0 \u00e8 semestrale; sono pubblicati articoli scientifici su tutti i regioni di montagna del mondo, soprattutto sull'alta montagna. Alcuni esempi sono: l'arco alpino, gli Appennini, la catena dell'Himalaya o la cordigliera delle Ande. Secondo l'\"Institute for Scientific Information\" (ISI) l\"'impact factor\" di questa rivista nel 2012 \u00e8 stato di 0,306. La rivista si trova nel Directory of Open Access Journals.\nIndicizzazioni.\nIl \"eco.mont \u2013 Journal on Protected Mountain Areas Research and Management\" \u00e8 indicizzato in:"}
{"id": "4921583", "revid": "287204", "url": "https://it.wikipedia.org/wiki?curid=4921583", "title": "Tonino (romanzo)", "text": "Tonino \u00e8 un romanzo dello scrittore francese Henri Bosco pubblicato per la prima volta nel 1952.\nTrama.\nAmbientato nella campagna avignonese, \"Tonino\" \u00e8 costituito come un libro di ricordi in cui il narratore racconta i suoi otto anni. Si descrive come un bambino magro, alto e olivastro, dalla salute cagionevole e dall'acuta sensibilit\u00e0. I genitori, costretti ad allontanarsi frequentemente per motivi lavorativi, lo affidano spesso in custodia, dietro un piccolo compenso, a coppie della zona: sfilano cos\u00ec nel\nlibro una serie di personaggi e di aneddoti: i primi ad ospitare il bambino, i Bourdifaille, scontenti della magra pigione, gli danno poco da mangiare, e lo tormentano con meschinit\u00e0, finch\u00e9 Tonino riuscir\u00e0 a vendicarsi. Affidato allora ai coniugi B\u00e9nichat, Tonino si affeziona a entrambi, ma deve imparare a fare i conti con l'alcolismo della donna, Laide, e con il carattere burbero del marito, Aristide. Le monotone giornate con i B\u00e9nichat sono movimentate per\u00f2 da un'oscura presenza: quella dei gobbi gemelli Cassio e Barnaba, i bottegai\npresso cui Laide fa le compere, accumulando debiti. La bottega dei gobbi assume per Tonino connotati diabolici, soprattutto la botola che si apre nel pavimento, che sembra condurre, anzich\u00e9 a una cantina, a uno spazio indeterminato e infernale. Oltre a questi tormenti, il bimbo sente il peso della solitudine, alimentata dalla lontananza dei genitori e dall'assenza di coetanei, e si isola in un mondo immaginario abitato dalle sue infantili fantasie. Sempre pi\u00f9 spesso si rifugia di fronte al muro che sta in fondo al vicolo, che gli permette di immaginare dall'altra parte un mondo fantastico. \u00c8 proprio presso il muro che il bambino fa la conoscenza della piccola Maria, con la quale instaura un delicato rapporto di comunione di anime. Per Tonino si schiude finalmente il segreto della felicit\u00e0, potendo\ncondividere tutta la sua ricchezza interiore. L'idillio finisce quando la zia di lei la porta via per porre termine agli incontri. A raccontare alla zia il loro segreto sono due gobbi gemelli, che confermano la loro innata malvagit\u00e0. Inoltre sono due usurai malvagi, e infatti non indietreggeranno nemmeno di fronte alla morte di un prete ubriacone loro debitore per tentare di recuperare il credito.\nSpaventato dalla loro cattiveria ma desideroso di vendetta, Tonino riesce a trafugare il quaderno dove sono segnati gli ingenti debiti di Laide, ma lo fa scoprire ad Aristide, che, dopo aver picchiato la moglie, esce con il bambino sotto la neve. I due sono sorpresi da una tormenta, e il bambino si ammala fino a rischiare di morire. I genitori torneranno a prenderlo, biasimando i B\u00e9nichat per la grave malattia del figlio: i due coniugi, fino ad allora cos\u00ec importanti, diventano un ricordo lontano. Dopo la lunga guarigione si apre un\nperiodo felice e sereno per Tonino, affidato all'organista Maillet e sua moglie, che abitano al di l\u00e0 del fantomatico muro (\u201cEro uscito dal mondo nero, fumoso, miserabile del vicolo, per entrare nel mondo dei fiori, degli alberi diritti, della vita sorridente e della musica\u201d). Anche il soggiorno presso i Maillet finisce e il bimbo torna a casa accudito da zia Clarisse, che trasforma lo spazio della casa in una dimora dell'anima, dove sono nascosti indicibili segreti: \u201cFu lei a inventarmi il solaio, a scoprire la cantina, a ricostruire per me tutta la casa con un solo tocco di bacchetta magica\u201d (traduz.di Jole Fia, 1955). Ma Tonino continua a cercare Maria, e crede\ndi poterlo fare nella mitica citt\u00e0 di Almuradiel, al di l\u00e0 del ponte\u2026"}
{"id": "4921584", "revid": "827882", "url": "https://it.wikipedia.org/wiki?curid=4921584", "title": "Musica per bambini", "text": "La musica per bambini \u00e8 la musica appositamente composta e suonata per un pubblico di bambini. Sebbene le sue varianti sonore siano numerose (poesie, filastrocche, ninnenanne, canzoni tradizionali, sigle di cartoni animati ecc...), le sue finalit\u00e0 sono principalmente due, ovvero l'intrattenimento o la formazione ed educazione. Da un punto di vista didattico, il suo obiettivo principale \u00e8 quello di educare l'infante a interagire correttamente con il mondo esterno, acculturarlo e migliorare le sue capacit\u00e0 pratiche, cimentandolo talvolta in recite, balli di gruppo e attivit\u00e0 motorie. In casi particolari essa viene utilizzata per educare i pi\u00f9 piccoli all'ascolto e all'educazione delle regole musicali.\nNonostante la sua natura molto eterogenea, la musica per bambini \u00e8 generalmente semplice, melodica e tratta temi legati alla fantasia.\nIn molte zone dell'Oriente e dell'Africa il modo di fruire e concepire la musica per bambini \u00e8 tuttavia molto differente dal modello occidentale, poich\u00e9 viene tramandata oralmente ed \u00e8 connessa ai rituali quotidiani."}
{"id": "4921585", "revid": "348618", "url": "https://it.wikipedia.org/wiki?curid=4921585", "title": "Ulus (mongolo)", "text": "Ulus (originariamente ulush) \u00e8 un termine mongolo desunto dall'antico turco.&lt;br&gt; \nIn quest'ultimo caso il sostantivo si riferiva a \"paese, citt\u00e0, villaggio\" ma, entrato nell'uso dei mongoli, il sostantivo assunse il significato di \"popolazione mongola\" dapprima e di \"nazione mongola\" nella sua interezza in un secondo momento, come si rileva dal sigillo del 1246 di G\u00fcy\u00fck."}
{"id": "4921587", "revid": "1543377", "url": "https://it.wikipedia.org/wiki?curid=4921587", "title": "Falco Nero (capo indiano)", "text": "Non era un capo per diritto ereditario. Falco Nero si guadagn\u00f2 lo status di capo guerriero per quanto fatto sul campo: guid\u00f2 razzie e guerre fin da giovane, ed un gruppo di guerrieri Sauk durante la guerra di Falco Nero del 1832.\nDurante la guerra anglo-americana Falco Nero combatt\u00e9 a fianco del Regno Unito contro gli Stati Uniti d'America, nella speranza di cacciare i coloni dal territorio Sauk. In seguito guid\u00f2 un gruppo di guerrieri Sauk e Fox noti come British Band contro i coloni europeo-americani dell'Illinois e dell'attuale Wisconsin, portando nel 1832 alla guerra che prende da lui il nome. Dopo la guerra fu catturato dagli statunitensi e portato ad est. Assieme ad altri capi guerrieri fu portato in giro ed esposto in numerose citt\u00e0.\nPoco dopo essere stato rilasciato, Falco Nero raccont\u00f2 la propria storia ad un interprete; aiutato da un giornalista, nel 1833 pubblic\u00f2 \"Autobiography of Ma-Ka-Tai-Me-She-Kia-Kiak, or Black Hawk, Embracing the Traditions of his Nation...\" a Cincinnati (Ohio). Fu la prima autobiografia di un nativo pubblicata negli Stati Uniti, e divenne un best seller venendo ristampato numerose volte. Falco Nero mor\u00ec nel 1838 (all'et\u00e0 di 70 o 71 anni) nell'attuale Iowa sudorientale.\nBiografia.\nGiovent\u00f9.\nFalco Nero, o Sparviero Nero (Sauk: Ma-ka-tai-me-she-kia-kiak [\"Mahkate:wi-me\u0161i-ke:hke:hkwa\"], \"essere un grande falco nero\") nacque nel 1767 in un villaggio di \"Saukenuk\" sul fiume Rock River (attuale Rock Island, Illinois). Il padre di Falco Nero, \"Pyesa\", era il guaritore della trib\u00f9 dei Sauk. I Sauk usavano il villaggio in estate per la raccolta del grano e come sito funerario. In inverno attraversavano il Mississippi per raggiungere l'odierno Iowa in previsione delle cacce invernali.\nSi conosce poco della giovent\u00f9 di Falco Nero. Si dice che fosse un discendente di \"Nanamakee\" (Tuono), un capo Sauk che, secondo la tradizione, incontr\u00f2 uno dei primi esploratori francesi, forse Samuel de Champlain. All'et\u00e0 di 15 anni Falco Nero accompagn\u00f2 il padre Pyesa durante una razzia contro gli Osage. Si guadagn\u00f2 rispetto uccidendo e privando dello scalpo il suo primo nemico. Il giovane Falco Nero cerc\u00f2 di diventare un capo guerriero guidando altre razzie. Ebbe un successo limitato finch\u00e9, a 19 anni, guid\u00f2 200 uomini contro gli Osage uccidendo personalmente cinque uomini ed una donna. Poco dopo si un\u00ec al padre in un assalto ai Cherokee lungo il fiume Meramec in Missouri. Dopo la morte di Pyesa a causa delle ferite ricevute in battaglia, Falco Nero eredit\u00f2 il materiale medico del padre, il che gli valse un importante ruolo nella trib\u00f9.\nCapo guerriero.\nDopo un lungo periodo di lutto in onore del padre, Falco Nero riprese il comando dei gruppi d'assalto negli anni seguenti, solitamente contro il tradizionale nemico Osage. Falco Nero non apparteneva ad un clan che prevedeva l'ereditariet\u00e0 dei titoli. Raggiunse il suo status tramite quanto fatto da guerriero. Gli uomini come Falco Nero sono a volte chiamati \"capi guerrieri\", ma lo storico Patrick Jung scrive: \"\u00e8 pi\u00f9 preciso chiamarli 'leader guerrieri' dato che la natura del loro incarico ed il potere che ricoprivano erano diversi da quelli dei capi indiani\". Storici del XX secolo come John W. Hall hanno ipotizzato che \"capitani di guerra\" fosse il termine pi\u00f9 corretto.\nGuerra del 1812.\nDurante la guerra anglo-americana Falco Nero, ormai quarantacinquenne, fu a capo di un gruppo di Sauk del villaggio di Saukenuk che contava circa 200 guerrieri. Sosteneva l'invalidit\u00e0 del trattato di Saint Louis di Quashquame (1804) firmato da Sauk-Fox e dall'allora governatore William Henry Harrison del territorio dell'Indiana che aveva ceduto il territorio, compresa Saukenuk, agli Stati Uniti d'America. Sauk e Fox prendevano decisioni in base al consenso, ed i rappresentanti presentatisi di fronte al governo per cedere il terreno non ne avevano il diritto. Falco Nero partecip\u00f2 alle schermaglie contro gli Stati Uniti presso il neonato Fort Madison nel cuore della terra contesa. Fu la prima volta che combatt\u00e9 direttamente contro l'esercito statunitense.\nDurante la guerra anglo-americana la Gran Bretagna e le sue colonie nell'odierno Canada affrontarono gli Stati Uniti, e le principali battaglie furono combattute nella regione dei Grandi Laghi. I britannici dipesero dall'alleanza con i nativi per portare avanti la guerra, dato che loro erano occupati in Europa con Napoleone Bonaparte. Il colonnello Robert Dickson, commerciante di pelli britannico, ammass\u00f2 un considerevole gruppo di nativi a Green Bay per sostenere le operazioni britanniche. Molti erano Potawatomi, Ho-Chunk, Kickapoo e Odawa. Anche Falco Nero ed i suoi circa 200 uomini fecero parte del gruppo.\nDickson promosse Falco Nero al grado di generale di brigata, al comando di tutti i nativi di Green Bay, e gli forn\u00ec una bandiera di seta, una medaglia ed un certificato scritto di buona condotta ed alleanza con i britannici. Il capo guerriero conserv\u00f2 il certificato per 20 anni. Fu trovato dagli statunitensi dopo la battaglia di Bad Axe, assieme ad una bandiera simile a quella datagli da Dickson.\nNel corso della guerra Falco Nero ed i nativi combatterono numerosi scontri con il maggior generale Henry Procter sulle rive del Lago Erie. Falco Nero fu alla battaglia di Frenchtown, a Fort Meigs ed a Fort Stephenson. Gli Stati Uniti respinsero britannici e nativi guidati da Tecumseh, provocandogli numerose perdite.\nFalco Nero era disperato per le molte vite perse a causa dei metodi europei; poco dopo abbandon\u00f2 la guerra e fece ritorno a casa. Tornato a Saukenuk scopr\u00ec che il rivale \"Keokuk\" era diventato capo guerriero della trib\u00f9. Falco Nero si un\u00ec di nuovo ai britannici verso la fine della guerra, combattendo le campagne lungo il Mississippi e nei pressi del territorio dell'Illinois. Nella battaglia di Credit Island e pressando gli statunitensi a Fort Johnson, Falco Nero aiut\u00f2 a cacciare gli americani dall'alta valle del Mississippi.\nFalco Nero combatt\u00e9 la battaglia di Sink Hole (maggio 1815) comandando un'imboscata ad un gruppo di ranger del Missouri. Il resoconto della battaglia fu stilato dal capo del gruppo del Missouri John Shaw e da Falco Nero.\nDopo la fine della guerra Falco Nero firm\u00f2 un trattato di pace nel maggio 1816 che confermava il contenuto del trattato del 1804. In seguito disse di non essere a conoscenza di questo trattato.\nGuerra di Falco Nero.\nSecondo il trattato del 1804 Sauk e Fox avevano ceduto le loro terre in Illinois, e nel 1828 furono spostati ad ovest del Mississippi. Falco Nero ed altri membri delle trib\u00f9 negavano la validit\u00e0 del trattato. Infuriato dalla perdita della terra natale, tra il 1830 ed il 1831 Falco Nero guid\u00f2 alcune incursioni oltre il Mississippi in Illinois. Ogni volta fu convinto a tornare ad ovest senza spargimenti di sangue.\nNell'aprile del 1832, incoraggiato dalla promessa di un'alleanza con altre trib\u00f9 e con i britannici, port\u00f2 la propria \"British Band\" di oltre persone, sia guerrieri che non, in Illinois. Non trovando alleati cerc\u00f2 di tornare nello Iowa, ma le indisciplinate milizie dell'Illinois provocarono l'attacco e la battaglia di Stillman's Run. Seguirono molti altri scontri violenti. I governatori di Michigan ed Illinois mobilitarono le proprie milizie per dare la caccia alla banda di Falco Nero. Il conflitto divenne famoso col nome di guerra di Falco Nero.\nQuando Falco Nero entr\u00f2 in Illinois ad aprile, la sua British Band era composta di circa 500 guerrieri e uomini anziani, donne e bambini. Il gruppo comprendeva membri Sauk, Fox e Kickapoo. Attraversarono il fiume nei pressi della foce dell'Iowa e seguirono il corso del Rock River verso nordest. Lungo la strada oltrepassarono le rovine di Saukenuk e si diressero al villaggio del profeta degli Ho-Chunk Nuvola Bianca.\nCon il prosieguo della guerra gruppi di altre trib\u00f9 si unirono a Falco Nero, o cercarono di farlo. Altri nativi e coloni praticarono violenze personali approfittando del caos della guerra. In un caso una banda di ostili Ho-Chunk intenzionati ad unirsi a Falco Nero attacc\u00f2 ed uccise il gruppo di Felix Saint Vrain in quello che gli americani chiamano massacro di Saint Vrain. Questa azione fu un'eccezione dato che molti Ho-Chunk si schierarono con gli statunitensi nel corso della guerra di Falco Nero. I guerrieri che assaltarono Saint Vrain agivano in modo indipendente dagli altri Ho-Chunk. Tra aprile ed agosto anche i guerrieri Potawatomi si unirono a Falco Nero.\nLa guerra dur\u00f2 da aprile ad agosto del 1832, con numerose battaglie, schermaglie e massacri su entrambi i lati. Quando le milizie di Illinois e Michigan incrociarono Falco Nero dopo la battaglia Wisconsin Heights, diedero vita allo scontro finale di Bad Axe. Alla foce del Bad Axe i soldati lanciati all'inseguimento, gli alleati indiani ed una cannoniera statunitense uccisero centinaia di Sauk e Potawatomi, con donne e bambini. Il 27 agosto 1832 Falco Nero e \"Wabokieshiek\" si arresero a Prairie du Chien all'agente indiano Joseph Street.\nGiro dell'est.\nDopo la guerra, con molti degli uomini di Falco Nero uccisi, ed il resto catturati o dispersi, lo sconfitto Falco Nero fu tenuto prigioniero presso le Jefferson Barracks di Saint Louis (Missouri) con Neapope, Nuvola Bianca ed altri otto capi. Dopo otto mesi, nell'aprile 1833 furono portati ad est su ordine del presidente Andrew Jackson. Gli uomini furono trasportati su barche, carri e treni ed incontrarono enormi folle in ogni posto. Jackson voleva impressionarli mostrandogli la forza degli Stati Uniti. Giunti a Washington incontrarono Jackson ed il segretario alla guerra Lewis Cass. In seguito furono portati alla destinazione finale, la prigione di Fort Monroe a Norfolk, in Virginia. Furono tenuti l\u00ec solo poche settimane, durante le quali posarono per ritratti eseguiti da diversi artisti.\nIl 5 giugno 1833 furono mandati ad ovest su una nave in un giro che li vide attraversare molte grandi citt\u00e0. Riscossero successo ovunque, e grandi folle li attesero a Baltimora, Filadelfia e New York, . Ad ovest, nei pressi dei siti storici delle battaglie, l'accoglienza fu molto diversa. Ad esempio a Detroit la folla bruci\u00f2 ed appese effigi dei prigionieri.\nPrima autobiografia di un nativo americano.\nVerso la fine della prigionia nel 1833, Falco Nero raccont\u00f2 la propria vita ad Antoine LeClaire, un interprete governativo. Edita dal giornalista locale J.B. Patterson, la storia di Falco Nero fu la prima autobiografia di un nativo americano pubblicata negli Stati Uniti. La \"Autobiography of Ma-Ka-Tai-Me-She-Kia-Kiak, or Black Hawk, Embracing the Traditions of his Nation, Various Wars In Which He Has Been Engaged, and His Account of the Cause and General History of the Black Hawk War of 1832, His Surrender, and Travels Through the United States. Also Life, Death and Burial of the Old Chief, Together with a History of the Black Hawk War\" fu pubblicata nel 1833 a Cincinnati, Ohio. Il libro divenne subito un best seller e fu ripubblicato numerose volte.\nStoria da capo Sauk.\nNonostante non fosse un capo ereditario, Falco Nero gioc\u00f2 un ruolo importante nella comunit\u00e0 Sauk. Quando Quashquame cedette buona parte della terra natale Sauk nel 1804 agli Stati Uniti, compreso l'importante villaggio Saukenuk, giudic\u00f2 l'atto nullo. Falco Nero scrisse nella propria autobiografia:\nA causa del ruolo giocato nella disputa del trattato del 1804, la trib\u00f9 ridusse il sostegno a \"Quashquame\" e lo rese un capo minore. \"Quasquawma, era un tempo il capo della trib\u00f9, ma essendo stato truffato, come sostengono gli indiani, fu degradato ed il suo genero Taimah fu eletto al suo posto\". Nonostante Quashquame e Falco Nero fossero in disaccordo, il giovane non contest\u00f2 direttamente le scelte del capo. Rimasero apparentemente in buoni rapporti mentre Falco Nero guadagnava importanza e Quashquame la perdeva. Quashquame evit\u00f2 il confronto con gli Stati Uniti, a differenza di Falco Nero. Dopo che Falco Nero guid\u00f2 un fallimentare tentativo di conquistare Fort Madison nella primavera del 1809, Quashquame lavor\u00f2 per riottenere relazioni pacifiche con gli statunitensi gi\u00e0 il giorno seguente.\nQuashquame disse al generale William Clark in un incontro del 1810 o del 1811:\nNel corso della guerra anglo-americana gli Stati Uniti consideravano Quashquame come leale, o perlomeno neutrale. Sapevano che Falco Nero aveva guidato i guerrieri Sauk al fianco dei britannici. Quashquame port\u00f2 tutti i Sauk non-combattenti nel corso della guerra a Saint Louis. Falco Nero lo considerava una sistemazione ideale:\nNel corso della guerra si svilupp\u00f2 una spaccatura tra i Sauk. Nel 1815 Quashquame fece parte di un'ampia delegazione che firm\u00f2 un trattato che confermava la divisione dei Sauk lungo il fiume Missouri e quelli lungo il Rock River a Saukenuk. Il gruppo di Rock River fu comunemente noto come British Band; i loro guerrieri erano il nucleo dei Sauk che parteciparono alla guerra di Falco Nero. Attorno al 1824 Quashquame vendette un grande villaggio Sauk in Illinois al capitano James White. White diede a Quashquame \"un piccolo 'sku-ti-apo' [liquore] e duemila stai di mais\" per la terra che in seguito divenne Nauvoo (Illinois). Questa vendita fece infuriare Falco Nero ed altri Sauk che avrebbero voluto mantenere le terre in Illinois.\nQuando Quashquame fu sostituito dal genero \"Taimah\" come capo Sauk su pressione statunitense, la sua posizione perse importanza a favore di quella di Falco Nero. Quando Caleb Atwater scrisse della sua visita a Quashquame nel 1829, lo dipinse come debole, pi\u00f9 interessato ad arte e letteratura che alla politica, ma ancora alla ricerca della soluzione diplomatica al conflitto. Nell'estate del 1830 Falco Nero inizi\u00f2 le incursioni nel territorio conteso dell'Illinois, che alla fine port\u00f2 alla guerra di Falco Nero.\nIl rivale storico di Falco Nero era \"Keokuk\", un capo di guerra Sauk molto stimato dal governo statunitense. Gli ufficiali lo ritenevano calmo e ragionevole, votato alla negoziazione, a differenza di Falco Nero. Falco Nero disprezzava Keokuk, e lo considerava un codardo egoista, arrivando anche a minacciarlo di morte per il fatto di non difendere Saukenuk. Dopo la guerra di Falco Nero gli ufficiali statunitensi nominarono Keokuk principale capo Sauk, e trattarono solo con lui.\nUltimi giorni.\nDopo il giro nell'est, Falco Nero visse con i Sauk prima lungo il fiume Iowa e poi lungo il Des Moines nei pressi di Iowaville, in quello che oggi e l'Iowa sudorientale. Alla fine della sua vita cerc\u00f2 di riconciliarsi con coloni americani e con i rivali Sauk, compreso Keokuk.\nIn una lettera del 1838 indirizzata a Fort Madison l'anno della sua morte scrisse:\nFalco Nero mor\u00ec il 3 ottobre Black 1838 dopo due settimane di malattia. Fu sepolto nella fattoria dell'amico James Jordan sulla riva settentrionale del fiume Des Moines nella Contea di Davis.\nNel luglio 1839 i suoi resti furono rubati da James Turner, il quale ne prepar\u00f2 lo scheletro per un'esibizione. I figli di Falco Nero, Nashashuk e Gamesett, andarono dal governatore Robert Lucas del territorio dell'Iowa, il quale us\u00f2 la propria influenza per riottenere le ossa riportandole nel suo ufficio a Burlington. Col permesso dei figli di Falco Nero, i resti furono mantenuti presso la Burlington Geological and Historical Society. Quando l'edificio che ospitava la Society fu raso al suolo da un incendio nel 1855, i resti di Falco Nero furono distrutti.\nSecondo una storia alternativa il governatore Lucas diede le ossa di Falco Nero a Enos Lowe, un medico di Burlington, il quale le avrebbe lasciate al suo collega, il dottor McLaurens. Dopo il trasferimento di McLaurens in California, gli operai dissero di aver trovato delle ossa in casa sua. Le seppellirono in una tomba nel cimitero di Aspen Grove a Burlington.\nC'\u00e8 una tomba a lui dedicata nel cimitero di Iowaville sulla colina sul fiume, anche se non si sa se contiene veramente i suoi resti.\nEsempi di eponimi.\nTra le varie cose che hanno preso il nome di Falco Nero si ricordano: "}
{"id": "4921588", "revid": "1805885", "url": "https://it.wikipedia.org/wiki?curid=4921588", "title": "Bargabot", "text": "Bargabot \u00e8 un'opera di Henri Bosco che prosegue le avventure di Pascalet, ormai tredicenne, in vacanza con i suoi genitori al Mas du Gage.\nTrama.\nPascalet si sente smarrito, annoiato e solo a causa della perdita di alcune persone a lui care: Tante Martine e l'amico Gatzo. Per colmare questa mancanza, il giovane occupa il suo tempo inventando storie e immaginando di far rivivere le ombre del passato. Mimandoli e mettendoli in scena, come fossero reali, attira l'attenzione della domestica Cyprienne, che lo spia e riferisce tutto ai genitori. Pensando alle ombre degli amici defunti o scomparsi, Pascalet inizia a compiere un vero e proprio \"cerimoniale notturno\", che consiste nel far trovare a ciascuna \"\"presenza\" \"un bicchiere di latte e miele come offerta. Una mattina, stupefatto, ritrova i bicchieri vuoti e si domanda razionalmente cosa sia successo e se le presenze avessero avuto sete quella notte; decide cos\u00ec di riprovare la sera\nstessa ed ha lo stesso risultato della precedente. Incuriosito, vuole capire chi beve il latte e pensa a Cyprienne, ma si ricrede poich\u00e9 ritiene non sia capace di tanta astuzia. Riflettendo, arriva a credere\ncon terrore che siano veramente le \u201cpresenze\u201d ad aver bevuto il latte. Per questo motivo si nasconde in prossimit\u00e0 di un albero e scopre che il latte viene bevuto da un grande serpente notturno. Durante una vacanza, passata insieme ai cugini a Cavalaire, Pascalet racconta della scomparsa dell'amico bracconiere e un po' boh\u00e9mien Bargabot. Viene allora a sapere da B\u00e9ranger, un vecchio del luogo sempre in compagnia del suo cane Risque-tout, che Bargabot \u00e8 stato ferito dai Caraques e che si \u00e8 rifugiato nella sua capanna lungo il fiume. Il vecchio chiede aiuto a Pascalet per portare aiuto a Bargabot ferito. Insieme entrano nella capanna e accompagnano Bargabot a una barca che lo porter\u00e0 in salvo."}
{"id": "4921593", "revid": "767487", "url": "https://it.wikipedia.org/wiki?curid=4921593", "title": "Jank 1000", "text": "I Jank 1000 sono stati una band Pop Punk-Punk Rock fondata nella zona periferica di Omaha, Nebraska attiva dal 1998 al 2004. La band \u00e8 conosciuta per aver avuto come cantante-chitarrista l'attuale cantante degli Zebrahead Matty Lewis.\nLa band ha pubblicato 4 EP con etichetta indipendente (\"Suburban punks are go!!\", \"My love notes and her death threats\", \"Hepless X2\", \"Old school new school and middle school\") ed un EP mai pubblicato (\"Bruised but not beaten\"). La band dopo la registrazione di \"Bruised but not beaten\" ha subito un cambio di formazione (batterista) e nel 2004 la band si scioglie definitivamente quando Matty entra a far parte degli Zebrahead. Dopo lo scioglimento Danny \u00e8 entrato a far parte della marina militare americana, Albert suona in un gruppo chiamato Go Motion e Jake si \u00e8 dedicato ad una band chiamata Davis Hurley."}
{"id": "4921594", "revid": "838137", "url": "https://it.wikipedia.org/wiki?curid=4921594", "title": "Angelika Niebler", "text": "Biografia.\nNata a Monaco di Baviera, la Niebler frequent\u00f2 l'Universit\u00e0 Ludwig Maximilian di Monaco e l'Universit\u00e0 di Ginevra, laureandosi in legge; dal 1991 esercita la professione di avvocato.\nEntrata in politica con l'Unione Cristiano-Sociale, alle elezioni del 1999 venne eletta al Parlamento europeo per la circoscrizione dell'Alta Baviera, venendo riconfermata alle europee del 2004 e a quelle del 2009. Appartenente al gruppo del Partito Popolare Europeo, la Niebler \u00e8 stata presidente della commissione per l'Industria, la Ricerca e l'Energia e della delegazione per i rapporti con la penisola araba.\nDal 2000 \u00e8 anche membro del consiglio di amministrazione di ZDF, il secondo canale televisivo della Germania."}
{"id": "4921595", "revid": "1684799", "url": "https://it.wikipedia.org/wiki?curid=4921595", "title": "Sentimenti (Maria Nazionale)", "text": "Sentimenti \u00e8 un album musicale della cantante neomelodica napoletana Maria Nazionale, pubblicato nel 1999 sull'etichetta Duck Records. Tra le canzoni spicca \"Penzo Sempe a Isso\", uno dei successi pi\u00f9 grandi della Nazionale. Inoltre l'album include anche un duetto con il figlio Antonello, , intitolato \"Mamma Nel Mio Cuore\". Altre canzoni considerevoli, in una vena pi\u00f9 drammatica, sono \"Cu tte Maje\", \"Storie Piccerelle\" e \"Una Sera Particolare\". \u00c8 considerato uno dei migliori album dell'artista. "}
{"id": "4921597", "revid": "599013", "url": "https://it.wikipedia.org/wiki?curid=4921597", "title": "Gregg Marshall", "text": "Carriera.\nDal 2007 allena la Wichita State University, con cui ha raggiunto le \"Final Four\" del Torneo NCAA 2013, e ha vinto il National Invitation Tournament 2011."}
{"id": "4921603", "revid": "110157", "url": "https://it.wikipedia.org/wiki?curid=4921603", "title": "Un oubli moins profond", "text": "Un oubli moins profond \u00e8 un'opera di Henri Bosco pubblicata nel 1961, a carattere autobiografico. \u00c8 il primo volume di una trilogia di ricordi d'infanzia a cui fanno seguito \"Le Chemin de Monclar\" (1962) e \"Le Jardin des Trinitaires\" (1966), poi completata da \"Mon Compagnon de songes\" (1967). \u00c8 divisa in sette parti.\nTrama.\nBosco racconta la sua infanzia non seguendo un flusso ordinato di ricordi, ma vagabondando liberamente nel passato. L'inizio \u00e8 quello della nascita, con i racconti che ne vengono fatti al bambino. L'ambiente \u00e8 quello di Avignone, e della campagna circostante. Intorno al bambino si affollano figure femminili; mentre il padre appare un po' in disparte. Caratteristica di questo mondo d'infanzia \u00e8 la permeabilit\u00e0 col mondo delle ombre, ossia dei morti, che i vivi percepiscono e con i quali entrano in contatto. Contatto di totale naturalezza: il Gros Girard, che viene a importunare la moglie rimproverandole la sua generosit\u00e0, \u00e8 messo in fuga dalla nutrice Julie che lo fa vergognare dicendo che la moglie gli ha messo le corna. Oltre alla madre, alla moglie di Girard, alla nutrice Julie, abita la casa anche Tante Martine, che sar\u00e0 la protagonista dell'omonimo romanzo.\nNella seconda parte, \"Notturni\", ritornano figure ed elementi che compaiono nei romanzi. Ad esempio l'\u00e2ne culotte fa qui la sua comparsa, come l'asino in calzoni proprietario di un grasso venditore ambulante accusato di essere un \u201ccaraque\u201d, ossia una specie di zingaro. Altri personaggi curiosi sono rappresentati da Mme Soubre che aveva un negozio in cui vendeva merce di contrabbando e i curiosi personaggi circensi: il clown Babinello che non voleva che suo figlio facesse il suo stesso mestiere e quindi gli teneva nascosta la verit\u00e0 ma quando suo figlio viene a sapere la verit\u00e0 si suicida, il trapezista, il giocoliere e tanti altri personaggi che appaiono anche nei suoi altri romanzi.\nLa sezione \"Persino degli amori\" tratteggia la delicatezza di un amore infantile, con una ragazzina inafferrabile, Cyprienne, molto vicina alle altre figure femminili infantili o adolescenziali dei romanzi. \"Familles\" ricorda invece le vite avventurose dei suoi padri e nonni. \"Un romanziere di sette anni\" mostra la precoce vocazione di Bosco; mentre \"E per finire\" fa luce sul suo sentire religioso."}
{"id": "4921605", "revid": "38120", "url": "https://it.wikipedia.org/wiki?curid=4921605", "title": "Sparviero Nero", "text": ""}
{"id": "4921606", "revid": "287204", "url": "https://it.wikipedia.org/wiki?curid=4921606", "title": "Il fanciullo e il fiume", "text": "Il fanciullo e il fiume (\"L'enfant et la rivi\u00e8re\") \u00e8 un romanzo di formazione scritto da Henri Bosco e pubblicato nel 1945.\nTrama.\nIl romanzo racconta la storia di Pascalet, un bambino che trascorre la sua infanzia in piena campagna con i genitori e con la zia Martine. Tutto di quel paesaggio immerso nel verde e circondato dai campi lo annoia, ad eccezione del fiume che scorre vicino a casa sua.I genitori e la zia per\u00f2 lo obbligano a stare lontano da quel corso d'acqua perch\u00e9 pericoloso. Pascalet \u00e8 attratto dal fiume e vorrebbe conoscerlo in ogni sua parte come Bargabot, un bracconiere che spesso fa visita alla sua famiglia. Un giorno, approfittando dell'assenza dei genitori, Pascalet infrange il divieto e si reca al fiume senza dire nulla alla zia. All'improvviso per\u00f2 la barca sulla quale viaggia va alla deriva e il bambino si ritrova su un'isola selvaggia dove incontra Gatzo, un bambino che \u00e8 stato rapito dagli zingari. Pascalet libera immediatamente Gatzo e i due fuggono a bordo di un'imbarcazione: da questo momento i due amici potranno contare solamente sulle loro forze. Restano in balia del fiume per qualche giorno, quando una sera decidono di dormire vicino alle sponde di un'isola; durante la notte Pascalet non riesce a riposare e sente dei passi : si tratta di Hyacinthe, una bambina che avverte i ragazzi che tutti li stanno cercando. I due si recano al villaggio di Hyancinthe dove Pascalet incontra Bargabot che lo riconduce a casa e dove Gatzo riabbraccia il vecchio nonno, Savinien, che fa il burattinaio. Una volta rientrato a casa Pascalet ricade nella noia e pensa continuamente al ragazzo conosciuto durante quell'esperienza. I due amici si ritroveranno poi un anno dopo a rivivere insieme per via dell'improvvisa morte del nonno di Gatzo, il mangiafuoco Savinien e la conseguente adozione di Gatzo da parte della famiglia di Pascalet.\nTemi dominanti.\nLa simbologia del fuoco, come nota Gilbert Durand \u00e8 molto complessa: in primo luogo esso \u00e8 fuoco purificatore e di elevazione, in una accezione pienamente positiva, come lo si ritrova in questo romanzo di Bosco. Esso richiama il corpo celeste, luminoso e rassicurante, allontana l'uomo dalla condizione animale ed ha potere apotropaico. Con il suo fulgore richiama la forte luce divina e dunque trasmette un senso di pace, facendo sentire i due ragazzi pi\u00f9 al sicuro. Ma, nel momento in cui viene acceso, il fumo pu\u00f2 rivelare la posizione dei fuggiaschi, che quindi d'altra parte lo temono (aspetto negativo del fuoco). \nle acque stagnanti (o \"les eaux dormantes\"): i due protagonisti si ritrovano a vivere per dieci giorni in un braccio morto di fiume dove l'acqua era appunto stagnante; questo tratto di fiume \u00e8 prossimo all'isola sulla quale si trova Notre-Dame-des-Eaux-Dormantes. Queste acque erano ferme e misteriose e incantavano Pascalet. \nNelle acque stagnanti i due ragazzi vivono nell'oblio e nell'incoscienza. \nL'acqua nera, che Bachelard inserisce nei simboli notturni, \u00e8 inquietante ed ha un carattere eracliteo: simboleggia il divenire idrico, ovvero il viaggio senza ritorno e dunque la morte. In quanto simbolo del divenire l'acqua notturna \u00e8 legata allo scorrere del tempo ed arriva a simboleggiare il tempo stesso. L'acqua spessa di cui parla Gilbert Durand ne \"Le figure antropologiche dell'immaginario\" \u00e8 anch'essa un simbolo notturno, in quanto \u00e8 sotto la spinta delle costellazioni che quest'elemento, la cui caratteristica primaria sarebbe la limpidezza, arriva ad ispessirsi. L'acqua spessa \u00e8 allo stesso tempo inquietante e incantatrice, in quanto dando impressione di solidit\u00e0, pare costituita da diversi toni di colori, che ammaliano chi guarda. Tuttavia, quest'acqua scura e spessa \u00e8 anche fonte di inquietudine, per via del suo legame simbolico con il sangue.\nL'acqua diurna: \u00e8 l'acqua limpida e cristallina , tanto che viene paragonata a uno specchio nel quale si riflette il cielo. \nInfatti, \u00e8 da notare il legame simbolico tra acqua e specchio: tramite il riflesso l'acqua, come lo specchio, d\u00e0 origine a doppi e, grazie allo sdoppiamento della realt\u00e0, crea un mondo riflesso. Gilbert Durand nota come l'acqua sembri costituire lo specchio originario. Questa propriet\u00e0 riflettente, tuttavia, \u00e8 una caratteristica propria solo dell'acqua lustrale, dell'acqua cristallina, la cui limpidezza ha, nell'interpretazione simbolica di Durand, ruolo purificatore, mentre l'acqua nera ha un valore opposto. L'elemento acqua, infatti, e, come riconosce Bachelard, di natura ambivalente."}
{"id": "4921608", "revid": "547034", "url": "https://it.wikipedia.org/wiki?curid=4921608", "title": "Tribute (Bunny Wailer)", "text": "Tribute \u00e8 un album di Bunny Wailer, pubblicato dalla Salomonic Records nel 1981. Il disco (un tributo appunto come indica il titolo, all'amico-collega Bob Marley, appena scomparso) fu registrato nel 1980 e 1981 negli studi Harry J's Recording Studio ed al Dynamics Sounds Recording Studios di Kingston, Jamaica."}
{"id": "4921609", "revid": "120592653", "url": "https://it.wikipedia.org/wiki?curid=4921609", "title": "Palazzo Litta Cusini Modignani", "text": "Il palazzo Litta Cusini Modignani \u00e8 un antico palazzo nobiliare di Milano, sito in corso Europa al civico 16.\nStoria.\nLe origini del palazzo risalgono agli anni ottanta del XV secolo, quando Alberto Litta acquist\u00f2 due edifici in contrada Passarella, unendoli in un unico palazzo. Nel XVII secolo il suo discendente Camillo Litta fece eseguire profondi lavori di rimaneggiamento.\nAlla met\u00e0 del Settecento, dopo l'incorporazione di ulteriori tre edifici, Alessandro Litta fece eseguire altri lavori, fra cui la costruzione della facciata, in uno stile barocco molto sobrio che gi\u00e0 volgeva verso il neoclassicismo. Pochi anni dopo fu Eugenio Litta a continuare i lavori, facendo costruire il maestoso scalone a tenaglia.\nNell'Ottocento la propriet\u00e0 si estese fino alla parallela via Durini; successivamente il palazzo pass\u00f2 ai Cusini e quindi ai Modignani.\nDal 1984 \u00e8 propriet\u00e0 di Centrobanca; oggi non prospetta pi\u00f9 nella stretta via Passarella, ma sull'ampio corso Europa, che ne ha preso il posto, ed \u00e8 attorniato da edifici moderni adibiti a uffici.\nCaratteristiche.\nL'edificio prospetta sul corso Europa con una sobria facciata barocca, dalle linee marcatamente orizzontali, al centro della quale si apre un portale strombato ad arco ribassato.\nAl centro del palazzo \u00e8 sito il cortile, cinquecentesco, porticato con colonne tuscaniche; un criptoportico conduceva a un secondo cortile, ora annesso al novecentesco palazzo Cusini prospettante sulla parallela via Durini.\nAll'interno \u00e8 degno di nota lo scalone a tenaglia, ispirato a quello ben pi\u00f9 grande posto nell'altra dimora di famiglia, il palazzo Litta in corso Magenta. Gli ambienti, fra cui vi sono una galleria e una cappella, conservano affreschi e stucchi di Giocondo Albertolli, Andrea Appiani e Giuseppe Crivelli."}
{"id": "4921611", "revid": "1432830", "url": "https://it.wikipedia.org/wiki?curid=4921611", "title": "Caustica (ottica)", "text": "Le caustiche (dal greco \"kaustikos\", \"bruciare\") sono entit\u00e0 geometriche formate dalla concentrazione singolare di curve.\nTali curve modellano approssimativamente il comportamento dei raggi luminosi, quando incontrano superfici particolari quali lenti, specchi ricurvi\no zone di un materiale a diverse densit\u00e0, che generano di conseguenza una differente risposta all'illuminazione. \nAlcuni esempi di caustiche sono i motivi di luce al fondo delle piscine o all'interno di particolari materiali trasparenti o traslucidi, come il vetro o i diamanti."}
{"id": "4921612", "revid": "479654", "url": "https://it.wikipedia.org/wiki?curid=4921612", "title": "Fondazione Ferrovie dello Stato Italiane", "text": ""}
{"id": "4921613", "revid": "479654", "url": "https://it.wikipedia.org/wiki?curid=4921613", "title": "Fondazione FSI", "text": ""}
{"id": "4921614", "revid": "149727", "url": "https://it.wikipedia.org/wiki?curid=4921614", "title": "Palazzo Litta Cusini", "text": ""}
{"id": "4921615", "revid": "149727", "url": "https://it.wikipedia.org/wiki?curid=4921615", "title": "Palazzo Litta Modignani", "text": ""}
{"id": "4921617", "revid": "767487", "url": "https://it.wikipedia.org/wiki?curid=4921617", "title": "Patric Young", "text": "Carriera.\nDal 2010 al 2014 ha giocato nei Gators della University of Florida, con cui ha raggiunto le \"Final Four\" del Torneo NCAA 2014. Nella stessa stagione \u00e8 stato nominato vincitore del Pete Newell Big Man Award.\nNel 2010 ha vinto l'oro al Campionato americano Under-18, e l'anno successivo ha disputato il Mondiale Under-19, chiuso dagli Stati Uniti al 5\u00ba posto.\nSi \u00e8 dichiarato per il Draft NBA 2014, nel quale non \u00e8 stato scelto da nessuna squadra; successivamente, ha giocato nel campionato turco con il Galatasaray.\nIl 17 luglio 2015 viene ufficializzato il suo passaggio all'Olympiacos, con cui firma un biennale.\nIl 12 novembre seguente, Young si rompe il crociato nel corso del match di Eurolega contro l'Anadolu Efes, finendo cos\u00ec la stagione con la squadra greca.\nNonostante il rientro al termine della stagione 2016-17, l'Olympiacos non rinnova con Young, il quale il 10 luglio 2017 firma un contratto biennale con l'Olimpia Milano.\nIl 26 febbraio 2018, Young rescinde consensualmente il contratto con Milano, senza aver mai giocato una gara con la maglia dell'Olimpia.\nDopo mesi di inattivit\u00e0, Young torna in Italia, firmando un contratto con la Scandone Avellino fino al termine della stagione, con un'opzione a favore del club irpino per rescindere il contratto entro il primo mese."}
{"id": "4921623", "revid": "380453", "url": "https://it.wikipedia.org/wiki?curid=4921623", "title": "Han Xu (pallavolista)", "text": "Giocava nel ruolo di palleggiatrice.\nCarriera.\nLa carriera di Han Xu inizia nel 2000, quando entra a far parte del settore giovanile del Beijing Nuzi Paiqiu Dui. Dopo quattro annate nella squadra giovanile, nella stagione 2004-05 viene promossa in prima squadra. Dopo tre campionati di bassa classifica e nonostante la retrocessione al termine del campionato 2006-07, nell'estate del 2007 viene convocata per la prima volta in nazionale, rivestendo il ruolo di riserva di Qiuyue Wei: dopo il debutto al Montreux Volley Masters, nel quale vince la medaglia d'oro, vince poi la medaglia d'argento prima al World Grand Prix ed al campionato asiatico e oceaniano.\nGuida il suo club ad una rapida promozione nel 2008, alla quale seguono altri campionati nei quali lotta per la salvezza ed un'altra retrocessione con seguente ed immediata promozione nel 2011. Nella stagione 2012-13 raggiunge per la prima volta i play-off scudetto, chiudendo al quarto posto in campionato; si ritira al termine del campionato 2013-14."}
{"id": "4921626", "revid": "287204", "url": "https://it.wikipedia.org/wiki?curid=4921626", "title": "Associazione Calcio Pavia 1952-1953", "text": "Questa voce raccoglie le informazioni riguardanti l'Associazione Calcio Pavia nelle competizioni ufficiali della stagione 1952-1953.\nStagione.\nNella stagione 1952-1953 il Pavia ha disputato il nuovo campionato di Serie C a girone unico e lo ha vinto con 48 punti in classifica facendo ritorno nella serie cadetta con l'Alessandria giunta al secondo posto con 46 punti. La novit\u00e0 della stagione 1952-1953 \u00e8 l'allineamento della Serie C sullo stesso piano delle serie maggiori: girone unico a diciotto squadre con due promozioni come in Serie B.\nIl nume tutelare del Pavia Pietro Fortunati viene nominato \"cavaliere della Repubblica\" per il merito sportivo di aver sorretto per diversi anni le sorti pavesi in precarie condizioni economiche. Oltre all'onorificenza pu\u00f2 tirare un sospiro di sollievo perch\u00e9 con lui ora collabora un intraprendente industriale quale il Dott. Giuliano Ravizza. Intorno alla squadra allenata da Giovanni Brezzi vi \u00e8 molta euforia, gli spalti del vecchio Comunale si mostrano insufficienti a contenere i tifosi che hanno ritrovato la strada di via Alzaia. Sta per arrivare l'annata dei miracoli, tutto va per il giusto verso. Il lungo duello con i grigi alessandrini \u00e8 il tema del campionato. I granata si mantengono sempre in testa, a sette giornate dal termine hanno quattro punti di vantaggio sui grigi, ma le sconfitte sugli infuocati campi di Lecce e Taranto rimettono in discussione il primato, saranno le due vittorie interne con Livorno e Mantova a decretare il ritorno, dopo diciotto anni, in Serie B. Miglior marcatore stagionale dei granata pavesi \u00e8 Mario De Prati con 17 reti realizzate."}
{"id": "4921628", "revid": "1369234", "url": "https://it.wikipedia.org/wiki?curid=4921628", "title": "Canadian Championship 2014", "text": "Il Canadian Championship 2014 (noto per ragioni di sponsorizzazione come 2014 Amway Canadian Championship in inglese e Championnat Canadien Amway 2014 in francese) \u00e8 stato la settima edizione del Canadian Championship.\nSi \u00e8 svolto tra aprile e giugno del 2014 ed \u00e8 stato vinto dal Montr\u00e9al Impact che ha battuto in finale il Toronto. Grazie a questo successo, la squadra di Montr\u00e9al ha ottenuto anche la qualificazione alla CONCACAF Champions League 2014-2015 come rappresentante del Canada.\nRispetto alla stagione precedente si \u00e8 aggiunta una partecipante in pi\u00f9, l'Ottawa Fury FC neo iscritta alla NASL. La formula ha visto quindi l'inserimento di un turno preliminare fra le due squadre di categoria inferiore.\nTabellone.\nLe squadre sono state inserite nel tabellone sulla base dei risultati ottenuti nella stagione 2013. Le tre squadre partecipanti alla Major League Soccer 2013 sono state inserite in posizione 1, 2 e 3 in base al piazzamento in classifica ottenuto alla fine della \"regular season\", mentre le due squadre partecipanti alla North American Soccer League 2014 si affrontano in uno spareggio per l'accesso alle semifinali."}
{"id": "4921632", "revid": "133248", "url": "https://it.wikipedia.org/wiki?curid=4921632", "title": "L'Enfant et la rivi\u00e8re", "text": ""}
{"id": "4921640", "revid": "436907", "url": "https://it.wikipedia.org/wiki?curid=4921640", "title": "Bang Bang Bang", "text": ""}
{"id": "4921641", "revid": "1494169", "url": "https://it.wikipedia.org/wiki?curid=4921641", "title": "Antonin", "text": ""}
{"id": "4921643", "revid": "106376", "url": "https://it.wikipedia.org/wiki?curid=4921643", "title": "Amos Edallo", "text": "Biografia.\nNato nel 1908 a Castelleone, si iscrisse nel 1930 all'Accademia di Brera di Milano, dove fu allievo di Adolfo Wildt e si diplom\u00f2 in scultura nel 1935. Nello stesso anno si iscrisse alla facolt\u00e0 di architettura del Politecnico di Milano, conseguendo la laurea nel 1940, ed entrando subito dopo al Comune di Milano.\nAssegnato alla Divisione urbanistica, fin dalle prime distruzioni belliche si occup\u00f2 dello studio delle soluzioni per la ricostruzione delle zone danneggiate, in stretta collaborazione con i privati. Nel 1947 fu nominato dirigente presso l'Ufficio tecnico per il nuovo piano regolatore. In tale veste, coordin\u00f2 la redazione del Piano di ricostruzione, adottato nel 1948 e approvato nel 1949, e del nuovo nuovo Piano Regolatore Generale, adottato nel 1948, riadottato nel 1950, e approvato nel 1953. Sempre negli anni dell'immediato dopoguerra, guid\u00f2 il complesso lavoro di stesura degli strumenti urbanistici attuativi del Piano di ricostruzione, arrivando in tempi rapidi a una produzione copiosa e di pregevole fattura tecnica, pur tra notevoli compromissioni dovute alla procrastinata vigenza del piano regolatore del 1934.\nNel frattempo aveva intrapreso anche la carriere universitaria, prima come assistente di Giovanni Muzio, e dal 1952 come docente di Tecnica Urbanistica.\nSi interess\u00f2 anche ai problemi dell'edilizia rurale, con particolare attenzione ai problemi del suo territorio d'origine.\nEdallo fu attivo anche nel campo dell'edilizia religiosa: a Crema cur\u00f2 i restauri del Duomo (1952-1959) e dell'ex convento di sant'Agostino (1958) destinato a diventare sede museale; a Milano fece parte del Comitato diocesano per le Nuove Chiese, progettando egli stesso le chiese di Sant'Agnese, a Vialba e della Madonna della Divina Provvidenza, a Quinto Romano.\nDal 1960 si dedic\u00f2 alla libera professione, redigendo numerosi piani regolatori comunali nelle province di Milano e di Cremona. Mor\u00ec a Crema nel 1965.\nArchivio.\nL'archivio dell'architetto Amos Edallo conserva 60 progetti (1940-60) di architettura (ville, chiese, edilizia pubblica e scolastica), restauro e urbanistica. I lucidi originali sono circa 90 conservati in rotoli di vario formato fino all'A0 e superiori (per i progetti di piani regolatori); 7 faldoni (formato A4) contengono documenti e carteggi per un totale di circa 7.000 unit\u00e0 e schizzi su carta, su lucido e eliocopie per un totale di circa 150 disegni. La biblioteca personale contiene 100 tra libri, opuscoli e articoli pubblicati dall'architetto."}
{"id": "4921645", "revid": "367788", "url": "https://it.wikipedia.org/wiki?curid=4921645", "title": "FIFA Street 1", "text": ""}
{"id": "4921647", "revid": "57872", "url": "https://it.wikipedia.org/wiki?curid=4921647", "title": "Chiesa dei Cappuccini (Loano)", "text": "La chiesa di Santa Maria Immacolata e il convento dei frati cappuccini sono due luoghi di culto cattolici situati nel comune di Loano, in via dei Gazzi, in provincia di Savona. La chiesa \u00e8 sede della parrocchia di Santa Maria Immacolata del vicariato di Loano della diocesi di Albenga-Imperia.\nStoria.\nIl primo convento.\nFu padre Angelo da Sestri Ponente il promotore di un nuovo edificio conventuale dei frati cappuccini a Loano dopo una sua visita nel 1609 nel borgo amministrato dalla famiglia Doria. Lo stesso principe-conte acconsent\u00ec alla proposta del cappuccino genovese che, tra l'altro, fu accettata anche dal Capitolo Provinciale: gi\u00e0 nel 1611 alcuni fratelli dell'ordine si stanziarono quindi all'interno della gi\u00e0 esistente chiesa di Nostra Signora di Loreto, nella zona portuale del nuovo borgo loanese, dove era prevista nelle vicinanze la costruzione del nuovo complesso.\nTuttavia, forse per l'opposizione delle altre congregazioni religiose presenti nel territorio, l'opera di edificazione sub\u00ec un lungo arresto che perdur\u00f2 per oltre trent'anni. Solamente nel 1646, dopo l'interdizione nel 1642 da parte della curia vescovile di Albenga che costrinse all'allontanamento dei frati dalla chiesa del porto, gli ordini degli Agostiniani (Loano), dei Minimi (Borghetto Santo Spirito), i Carmelitani e i Minori di Pietra Ligure e i Domenicani di Finale Ligure acconsentirono che nel territorio loanese si stanziassero stabilmente con un loro convento i frati cappuccini.\nIl 27 marzo 1650, nella localit\u00e0 denominata le Gazzelle, poco fuori dal borgo storico, alla presenza del vescovo ingauno Pier Francesco Costa presero il via i lavori di edificazione del nuovo complesso conventuale che complessivamente terminarono intorno al 1674.\nLa gestione del convento e dell'annessa chiesa procedette senza problemi nei due secoli successivi e con la nuova dominazione napoleonica di fine XVIII secolo il complesso sub\u00ec le prime fasi di chiusura e cambi di destinazione d'uso: tra questi la conversione ad ospedale militare fino ad un primo allontanamento nel settembre 1810 con la soppressione degli ordini religiosi. Affidato lo stabile a preti secolari nel 1811, solamente con la caduta di Napoleone e del Primo Impero francese (1814) i frati cappuccini poterono far ritorno nel loro complesso conventuale dal 2 giugno 1816.\nCon l'avvento del nuovo Regno d'Italia la civica amministrazione di Loano, nel 1862, promosse la conversione del convento a scuola elementare, ma una spontanea petizione popolare di 555 firme di capifamiglia loanesi ne sospese temporaneamente fino al 1864 l'ormai decisa conversione d'uso. Trasferiti i beni e gli arredi sacri nel vicino complesso conventuale di Sant'Agostino, lo stabile dei frati cappuccini fu messo all'asta. Questa fu vinta da Giovanni Battista Valerga per conto dell'ordine, ma il tribunale di Finalborgo affid\u00f2 definitivamente l'intero complesso al Comune di Loano.\nLa vecchia struttura, usata come asilo-scuola elementare e poi come teatro civico, nel 1966 venne demolita in favore di una nuova piazza pubblica.\nL'attuale complesso.\nPrivi di una sede stabile i frati, temporaneamente ospitati nella chiesa di Nostra Signora di Loreto, furono nel 1870 autorizzati dall'ordine nel compiere tutti gli atti giuridici per l'edificazione di un nuovo complesso conventuale. Grazie alla donazione di un terreno da parte di S. B. Mons. Giuseppe Valerga, Patriarca latino di Gerusalemme, nel 1873 incominciarono i lavori di costruzione dell'attuale convento ad ovest del centro storico loanese.\nUn complesso che gi\u00e0 nel 1874 si pot\u00e9 definire terminato con la benedizione e la consacrazione il 22 novembre della chiesa - intitolata a santa Maria Immacolata - e di alcune celle dei frati; tra il 1875 e il 1877 si port\u00f2 al compimento della costruzione di altri due piani del convento. All'interno della chiesa si venera la statua della Madonna Immacolata che, proveniente dal complesso precedente, nel 1864 avrebbe mosso gli occhi e lacrimato mentre le leggi anticlericali piemontesi costringevano i Cappuccini a lasciare Loano. Una statua simile, opera come la prima dello scultore taggese Salvatore Revelli, si trova nel santuario della Madonna Miracolosa di Taggia, e avrebbe ripetutamente mosso gli occhi nel 1855 e in epoche successive.\nNel 1971, su progetto dell'architetto Pier Paolo Bonora, furono intrapresi nuovi lavori di ampliamento della chiesa."}
{"id": "4921649", "revid": "1305772", "url": "https://it.wikipedia.org/wiki?curid=4921649", "title": "Bayat", "text": ""}
{"id": "4921651", "revid": "19567", "url": "https://it.wikipedia.org/wiki?curid=4921651", "title": "Le Mas Th\u00e9otime", "text": ""}
{"id": "4921652", "revid": "1305772", "url": "https://it.wikipedia.org/wiki?curid=4921652", "title": "Be Easy", "text": ""}
{"id": "4921655", "revid": "228587", "url": "https://it.wikipedia.org/wiki?curid=4921655", "title": "Best of My Love", "text": ""}
{"id": "4921656", "revid": "149727", "url": "https://it.wikipedia.org/wiki?curid=4921656", "title": "Edallo", "text": ""}
{"id": "4921669", "revid": "57872", "url": "https://it.wikipedia.org/wiki?curid=4921669", "title": "Chiesa dei frati cappuccini", "text": ""}
{"id": "4921671", "revid": "256896", "url": "https://it.wikipedia.org/wiki?curid=4921671", "title": "Museo Casa Degasperi", "text": ""}
{"id": "4921676", "revid": "729019", "url": "https://it.wikipedia.org/wiki?curid=4921676", "title": "Caudron C.59", "text": "Il Caudron C.59 fu un aereo da addestramento intermedio biposto, monomotore biplano, sviluppato dall'azienda aeronautica francese Soci\u00e9t\u00e9 des avions Caudron nei primi anni venti del XX secolo.\nModello di grande successo commerciale e longevit\u00e0, venne prodotto in oltre 1\u00a0800 esemplari andando ad equipaggiare, dall'inizio del decennio, principalmente le componenti aeree delle allora sole due forze armate della Francia, Arm\u00e9e de terre (esercito) e Marine nationale (marina militare), ma anche numerose forze armate mondiali, in Europa ed America meridionale.\nStoria del progetto.\nAll'inizio degli anni venti le autorit\u00e0 militari francesi si ritrovarono nella necessit\u00e0 di integrare il proprio parco velivoli con modelli progettati per ricoprire alcuni specifici ruoli, come l'addestramento intermedio, in quel periodo affidati ad aerei che erano gi\u00e0 stati precedentemente impiegati durante la prima guerra mondiale.\nPer soddisfare questa necessit\u00e0 la Caudron incaric\u00f2 il proprio capo progettista Paul Deville, assistito nel lavoro da Rene Talpin, di disegnare un velivolo adatto allo scopo che si svilupper\u00e0 in un modello di impostazione convenzionale, per l'epoca: un velivolo caratterizzato dalla robusta struttura, tranne nel supporto del motore, interamente lignea, ricoperta da tela trattata e verniciata, dalla fusoliera biposto ad abitacoli separati ed aperti, velatura biplana ad ali sovrapposte, non scalate e della stessa apertura, da un carrello d'atterraggio biciclo fisso integrato da pattino in coda. L'azienda assegner\u00e0 al progetto la designazione C.59.\nIl prototipo, equipaggiato con un motore Hispano-Suiza 8A raffreddato ad liquido, venne portato in volo per la prima volta nell'agosto 1921, confermando la propria robustezza strutturale e rivelando buone prestazioni ed affidabilit\u00e0 meccanica del propulsore. Al termine di un intensivo programma di test, il governo francese stipul\u00f2 un contratto di fornitura con Caudron per equipaggiare i propri reparti da addestramento dell'Arm\u00e9e de terre, inquadrato nella categoria Et.2 (Entrainement, addestratore di transizione biposto).\nTecnica.\nIl C.59 era un velivolo di impostazione convenzionale, per il periodo: monomotore in configurazione traente, biposto, con velatura biplana e carrello fisso.\nLa fusoliera, realizzata con struttura in legno e ricoperta in tela trattata tranne che nella parte anteriore, in metallo, presentava due abitacoli aperti posti in tandem e dotati di doppi comandi, l'anteriore destinato all'allievo pilota ed il posteriore all'istruttore. Posteriormente terminava in un impennaggio classico monoderiva dotato di piani orizzontali irrobustiti da una doppia coppia di aste di controvento, una per lato.\nLa configurazione alare era biplana; i due piani alari erano tra loro collegati da una coppia di montanti per ciascun lato, rinforzati da tiranti in cavetto d'acciaio. L'ala superiore era montata alta a parasole ed era caratterizzata da uno svaso ricavato nella zona centrale per agevolare accesso e visibilit\u00e0 al pilota ed era l'unica dotata di alettoni. Il piano alare superiore era collegato anche alla fusoliera, tramite un castello tubolare.\nIl carrello d'atterraggio era un biciclo fisso, ammortizzato tramite un sistema ad elastici, dotato di ruote collegate tra loro da un assale rigido, integrato da un elemento posteriore d'appoggio, posizionato sotto la coda. Alcuni esemplari vennero modificati sostituendo il castello tubolare con una coppia di galleggianti ed altri ancora, per consentirne l'uso da terreni ghiacciati ed innevati, montavano dei pattini al posto delle ruote.\nLa propulsione era affidata ad un motore Hispano-Suiza 8A, un 8 cilindri a V raffreddato a liquido, in grado di esprimere una potenza pari a 180 hp (134 kW), posizionato all'apice anteriore della fusoliera in configurazione traente, racchiuso da una cofanatura metallica ed abbinato ad un'elica bipala in legno a passo fisso.\nPer la tipologia di servizio al quale era destinato il C.59 era sprovvisto di armamento sia offensivo che difensivo.\nEsemplari attualmente esistenti.\nIl C.59 ex Suomen ilmavoimat, codice militare CA-50, \u00e8 esposto al pubblico nell'hangar del P\u00e4ij\u00e4t-H\u00e4meen ilmailumuseo nella base aerea di Lahti-Vesivehmaa ad Asikkala, non lontano dalla citt\u00e0 di Lahti."}
{"id": "4921684", "revid": "1543377", "url": "https://it.wikipedia.org/wiki?curid=4921684", "title": "Hook Line &amp; Sinker", "text": "Hook Line &amp; Sinker \u00e8 un album di Bunny Wailer, pubblicato dalla Solomonic Records nel 1982. Il disco fu registrato dal gennaio al marzo del 1982 al Dynamic Sounds Studio di Kingston, Jamaica."}
{"id": "4921696", "revid": "1543377", "url": "https://it.wikipedia.org/wiki?curid=4921696", "title": "Sonu Shamdasani", "text": "Biografia.\nDopo un baccalaureato presso la Bristol University nel 1984, ha conseguito un master in \"History of Science and Medicine\" alla University College London/Imperial College London e un Ph.D. in \"History of Medicine\" alla WIHM/UCL (1996).\nStorico della psicologia e della psichiatria, insegna al Wellcome Trust Centre for the History of Medicine dello University College di Londra. \u00c8 cofondatore ed editor generale della Philemon Foundation, un'organizzazione costituita allo scopo di promuovere una nuova edizione storico-critica delle opere complete di Jung, comprensiva anche di tutti i testi (manoscritti, seminari, carteggi) ancora inediti. Due le principali linee direttrici lungo cui si muove la ricerca di Shamdasani: la ricostruzione del processo di formazione delle discipline psicologiche e degli indirizzi terapeutici dalla met\u00e0 del XIX secolo a oggi, e, all'interno di questo quadro, la ricostruzione della genesi del pensiero di Jung sulla base di fonti documentarie di prima mano. Tra le sue opere, sono tradotti in italiano i volumi: \"Fatti e artefatti\", su C. G. Jung, sul Club psicologico e su un culto che non \u00e8 mai esistito (2004), \"Jung e la creazione della psicologia moderna. Il sogno di una scienza\" (2007), \"Jung messo a nudo dai suoi biografi\" (2008). Per Bollati Boringhieri \u00e8 apparso, a sua cura, il seminario di Jung \"La psicologia del Kundalini-yoga\" (2004)."}
{"id": "4921700", "revid": "466539", "url": "https://it.wikipedia.org/wiki?curid=4921700", "title": "Philips Sport Vereniging 2004-2005", "text": "Questa voce raccoglie le informazioni riguardanti il Philips Sport Vereniging nelle competizioni ufficiali della stagione 2004-2005.\nStagione.\nLa squadra vince il campionato con 87 punti."}
{"id": "4921704", "revid": "1573940", "url": "https://it.wikipedia.org/wiki?curid=4921704", "title": "Conopophagidae", "text": "I Conopofagidi (Conopophagidae ) sono una famiglia di uccelli dell'ordine dei passeriformi.\nDescrizione.\nSono uccelli di piccola taglia (10-16 cm), dall'aspetto vagamente simile a quello delle pitte, con corporatura tozza, coda corta, ali corte e arrotondate controbilanciate da zampe lunghe e forti, e un becco appiattito e dalla punta lievemente uncinata. Il piumaggio presenta dimorfismo sessuale, con maschi muniti di faccia e petto di colore nero, grigio o rossiccio (nelle femmine il nero manca quasi completamente dalla livrea) e area dorsale bruna: in molte specie \u00e8 inoltre presente una sorta di \"stempiatura\" bianca su area retrooculare e nuca.\nBiologia.\nAlla famiglia vengono ascritti uccelli diurni e solitari, cattivi volatori, che passano la maggior parte della giornata appollaiati in agguato sui fusti bassi e spioventi delle Araceae o delle Heliconiaceae, tenendo d'occhio i dintorni in attesa del passaggio di qualche potenziale preda (piccoli artropodi, occasionalmente anche bacche) sulla quale balzano dall'alto. Una importante risorsa per alcune specie di conopofagidi \u00e8 costituita dagli sciami delle formiche legionarie, che nelle loro migrazioni di massa predano ogni piccolo invertebrato che incontrino sul loro cammino; il loro passaggio causa un fuggi-fuggi di ogni genere di artropodi, di cui approfittano gli uccelli.\nDistribuzione e habitat.\nI conopofagidi vivono nella foresta pluviale dell'ecozona neotropicale: le specie del genere \"Conopophaga\" sono diffuse in Amazzonia e nel bacino dell'Orinoco, sulle pendici delle Ande, e nella foresta atlantica brasiliana, mentre il genere \"Pittasoma\" \u00e8 diffuso nella ecoregione delle foreste umide del Choc\u00f3-Darien.\nTassonomia.\nLa famiglia conta 2 generi, per un totale di 11 specie:\nFamiglia Conopophagidae\nIl genere \"Pittasoma\" in passato era incluso tra i Formicariidi, ma recenti studi filogenetici ne hanno motivato lo spostamento in Conopophagidae, i quali occupano un clade assieme a Melanopareiidae e Thamnophilidae (dei quali sono un \"sister taxon\")."}
{"id": "4921710", "revid": "640389", "url": "https://it.wikipedia.org/wiki?curid=4921710", "title": "Memoriale di Thiepval", "text": "Il Memoriale di Thiepval ai caduti della Somme, semplicemente noto come Memoriale di Thiepval, \u00e8 il pi\u00f9 grande memoriale britannico, costruito per ricordare lo sforzo anglo-francese e i 72.191 soldati britannici e sudafricani caduti nella battaglia della Somme della prima guerra mondiale. Inaugurato nel 1932, \u00e8 situato vicino al villaggio di Thiepval, in Piccardia.\nStoria e caratteristiche.\nIl Memoriale di Thiepval \u00e8 stato costruito tra il 1928 e il 1932 dietro disegno dell'architetto Edwin Lutyens. All'inaugurazione, avvenuta il 1\u00ba agosto 1932, fu presente l'allora principe di Galles Edoardo, il presidente francese Albert Lebrun e lo stesso Lutyens.\nLa struttura si caratterizza per i suoi sedici pilastri in pietra di Portland costruiti inizialmente con mattoni provenienti da Lilla, rimpiazzati nel 1973 con mattoni inglesi. I pilastri sono poi stati in parte ricoperti con un totale di sessantaquattro pannelli di pietra, quarantotto dei quali presentano delle iscrizioni dedicate agli oltre 72.000 caduti della Somme. Sopra ai pilastri sono stati costruiti vari archi, al di sopra dei quali ne sorgono altri ancora, di pi\u00f9 piccole dimensioni, posti ad angolo retto rispetto a quelli inferiori. L'allineamento dell'arco principale \u00e8 sulla direttrice est-ovest, e sopra di esso si trova una torre. Sempre nell'arco principale \u00e8 stata incisa in francese la seguente frase: \"Aux arm\u00e9es Fran\u00e7aise et Britannique l'Empire Britannique reconnaissant\" (agli eserciti francese e britannico, da parte del riconoscente Impero britannico).\nDel memoriale fanno parte anche sedici sculture di corone d'alloro con all'interno di ognuna il nome di uno degli altrettanti conflitti che nel complesso costituiscono la battaglia della Somme: colline dell'Ancre, Ancre, Albert, High Wood, Bosco di Delville, Morval, Flers-Courcelette, crinale di Pozi\u00e9res, crinale di Bazentin, crinale di Thiepval, crinale di Le Transloy, Ginchy e Guillemont.\nIl memoriale \u00e8 alto 43 m a partire dal podio, a sua volta alto 6,1 m. Nello spazio centrale \u00e8 stata innalzata una piattaforma con tre gradini dove appoggiare una \"stele del ricordo\".\nIl cimitero anglo-francese.\nPer rimarcare l'unione tra l'esercito britannico e quello francese, ai piedi del memoriale sono state posizionate trecento tombe di soldati del Commonwealth e altrettante di soldati francesi, la maggior parte senza nome in quanto non \u00e8 stato possibile riconoscere i corpi. Le tombe del Commonwealth sono di forma rettangolare, fatte in pietra bianca, e riportano l'iscrizione \"\"A Soldier of the Great War/Known unto God\" (un soldato della Grande Guerra/Noto solo a Dio), mentre quelle francesi sono in pietra a forma di croce, con apposta la semplice parola \"Inconnu\"\" (sconosciuto). All'inizio di questo cimitero una croce del sacrificio reca il seguente epitaffio:"}
{"id": "4921717", "revid": "5695", "url": "https://it.wikipedia.org/wiki?curid=4921717", "title": "Emanuele Biggi", "text": "Biografia.\nLaureato in scienze naturali e in possesso anche di un dottorato di ricerca in scienze ambientali, la sua passione per i piccoli animali come anfibi, rettili e artropodi lo ha portato ad occuparsi del loro studio e della loro conservazione. Il suo strumento principale per la divulgazione delle sue tematiche preferite \u00e8 la fotografia naturalistica, soprattutto la \"macrofotografia\" e il cosiddetto \"ritratto ambientato\" (\"wideangle macro\").\nTelevisione.\nBiggi \u00e8 stato ospite in varie trasmissioni tv, a partire dal programma per ragazzi \"Trebisonda\", andato in onda su Rai 3, passando poi per \"Wild - Oltrenatura\" (RTI - Mediaset).\nHa presentato nel 2012-2013 il programma \"La grande fuga\" per conto del Canale di Sky Dea Sapere.\nDal 2013 \u00e8 co-conduttore del programma televisivo \"Geo\", affiancando il volto storico Sveva Sagramola.\nMostre.\nCollabora da anni con il suo amico e collega Francesco Tomasinelli nell'ideazione e nell'allestimento di mostre scientifiche, come \"Predatori del Microcosmo\" (gi\u00e0 presentata a Genova, Bergamo, Torino, Trento, Varese e Calci) e \"Copioni e Copiati\" (mostra sul mimetismo e sulla biomimetica in collaborazione con la Scuola di Robotica). La prima delle due mostre nel 2014 \u00e8 stata riproposta a Genova in una versione totalmente rinnovata e moderna con il nome di \"Zanne, Corazze e Veleni\"."}
{"id": "4921724", "revid": "466539", "url": "https://it.wikipedia.org/wiki?curid=4921724", "title": "Philips Sport Vereniging 2005-2006", "text": "Questa voce raccoglie le informazioni riguardanti il Philips Sport Vereniging nelle competizioni ufficiali della stagione 2005-2006.\nStagione.\nLa squadra vince il campionato con 74 punti."}
{"id": "4921732", "revid": "1573940", "url": "https://it.wikipedia.org/wiki?curid=4921732", "title": "Chiesa di San Giovanni Bono", "text": "La chiesa di San Giovanni Bono \u00e8 una chiesa di Milano, posta alla periferia sud-occidentale della citt\u00e0, nel quartiere Sant'Ambrogio.\nStoria.\nLa chiesa di San Giovanni Bono venne prevista nel progetto di edificazione del nuovo quartiere Sant'Ambrogio e costruita nel 1968; il progetto della chiesa e dell'intero quartiere si deve ad Arrigo Arrighetti.\nNel 1980 il rivestimento della copertura, in materiale plastico, venne distrutto da un incendio, e successivamente ricostruito in lamiera di alluminio porcellanato.\nCaratteristiche.\nLa chiesa \u00e8 posta al centro del quartiere, nelle immediate vicinanze del centro civico. Essa, con la sua forma dinamica e cuspidata, si contrappone all'andamento orizzontale degli edifici residenziali che la attorniano.\nLa particolarit\u00e0 dell'edificio \u00e8 la sua copertura a vela, che dall'area del presbiterio sale fino a creare una cuspide in corrispondenza della facciata.\nLe pareti, sia all'esterno sia all'interno, sono in calcestruzzo a vista, traforate da un gran numero di finestrelle colorate; anche la copertura d'origine era traforata, ma quella nuova costruita dopo l'incendio del 1980 ha un diverso disegno.\nL'interno \u00e8 composto di tre spazi che si compenetrano dinamicamente: l'aula liturgica, la cappella feriale e una navata laterale; l'andamento della copertura contribuisce alla creazione di uno spazio mosso e dall'illuminazione variegata.\nL'altare, posto quasi in posizione centrale, fu disegnato dallo stesso Arrighetti, come pure il fonte battesimale, posto nella navata laterale.\nAlla chiesa, lungo il lato meridionale, sono annessi i locali parrocchiali e l'oratorio."}
{"id": "4921733", "revid": "970790", "url": "https://it.wikipedia.org/wiki?curid=4921733", "title": "Giovanni De Lorenzo", "text": ""}
{"id": "4921738", "revid": "726373", "url": "https://it.wikipedia.org/wiki?curid=4921738", "title": "Sei solo, agente Vincent", "text": "Sei solo, agente Vincent (\"L.A. Takedown\") \u00e8 un film per la televisione del 1989 diretto da Michael Mann. Nel 1995 lo stesso regista ha girato un remake per il cinema intitolato \"Heat - La sfida\", interpretato da Al Pacino e Robert De Niro."}
{"id": "4921739", "revid": "1543377", "url": "https://it.wikipedia.org/wiki?curid=4921739", "title": "Angelo dell'Ovest", "text": "L'Angelo dell'Ovest \u00e8 una scultura moderna realizzata in acciaio inossidabile dall'artista tedesco Julian Voss-Andreae nel 2008.\nSi trova nella citt\u00e0 di Jupiter, nello stato della Florida negli USA.\nIn riferimento alla scultura monumentale Angelo del Nord dello scultore inglese Antony Gormley, l'Angelo dell'Ovest \u00e8 stato creato in base alla struttura di un anticorpo umano, resa nota dal biofisico filippino Eduardo Padlan, per il campus dello Scripps Research Institute in Florida.\nL'anticorpo \u00e8 posto all'interno di un cerchio a modello dell'Uomo vitruviano di Leonardo da Vinci, evidenziando le proporzioni simili dell'anticorpo e del corpo umano."}
{"id": "4921750", "revid": "1516566", "url": "https://it.wikipedia.org/wiki?curid=4921750", "title": "Live! (Bunny Wailer)", "text": "Live! \u00e8 un album live di Bunny Wailer, pubblicato dalla Solomonic Records nel 1983.Il disco fu registrato dal vivo il 25 dicembre 1983 al Youth Consciousness Reggae Festival, National Stadium di Kingston, Jamaica."}
{"id": "4921770", "revid": "599013", "url": "https://it.wikipedia.org/wiki?curid=4921770", "title": "Sven Klang", "text": "Carriera.\nNazionale.\nPrese parte con la sua Nazionale ai Giochi olimpici del 1920."}
{"id": "4921774", "revid": "1305772", "url": "https://it.wikipedia.org/wiki?curid=4921774", "title": "S. E. Hinton", "text": "\u00c8 nota per i romanzi sul passaggio all'et\u00e0 adulta ambientati in Oklahoma, e specialmente per il romanzo \"I ragazzi della 56\u00aa strada\", che scrisse durante i suoi anni di liceo. Nel 1988 ha ricevuto il Margaret Edwards Award dall'American Library Association per i suoi lavori.\nBiografia.\nQuando era ancora adolescente, la Hinton divenne famosa come autrice del romanzo \"I ragazzi della 56\u00aa strada\", ambientato in Oklahoma negli anni '60. Inizi\u00f2 a scriverlo nel 1965. Il libro si ispira a due bande rivali della sua scuola, la Will Rogers High School, i \"Greasers\" e i \"Socs\". Fu pubblicato per la prima volta dalla Viking Press nel 1967, durante il suo primo anno presso l'Universit\u00e0 di Tulsa. Da allora, il libro ha venduto pi\u00f9 di 14 milioni di copie, e ancora ne vende pi\u00f9 di 500.000 all'anno.\nL'editore della Hinton le sugger\u00ec di pubblicare il libro usando le sole iniziali del nome per impedire che i critici stroncassero il romanzo perch\u00e9 scritto da una donna. Dopo il successo de \"I ragazzi della 56\u00aa strada\", la Hinton scelse di continuare a scrivere e pubblicare libri usando le sole iniziale del nome.\nVita privata.\nLa Hinton \u00e8 una persona molto riservata. Ha per\u00f2 rivelato che ama molto leggere (Jane Austen, Mary Renault e Francis Scott Fitzgerald), scrivere, tenere lezioni nella locale universit\u00e0 e andare a cavallo.\nLa Hinton \u00e8 una fan della serie televisiva \"Supernatural\" ed ha visitato il set in numerose occasioni. Ha inoltre recitato una piccola parte nell'episodio \"Slash Fiction\" della settima stagione.\nVive con il marito David Inhofe, un ingegnere di software, che ha sposato nell'estate del 1970 dopo averlo conosciuto nella sua classe di biologia al college. Nell'agosto 1983, sono diventati genitori di Nicolas David Inhofe, che ha lavorato come registratore del suono per il film \"L'era glaciale 2 - Il disgelo\".\nAdattamenti.\nGli adattamenti cinematografici di \"I ragazzi della 56\u00aa strada\" (marzo 1983) e di \"Rusty il selvaggio\" (ottobre 1983) sono stati entrambi diretti da Francis Ford Coppola; la Hinton scrisse la sceneggiatura per \"Rusty il selvaggio\" con Coppola. Altri adattamenti dei suoi lavori sono \"Un ragazzo chiamato Tex\" (1982), diretto da Tim Hunter, e \"Due vite in una\" (1985), diretto da Christopher Cain. La Hinton ha recitato un cameo in tre dei quattro film. "}
{"id": "4921779", "revid": "75447", "url": "https://it.wikipedia.org/wiki?curid=4921779", "title": "Apollo Four Forty", "text": ""}
{"id": "4921781", "revid": "889336", "url": "https://it.wikipedia.org/wiki?curid=4921781", "title": "Niklas S\u00fcle", "text": "Dal 1\u00ba luglio 2022 sar\u00e0 un calciatore del Borussia Dortmund.\nCaratteristiche tecniche.\nDifensore centrale dalla stazza fisica imponente (195 cm per quasi 100 kg di peso), abile nel gioco aereo, \u00e8 dotato di una buona aggressivit\u00e0 e di un discreto senso della posizione, che lo rendono bravo negli anticipi e nei contrasti, talvolta anche con interventi piuttosto rudi; preciso nei passaggi, specialmente col piede destro, ha anche un potente tiro dalla distanza.\nCarriera.\nClub.\nL'11 maggio 2013 debutta in Bundesliga con la maglia dell'Hoffenheim nell'incontro perso per 1-4 contro l'Amburgo, partendo da titolare. Il 15 gennaio 2017 il Bayern Monaco annuncia l'acquisto del giocatore, che entra a far parte della rosa della squadra bavarese a partire dal 1\u00ba luglio seguente.\nIl 7 febbraio 2022 viene annunciato l\u2019ingaggio a parametro zero da parte del Borussia Dortmund, con cui firma un contratto di 5 anni.\nNazionale.\nCon la nazionale Under-17 tedesca ha preso parte al campionato europeo di calcio Under-17 2012. Nell'estate 2016 prende parte alle Olimpiadi di Rio, manifestazione in cui la squadra tedesca si aggiudica la medaglia d'argento, per poi debuttare il 31 agosto seguente con la nazionale tedesca, giocando da titolare nell'amichevole contro la Finlandia. Viene convocato per la Confederation Cup, manifestazione vinta dalla nazionale tedesca e in cui S\u00fcle scende in campo in quattro partite.\nStatistiche.\nPresenze e reti nei club.\n\"Statistiche aggiornato al 16 febbraio 2022.\""}
{"id": "4921783", "revid": "466539", "url": "https://it.wikipedia.org/wiki?curid=4921783", "title": "Philips Sport Vereniging 2006-2007", "text": "Questa voce raccoglie le informazioni riguardanti il Philips Sport Vereniging nelle competizioni ufficiali della stagione 2006-2007.\nStagione.\nLa squadra vince il campionato con 75 punti."}
{"id": "4921794", "revid": "767487", "url": "https://it.wikipedia.org/wiki?curid=4921794", "title": "Un ragazzo chiamato Tex", "text": "Un ragazzo chiamato Tex \u00e8 un film del 1982 diretto da Tim Hunter e tratto dal romanzo \"Il giovane Tex\" (1967) di S. E. Hinton.\nTrama.\nIl film racconta la storia di due fratelli, Tex e Mason McCormick, costretti a vivere da soli dopo la morte della madre e la fuga del padre."}
{"id": "4921795", "revid": "111715234", "url": "https://it.wikipedia.org/wiki?curid=4921795", "title": "Palazzo Pisani a Santo Stefano", "text": "Palazzo Pisani \u00e8 un palazzo veneziano sito nel sestiere di San Marco, affacciato sul rio del Santissimo e confinante con Palazzetto Pisani e con Palazzo Morosini, affacciato su Campo Pisani, attiguo a Campo Santo Stefano. \u00c8 la sede del conservatorio Benedetto Marcello.\nStoria.\nCostruzione.\nNel 1525 i Pisani abitavano gi\u00e0 nell'area di Santo Stefano, ma la costruzione del palazzo cominci\u00f2 solo tra il 1614 e il 1615. Il primo nucleo si svilupp\u00f2 dove si ergevano sia una casa gi\u00e0 di propriet\u00e0 della famiglia (ottenuta per eredit\u00e0) sia altri edifici acquistati appositamente per la necessit\u00e0 di edificare questa dimora. Alvise Pisani, il committente, decise di non rivolgersi ad un architetto per la supervisione delle attivit\u00e0 ma di provvedere in prima persona, contattando direttamente gli artigiani, forse per l'assenza in quel periodo di una grande personalit\u00e0 artistica nella citt\u00e0. Nel 1634 un terremoto distrusse parte della dimora, che dovette essere ricostruita. Si \u00e8 pensato che per la rifabbrica dell'edificio, realizzata \"alla romana\", possa essere stato contattato pure il proto del tempo, ossia Bortolo da Venezia, detto il Manopola. Nel XVIII secolo Vincenzo Maria Coronelli attribu\u00ec il progetto del palazzo a Jacopo Sansovino.\nAmpliamento.\nNel 1728 la famiglia Pisani incaric\u00f2 Gerolamo Frigimelica di provvedere alla sopraelevazione e all'ampliamento del complesso. Il suo intervento comport\u00f2 la distruzione del grande abbaino centrale, la sopraelevazione di un piano, la costruzione dei cortili interni e la decorazione. Alla fine del XVIII secolo furono realizzati altri lavori che causarono l'alterazione della pianta. Il nuovo proprietario del palazzo, tal Alvise Pisani, decise infatti di trasformare i saloni del secondo piano nobile in vani pi\u00f9 piccoli, dividendoli secondo il progetto di Bernardino Maccaruzzi. Il palazzo presentava ora circa 200 vani. In questo periodo fu ospite del palazzo pure Gustavo III di Svezia, che afferm\u00f2 che mai avrebbe potuto ricambiare la sontuosa accoglienza ricevuta. Seguirono altre numerosissime trasformazioni: la pianta venne pi\u00f9 volte rivista, le collezioni d'arte vennero asportate, l'intero complesso venne diviso in appartamenti d'affitto. Nel frattempo la famiglia proprietaria aveva infatti dovuto cedere grande parte del palazzo, rimanendo proprietaria solo dell'ala settentrionale. Nel 1880 la famiglia proprietaria si estinse. Nel 1940 l'edificio venne mutato in conservatorio. Nel 1947 il pittore Zoran Music aveva il suo studio nella soffitta.\nArchitettura.\nFacciate.\nIl palazzo, che ben dimostra la volont\u00e0 della famiglia Pisani di raggiungere il Canal Grande, obiettivo raggiunto con l'acquisizione di Palazzetto Pisani, presenta dimensioni notevoli e perci\u00f2 pi\u00f9 facciate.\nLa facciata principale prospetta su Campo Pisani ed \u00e8 caratterizzata dalla decorazione in pietra d'Istria, che le conferisce un aspetto maestoso. Appare tradizionalmente tripartita: al centro del piano terra troviamo un ampio portale, ripreso dalle serliane dei piani superiori. Ai lati di queste ultime si sviluppano finestre recanti archi a tutto sesto, la cui chiave di volta \u00e8 decorata da testa umana. Esse sono disposte a formare delle bifore: le due finestre costituenti l'unit\u00e0 modulare poi ripetuta presentano al centro una colonna e ai lati dei pilastri. Il balcone del primo piano, eccezionalmente possente, \u00e8 retto da due modiglioni e il suo parapetto \u00e8 decorato con motivo quadrato.\nFacciate secondarie si sviluppano verso Canal Grande (terminata solo nel 1751) e verso il Rio del Santissimo. Presentano entrambe un aspetto spoglio, non raffrontabile con quello della principale. La loro decorazione \u00e8 costituita principalmente da monofore.\nPianta.\nLa struttura della pianta presenta dei caratteri molto diversi da quelli tradizionali, che vedono una successione di locali sui lati del portego. In questo caso l'edificio si sviluppa invece attorno a due cortili, separati solo da un corpo loggiato.\nInterni.\nL'edificio \u00e8 stato negli anni vittima di spoliazioni. Nonostante tutto, sopravvivono ancora oggi numerose opere d'arte, concentrate nei soffitti e negli stucchi. Il portale \u00e8 circondato da due gruppi scultorei, raffiguranti l\"'Uccisione del leone di Nemea\" e la \"Cattura di Cerbero\": sono solitamente attribuiti alla scuola di Girolamo Campagna. La parete di fondo dell'androne \u00e8 dominata dal grande \"fan\u00f2\", il fanale che stava a poppa della galera di Andrea Pisani. Nella sala dell'antica biblioteca, al quinto piano, sono presenti due medaglioni con i profili di Martin Lutero e di Giovanni Calvino. Nell'ammezzato sono presenti alcuni locali decorati con stucchi risalenti alla seconda met\u00e0 del XVIII secolo.\nIl portego del primo piano nobile presentava un tempo una collezione di dipinti raffiguranti i volti degli uomini pi\u00f9 celebri della famiglia: oggi sopravvivono solo quelli di Andrea Pisani e di Alvise Pisani. La decorazione della stanza \u00e8 invece opera del pittore Jacopo Guarana. Le decorazioni abbondano nelle stanze del primo piano: vi oper\u00f2 tra gli altri Francesco Zugno per la realizzazione degli affreschi che decorano la stanza sul campo e quella adiacente. Lo stesso piano presenta pure una cappella con pala da altare sul tema della \"Sacra famiglia\" e di \"San Giovannino\", realizzata da Giuseppe Angeli.\nPer quanto riguarda l'ala che si affaccia sul canale, essa presenta due locali che un tempo dovevano essere stati riccamente decorati ma che oggi appaiono spogli. Sempre dallo stesso lato si trovava pure una sala usata come pinacoteca, dove erano ospitate opere pregiate. Secondo un inventario realizzato nel 1809, essa era costituita da 159 opere, di cui i due terzi del XVI secolo, una quarantina del XVII secolo e una dozzina del XVIII secolo. L'inventario segnala pure i nomi degli artisti, tra i quali sono presenti Tiziano, Tintoretto, Paolo Veronese, Bassano, Palma il Vecchio. Attigua a questa stanza ce n'\u00e8 una ricca di stucchi bianchi e dorati, attribuiti a Giuseppe Ferrari che li avrebbe realizzati nel 1776. A destra si trova una cappella dedicata alla Madonna del Rosario, ampliata e decorata nel 1717.\nAltro locale particolarmente importante \u00e8 la sala da ballo, oggi usata per concerti. La sua forma venne definita da Almor\u00f2 Pisani tra il 1717 e il 1720. Il pezzo artistico pi\u00f9 pregevole della stanza era un tempo la tela che decorava il soffitto, realizzata da Giovanni Antonio Pellegrini tra il 1722 e il 1723. La tela venne venduta nel 1895 ma fu sostituita nel 1904 da un'opera di Vittorio Emanuele Bressanin, raffigurante la \"Glorificazione della Musica\". Tale opera fu realizzata gratuitamente. Contestualmente Bressanin si dedic\u00f2 anche alla realizzazione dell'affresco dell'altra sala verso lo scalone centrale, un tempo decorata da cinque dipinti del Veronese. Nella stanza che oggi ospita la direzione del conservatorio \u00e8 presente un picchiotto bronzeo, attribuito a Alessandro Vittoria.\nBiblioteca.\nDell'antica biblioteca Pisani non rimane altro oltre a un catalogo risalente al 1807. Tre anni dopo tutto and\u00f2 all'asta e venne disperso. La biblioteca era stata fondata da Almor\u00f2 Pisani ed era la pi\u00f9 ricca tra quelle a disposizione dei singoli nobili veneziani. Durante il periodo della sua attivit\u00e0 era aperta al pubblico due volte alla settimana e disponeva di un custode. La collezione era ricca di quelli che erano detti \"libri proibiti\" in quanto frequentemente connessi alle eresie. Nella biblioteca era ospitata pure una vasta raccolta numismatica, composta da 6000 pezzi, da sommarsi alla serie completa delle monete veneziane."}
{"id": "4921801", "revid": "16758", "url": "https://it.wikipedia.org/wiki?curid=4921801", "title": "Franco Vellar", "text": "Carriera.\nGiocatore.\nVellar ha giocato per quasi tutta la carriera, dall'esordio nel 1986 al primo ritiro nel 2002, con la maglia dell'Asiago Hockey AS. Della squadra \u00e8 stato capitano per otto stagioni.\nNel corso di quelle sedici stagioni con la maglia degli stellati ha vinto tre coppe Italia ed uno scudetto, il primo per la societ\u00e0, nel campionato 2000-2001.\nDopo un anno di stop, ha vestito per due stagioni la maglia dell'Hockey Club Pergine nelle serie minori.\nAllenatore.\nDopo alcuni anni lontano dal ghiaccio, nell'agosto del 2009 fu chiamato a coadiuvare il neoallenatore dell'Asiago, John Harrington. Harrington lasci\u00f2 il posto a John Tucker per l'ultima parte dei \"play-off\" 2009-2010, poich\u00e9 impegnato ai mondiali con la nazionale della ; torn\u00f2 poi Harrington per la stagione successiva, ma fu sollevato dall'incarico nel mese di gennaio 2011, sostituito nuovamente da Tucker. In tutti questi cambi, Vellar fu sempre confermato nel suo ruolo.\nQuando, un anno pi\u00f9 tardi, anche Tucker lasci\u00f2 l'incarico e fu sostituito dall'altro \"assistent coach\", John Parco, Vellar fu nuovamente confermato.\nDa assistente allenatore ha vinto quattro titoli italiani: 2009-2010, 2010-2011, 2012-2013 e 2014-2015."}
{"id": "4921803", "revid": "124894431", "url": "https://it.wikipedia.org/wiki?curid=4921803", "title": "Hillary Brooke", "text": ""}
{"id": "4921808", "revid": "599013", "url": "https://it.wikipedia.org/wiki?curid=4921808", "title": "Robert Zander", "text": "Biografia.\n\u00c8 bisnonno dell'attaccante Gustav Ludwigson.\nCarriera.\nClub.\nTrascorse gran parte della sua carriera difendendo la porta dell'\u00d6rgryte, con cui vinse l'Allsvenskan 1925-1926 (anche se, tuttavia, all'epoca il titolo di Campione di Svezia veniva assegnato alla squadra vincitrice dello Svenska M\u00e4sterskapet).\nNazionale.\nCon la sua Nazionale partecip\u00f2 ai Giochi olimpici di Anversa 1920, culminati con un'eliminazione ai quarti di finale, e a quelli di Parigi 1924, in cui la Svezia vinse la medaglia di bronzo."}
{"id": "4921820", "revid": "1776051", "url": "https://it.wikipedia.org/wiki?curid=4921820", "title": "Philips Sport Vereniging 2011-2012", "text": "Questa voce raccoglie le informazioni riguardanti il Philips Sport Vereniging nelle competizioni ufficiali della stagione 2011-2012."}
{"id": "4921830", "revid": "1543377", "url": "https://it.wikipedia.org/wiki?curid=4921830", "title": "Armenia ai XXII Giochi olimpici invernali", "text": "Armenia ha partecipato ai XXII Giochi olimpici invernali, che si sono svolti dal 7 al 23 febbraio a So\u010di in Russia, con una delegazione composta da quattro atleti."}
{"id": "4921835", "revid": "125652354", "url": "https://it.wikipedia.org/wiki?curid=4921835", "title": "Castello dei Cavalieri di Malta (Umbria)", "text": "Il castello dei Cavalieri di Malta, o Badia, \u00e8 un complesso fortificato ricordato fin dagli ultimi anni del secolo XII come \"hospitium\", utilizzato dai viandanti che, lungo la Via Romeo Germanica, desideravano raggiungere Roma o Gerusalemme.\nStoria.\nI documenti pi\u00f9 antichi che menzionano la struttura ospedaliera gestita dai cavalieri gerosolimitani risalgono al novembre 1171.\nL'edificio si trova nel paese di Magione in via Cavalieri di Malta, 31, in provincia di Perugia, vicinissimo al lago Trasimeno, ed \u00e8 stata la residenza estiva (di solito in settembre) del principe e gran maestro dell'Ordine di Malta, soprattutto dagli anni sessanta con fra Angelo de Mojana di Cologna e fra Andrew Willoughby Ninian Bertie.\nQuando fu eretto era caratterizzato solo da due costruzioni collocate a \"L\", sovrastate da una torre campanaria. Successivamente fu ampliato fino a raggiungere una pianta quadrata, con un vasto cortile centrale, protetta da una cinta muraria con robusti torrioni agli angoli.\nNel Quattrocento si procedette alla definitiva trasformazione del complesso, ancora principalmente di tipo ospitaliero, in castello con l'aggiunta della torre rotonda, dei peducci, di un insieme di merli a coronamento della parte fortificata e di una corte loggiata. Le fastose stanze del primo piano dimostravano che l'antico \"hospitium\" ormai aveva assunto gli elementi distintivi di una nobile dimora, pur conservando particolari protettivi e disponibilit\u00e0 di ospitare i pellegrini.\nInsieme agli appartamenti dei religiosi, ai locali di servizio e alloggio, riconducibili alle radicali modifiche quattrocentesche attribuite all'architetto bolognese Fioravante Fioravanti che aveva operato presso la cattedrale di San Lorenzo e la Porta di Sant'Angelo a Perugia, l'antica \"badia\" naturalmente annoverava tra le sue mura una cappella, dedicata a san Giovanni Battista, patrono dei cavalieri di Malta, con interessanti affreschi della scuola del Pinturicchio (una \"Nativit\u00e0\" e la \"Madonna con Bambino e Santo\"). Fu il cardinale Giovanni Battista Orsini, titolare della commenda sull'abbazia, a volere, nel 1502, la realizzazione dei dipinti.\n\"La Badia\" fu sempre un significativo luogo di sosta per papi, sovrani e autorevoli personaggi che transitavano lungo la Via Francigena e l'ospitalit\u00e0 dei cavalieri era sempre confortevole e puntuale.\nCongiura della Magione.\nIl castello conobbe una vasta notoriet\u00e0 per una truce vicenda verificatasi nelle sue stanze, la Congiura della Magione, descritta da Niccol\u00f2 Machiavelli ne \"Il Principe\". Si tratt\u00f2 di una cospirazione contro Cesare Borgia, tramata, nel 1502 dai suoi medesimi cobelligeranti. Il \"Duca Valentino\" voleva fissare a Bologna la capitale del ducato di Romagna, appena costituito, e questo preoccup\u00f2 molto Oliverotto da Fermo, Vitellozzo Vitelli, Giampaolo Baglioni, Paolo Orsini e Antonio Giordano che, con altri, si ritrovarono nel maniero magionese, nell'appartamento del cardinale Giovanni Battista Orsini, per congetturare una strategia di difesa, tramite un'alleanza con i Da Montefeltro, i Medici e la repubblica di Venezia contro il Borgia per difendere i Bentivoglio. Il fatto si risolse in modo tragico per quasi tutti i congiurati, a favore di Cesare.\nDestinazione d'uso.\nIl Castello, oggetto di restaurato, \u00e8 al centro di una vasta tenuta agricola e vitivinicola. Dietro prenotazione, \u00e8 possibile visitare alcune sale del Castello e la cappella. Il chiostro e il negozio sono aperti al pubblico.\nIn estate, i suoi spazi ospitano il \"Trasimeno Music Festival\", manifestazione musicale che si tiene con cadenza annuale, animata dalla pianista canadese Angela Hewitt, che possiede un'abitazione in localit\u00e0 San Savino di Magione."}
{"id": "4921843", "revid": "1573940", "url": "https://it.wikipedia.org/wiki?curid=4921843", "title": "Molossus molossus", "text": "Molossus molossus () \u00e8 un pipistrello della famiglia dei Molossidi diffuso in America centrale, meridionale e nei Caraibi.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 59 e 65\u00a0mm, la lunghezza dell'avambraccio tra 36 e 40\u00a0mm, la lunghezza della coda tra 30 e 39\u00a0mm, la lunghezza del piede tra 8 e 11\u00a0mm, la lunghezza delle orecchie tra 12 e 14\u00a0mm e un peso fino a 14\u00a0g.\nAspetto.\nLa pelliccia \u00e8 corta e vellutata, con delle setole pi\u00f9 lunghe sulla groppa. Le parti dorsali variano dal bruno-grigiastro al marrone scuro con la base dei peli bianca, mentre le parti ventrali sono bruno-grigiastre. Il muso \u00e8 corto, tronco ed elevato. Una sacca golare \u00e8 ben sviluppata nei maschi e rudimentale nelle femmine. Le orecchie sono corte, larghe e unite anteriormente alla base, dalla quale si estende fino alle narici una cresta cutanea. Il trago \u00e8 piccolo, diritto ed appuntito, nascosto dietro l'antitrago il quale \u00e8 grande e semi-circolare. Le membrane alari sono bruno-grigiastre o marroni scure e attaccate posteriormente sulle caviglie. I piedi sono corti. La coda \u00e8 lunga, tozza e si estende per circa la met\u00e0 oltre l'uropatagio. Il cariotipo \u00e8 2n=48 FNa=54,56 e 58.\nBiologia.\nComportamento.\nSi rifugia nelle case, cavit\u00e0 degli alberi e sotto le fronde delle palme in colonie superiori a 300 individui. Tollera temperature elevate di giorno. L'attivit\u00e0 predatoria inizia solitamente al tramonto quando fuoriescono uno per volta dai rifugi.\nAlimentazione.\nSi nutre principalmente di coleotteri, omotteri, ortotteri, \"Dictyoptera\" e lepidotteri catturati in volo.\nRiproduzione.\nA Porto Rico e a Cuba gli accoppiamenti avvengono a febbraio o marzo e danno alla luce un piccolo alla volta a giugno e un altro a settembre. Vengono svezzati dopo 65 giorni. Sono state catturate femmine gravide in Messico nel mese di agosto e sulle Isole Cayman a luglio ed agosto insieme ad altre che allattavano.\nDistribuzione e habitat.\nQuesta specie \u00e8 diffusa nel Continente americano dal Messico fino all'Argentina settentrionale e in tutti i Caraibi con eccezione delle Bahamas.\nVive nelle foreste secche e semi-decidue, zone aperte e citt\u00e0 fino a 800 metri di altitudine.\nTassonomia.\nSono state riconosciute 7 sottospecie:\nStato di conservazione.\nLa IUCN Red List, considerato il vasto areale e la popolazione presumibilmente numerosa, classifica \"M.molossus\" come specie a rischio minimo (LC)."}
{"id": "4921844", "revid": "599013", "url": "https://it.wikipedia.org/wiki?curid=4921844", "title": "Fritjof Hill\u00e9n", "text": "Carriera.\nCon la sua Nazionale partecip\u00f2 ai Giochi olimpici del 1920 e del 1924, in quest'ultima occasione conquist\u00f2 la medaglia di bronzo."}
{"id": "4921848", "revid": "466539", "url": "https://it.wikipedia.org/wiki?curid=4921848", "title": "Philips Sport Vereniging 2013-2014", "text": "Questa voce raccoglie le informazioni riguardanti il Philips Sport Vereniging nelle competizioni ufficiali della stagione 2013-2014.\nRosa.\n (Capitano)\n "}
{"id": "4921860", "revid": "253269", "url": "https://it.wikipedia.org/wiki?curid=4921860", "title": "Johnny Mack Brown", "text": "Attivo in film western e drammatici, recit\u00f2 in circa 160 film tra il 1927 e il 1965."}
{"id": "4921861", "revid": "131358", "url": "https://it.wikipedia.org/wiki?curid=4921861", "title": "Salem Al-Abadla", "text": ""}
{"id": "4921862", "revid": "287204", "url": "https://it.wikipedia.org/wiki?curid=4921862", "title": "Ugo Pepoli (disambigua)", "text": "Con il nome di Ugo Pepoli sono conosciuti i seguenti personaggi:"}
{"id": "4921863", "revid": "729019", "url": "https://it.wikipedia.org/wiki?curid=4921863", "title": "Selbe", "text": "Il Selbe \u00e8 un fiume della Mongolia che attraversa le montagne a sud di Khentii e scorre a 1510 metri di altitudine in Mongolia centrale. Il fiume si estende su 342,2\u00a0km quadrati di territorio. Questo bacino del fiume ospita 7 specie di alberi e 40 tipi 183 specie di vegetazioni."}
{"id": "4921866", "revid": "599013", "url": "https://it.wikipedia.org/wiki?curid=4921866", "title": "Valdus Lund", "text": "Carriera.\nCon la sua Nazionale partecip\u00f2 ai Giochi olimpici del 1920."}
{"id": "4921867", "revid": "484362", "url": "https://it.wikipedia.org/wiki?curid=4921867", "title": "Perateia", "text": "Perateia (, \"luogo di l\u00e0 [del mare]\") era il nome con cui venivano indicati i territori d'oltremare dell'Impero di Trebisonda, principalmente le citt\u00e0 della Crimea, come Cherson, Vespero ed i loro dintorni. Probabilmente questo territorio era gi\u00e0 amministrato da Trebisonda durante l'ultimo periodo di dominio bizantino, prima che i Comneni fondassero un impero separato poche settimane prima della conquista veneziana di Costantinopoli durante la quarta crociata nel 1204.\nIl controllo di Trebisonda sulla Perateia fu debole almeno inizialmente, sottoposto a pressione da parte dei Genovesi e dei Tatari fino alla morte di Alessio I di Trebisonda nel 1222. L'anno seguente i Selgiuchidi razziarono le coste della Perateia e costruirono la fortezza di Sudak per cercare di incanalare i commerci del mar Nero verso Sinope, che era sotto il loro controllo, anzich\u00e9 verso Trebisonda. Successivamente i governatori dell'area appartennero alla famiglia armena dei Gavra, che in seguito si resero indipendenti e fondarono il Principato di Teodoro."}
{"id": "4921878", "revid": "76963", "url": "https://it.wikipedia.org/wiki?curid=4921878", "title": "Sandra Voe", "text": "Ha iniziato la sua carriera alla fine degli anni settanta ed \u00e8 principalmente nota per il film \"Le onde del destino\" di Lars von Trier.\n\u00c8 sposata dal 1963 con Rex Doyle da cui ha avuto tre figli."}
{"id": "4921883", "revid": "599013", "url": "https://it.wikipedia.org/wiki?curid=4921883", "title": "Vidar Stenborg", "text": "Carriera.\nCon la sua Nazionale partecip\u00f2 ai Giochi olimpici del 1920."}
{"id": "4921894", "revid": "110157", "url": "https://it.wikipedia.org/wiki?curid=4921894", "title": "Roots Radics Rockers Reggae", "text": "Roots Radics Rockers Reggae \u00e8 un album di Bunny Wailer, pubblicato dalla Shanachie Records nel 1983. Il disco, una riedizione dell'album del 1979 \"In I Father's House\" che era stato pubblicato solo in Jamaica, pi\u00f9 2 brani usciti solo precedentemente come singoli: \"Cease Fire\" (1980) e \"The Conqueror\" (1981), fu registrato e remixato nel 1983 al Harry J's Recording Studio di Kingston, Jamaica."}
{"id": "4921895", "revid": "282877", "url": "https://it.wikipedia.org/wiki?curid=4921895", "title": "Karl Svensson (calciatore olimpionico)", "text": ""}
{"id": "4921903", "revid": "599013", "url": "https://it.wikipedia.org/wiki?curid=4921903", "title": "John Torstensson", "text": "Carriera.\nCon la sua Nazionale partecip\u00f2 ai Giochi olimpici del 1920."}
{"id": "4921904", "revid": "57342", "url": "https://it.wikipedia.org/wiki?curid=4921904", "title": "Franco Claudio Ferrari", "text": "Biografia.\nPrecocissimo nell'arte della musica a 14 anni si era gi\u00e0 diplomato al Conservatorio di Milano in violino pianoforte e composizione. \nA 13 anni esord\u00ec a Milano con il \"Concerto n.1 in re maggiore\" di Paganini sotto la direzione di Gino Marinuzzi.\nSi perfezion\u00f2 nell'arte del violino sotto la guida di Maxim Jacobsen il quale gli dedic\u00f2 anche numerosi suoi lavori sull'analisi della tecnica violinistica.\nDopo il debutto milanese figur\u00f2 tra i solisti del Teatro alla Scala, dell'Augusteo, del Maggio Musicale, Societ\u00e0 del quartetto di Milano della R.A.I. di Torino Milano e Roma e di importanti orchestre europee: Parigi, Londra, Amburgo, Francoforte e in America: San Francisco, Portland, Boston, New York, Acapulco, Marlboro, Citt\u00e0 del Messico, Lima, con direttori come Kleiber, Mitropoulos, Karayan, Berstein, Celibidache, Cherchen, Albert, Bellugi, Zubin Metha.\nNel 1949 \u00e8 stato chiamato ad occupare il posto di 1\u00b0 violino solista dell'orchestra di Santa Cecilia in Roma.\nHerbert von Karajan lo defin\u00ec la miglior spalla al mondo insieme a Willi Boskovsky.\nNel 1956 invitato dal direttore d'orchestra e compositore Igor Markevitch si trasfer\u00ec a Citt\u00e0 del Messico quale 1\u00b0 violino solista dell'Orchestra Sinfonica Nazionale ed insegnante di perfezionamento in quel conservatorio.\nNel 1972 fu chiamato dal Principe Ranieri ad occupare il posto di 1\u00b0 violino solista dell'orchestra sinfonica di Montecarlo.\nIn duo con Giorgio Federico Ghedini, con il Trio di Roma (Ferrari - Baldovino -Silvestri) e come 1\u00b0 violino del Quintetto Boccherini e del Quartetto dell'Accademia di Santa Cecilia tenne concerti per le pi\u00f9 prestigiose associazioni concertistiche di tutta Europa.\nAl suo rientro in Italia (1974) si dedic\u00f2 all'insegnamento presso i Conservatori di Verona e Mantova.\nTra i suoi allievi italiani si distinguono Roberto Muttoni e Carlo Fabiano"}
{"id": "4921905", "revid": "729019", "url": "https://it.wikipedia.org/wiki?curid=4921905", "title": "Assedio di Anversa (1584-1585)", "text": "L'assedio di Anversa fu un evento importante della guerra degli ottant'anni: la citt\u00e0, che aveva aderito a fine 1579 all'Unione di Utrecht, venne assediata dalle truppe spagnole nel luglio del 1584 e capitol\u00f2 tredici mesi dopo.\nContesto.\nAnversa era la citt\u00e0 pi\u00f9 grande dei Paesi Bassi: il suo influsso commerciale, finanziario e culturale ne faceva il centro delle Diciassette Province ed una metropoli del nord-ovest europeo.\nTuttavia, dieci anni prima, a causa di un ritardo nel pagamento del soldo ai mercenari spagnoli, la citt\u00e0 era stata saccheggiata (4 novembre 1576), un episodio noto come Sacco di Anversa: migliaia di cittadini vi persero la vita e la citt\u00e0 venne in parte incendiata. Fu questo il motivo per cui Anversa aveva aderito all'Unione di Utrecht, divenendo la capitale naturale delle province ribelli, nonostante la sua posizione geografica meridionale.\nCiononostante la chiamata di stranieri da parte dello stato e l'arrivo di cinquemila spagnoli e quattromila italiani che il re Filippo II di Spagna non aveva tardato ad inviare ad Alessandro Farnese, duca di Parma e governatore delle Fiandre dal 1577, consent\u00ec a quest'ultimo di ottenere successi, aiutato anche dall'impetuoso valore di Roberto di Melun, marchese di Roubaix.\nFrancesco Ercole di Valois, duca d'Alen\u00e7on, da poco nominato conte di Fiandra, rientr\u00f2 in Francia. Guglielmo I, principe di Orange, si ritir\u00f2 nelle province settentrionali evenne assassinato a Delft. Gand, Bruxelles e Malines tornarono sotto la sovranit\u00e0 di Filippo II; Anversa resistette e fu posta sotto assedio.\nSvolgimento.\nDopo aver conquistato Bruxelles, Alessandro Farnese pose l'assedio ad Anversa. Egli, conoscendo le difficolt\u00e0 di un tale assedio, si propose lo scopo di bloccare semplicemente la citt\u00e0.\nRoberto di Melun inizi\u00f2 le operazioni prendendo d'assalto uno dei forti che difendevano la citt\u00e0. Gli venne dato l'incarico di provvedere a costruire un ponte di 730\u00a0m di lunghezza sulla Schelda, per bloccare la via d'acqua e interrompere ogni aiuto agli assediati dal mare: per raggiungere l'obiettivo gli furono assegnati alcuni battelli armati per proteggere l'esecuzione dei lavori. L'impresa pareva impossibile, gli assediati si burlavano molto di questo, ma il marchese di Roubaix, che nell'esercito aveva un'autorit\u00e0 pari alla sua brillante reputazione, giustificava la scelta del principe italiano. In azione giorno e notte, egli prestava attenzione a tutto e diede le prove pi\u00f9 evidenti delle sue capacit\u00e0 militari e della sua bravura. Presto i depositi di provviste necessarie alla costruzione del ponte divennero considerevoli al punto di far ben sperare sull'esito dell'impresa.\nGli assediati, allarmati dai progressi degli spagnoli, erano in preda alle pi\u00f9 vive inquietudini. Due forti, costruiti sulle rive opposte del fiume, erano gi\u00e0 in stato di all'erta. Il marchese di de Roubaix aveva armato numerose imbarcazioni e incominciava a rendere precario l'approvvigionamento d'acqua dolce alla citt\u00e0. Tutte le comunicazioni via terra erano gi\u00e0 da tempo tagliate e non tardarono a manifestarsi i segni di carestia. Ma la via fluviale non era ancora bloccata e le imbarcazioni nemiche riuscivano ancora a far passare qualche soccorso: in queste occasioni le due parti si misuravano in aspri combattimenti, durante uno dei quali il marchese ebbe l'occasione di catturare il Teligny, figlio di Fran\u00e7ois de La Noue, comandante delle truppe avversarie. Cos\u00ec,a quattro anni di distanza, il marchese de Roubaix, aveva fatto prigionieri padre e figlio. Ma fu l'ultima sua impresa: lo si ritrov\u00f2 fra le numerose vittime causate nelle file spagnole dalla terribile esplosione di un'imbarcazione incendiaria lanciata dagli assediati per distruggere il ponte (aprile 1585).\nIl 17 agosto 1585 la citt\u00e0, affamata, si dovette arrendere. Ai protestanti furono concessi dieci giorni per lasciare la citt\u00e0, dopo di che l'esercito spagnolo sfil\u00f2 in trionfo.\nConseguenze.\nLa flotta olandese rimase sull'estuario della Schelda, perseguendo il suo blocco marino e rovinando il commercio della citt\u00e0. Gran parte della popolazione emigr\u00f2 verso le province del nord. Degli 80.000 abitanti che contava Anversa prima dell'assedio, ne rimase solo la met\u00e0: l'et\u00e0 d'oro di Anversa era finita."}
{"id": "4921911", "revid": "599013", "url": "https://it.wikipedia.org/wiki?curid=4921911", "title": "Nils Karlsson (calciatore)", "text": "Carriera.\nCon la sua Nazionale partecip\u00f2 ai Giochi olimpici del 1920."}
{"id": "4921913", "revid": "1001116", "url": "https://it.wikipedia.org/wiki?curid=4921913", "title": "Alessandro Coletti", "text": "Biografia.\nNato e vissuto a Roma, si diplom\u00f2 presso il liceo Visconti e si laure\u00f2 in giurisprudenza presso l'Universit\u00e0 La Sapienza. Si dedic\u00f2 in anni giovanili al giornalismo di forte impegno sociale e politico, con particolare attenzione ai temi dei diritti civili e delle libert\u00e0 dei cittadini, di cui tratt\u00f2 nei volumi \"Storia del divorzio in Italia\" (La nuova sinistra - Samon\u00e0 e Savelli \u2013 Roma 1970, che ha registrato varie edizioni e nell'anno accademico 1970-1971 \u00e8 stato adottato presso la cattedra di Sociologia della famiglia all'Universit\u00e0 di Trento); \"Anarchici e Questori\" (Marsilio \u2013 Venezia 1971); \"L'obiezione di coscienza\" (Feltrinelli \u2013 Milano 1973); \"La questione meridionale\" (SEI, Torino 1973, che ha registrato 16 edizioni ed \u00e8 stato adottato in vari istituti di istruzione secondaria); \"Umberto Terracini, sulla svolta\" (a cura di Alessandro Coletti, La Pietra Milano 1975), \"Umberto Terracini \u2013 Al bando dal partito\" (a cura di Alessandro Coletti, La Pietra Milano 1976); \"Il governo di Ventotene\" (La Pietra Milano 1978); \"Mafie\" (SEI, Torino 1995). Ha pubblicato articoli, saggi e libri di inchiesta e denuncia soprattutto negli anni settanta (molti dei quali ancora editi o comunque reperibili), specialmente sui diritti civili e le questioni legate alla giustizia.\nIn seguito si interess\u00f2 di biografie: \"La regina di Napoli\" (De Agostini \u2013 Novara 1986) e \"Il Principe di Sansevero\" (De Agostini \u2013 Novara 1988) e di una serie di guide legate ai suoi viaggi: \"Costiera Amalfitana\" (De Agostini \u2013 Novara 1997); \"Gargano e isole Tremiti\" (De Agostini \u2013 Novara 1997); \"Napoli \u2013 Pompei ed Ercolano\" (De Agostini \u2013 Novara 1999); \"Alla scoperta dell'Italia: Calabria e Basilicata\" (Selezione dal Readers's Digest, Milano 1999); \"Alla scoperta dell'Italia: Puglia\" (Selezione dal Readers's Digest, Milano 1999).\nScrisse per il quindicinale \"L'Astrolabio\" fondato da Ferruccio Parri, il settimanale \"Aut\" e il mensile \"La prova radicale\". Collabor\u00f2 altres\u00ec come editor per la collana di libri \"Il filo rosso\" diretto da Lelio Basso e, come collaboratore esterno, per la sezione storico-giuridica dell'Enciclopedia Italiana. Grande appassionato di musica lirica e di storia dell'arte, viaggi\u00f2 in particolare attraverso il sud Italia, soprattutto in Puglia, nel Salento, e coltiv\u00f2 grande interesse per l'India e le culture orientali, che si risolse in alcuni viaggi di studio attraverso il subcontinente indiano e nella collaborazione con la biblioteca del Bhaktivedanta Institute (Biblioth\u00e8, Roma).\nPubblicato postumo nel settembre 2014 dall'editore Grifo di Lecce, a cura di Michele Rizzo, \"Il caso Cuocolo\" rievocazione romanzata dell'assassinio dei coniugi Cuocolo, avvenuto a Napoli nel 1906, in cui l'autore descrive luoghi ed avvenimenti del primo maxi processo \nalla camorra."}
{"id": "4921919", "revid": "686936", "url": "https://it.wikipedia.org/wiki?curid=4921919", "title": "Quentin Coryatt", "text": " Fu scelto nel corso del primo giro (2\u00ba assoluto) del Draft NFL 1992 dagli Indianapolis Colts. Al college gioc\u00f2 a football alla Texas A&amp;M University\nCarriera.\nCoryatt fu scelto come secondo assoluto dagli Indianapolis nel Draft 1992, la pi\u00f9 alta scelta di Texas A&amp;M da John David Crow nel 1958. Disput\u00f2 78 partite in sei anni con i Colts ed anche se ebbe delle solide annate, non furono mai tali da giustificare la sua alta selezione nel draft. Dopo la stagione 1995 firm\u00f2 un'offerta di contratto con i Jacksonville Jaguars ma Indianapolis la pareggi\u00f2, facendolo rimanere un Colt.\nDopo avere trascorso la stagione 1998 in lista infortunati, Coryatt pass\u00f2 ai Dallas Cowboys nel 1999, disputandovi quattro partite prima di ritirarsi a fine anno."}
{"id": "4921920", "revid": "253269", "url": "https://it.wikipedia.org/wiki?curid=4921920", "title": "Vanessa Brown", "text": "Biografia.\nNata in Austria da genitori ebrei, nel 1937 fugg\u00ec con la famiglia a Parigi. Successivamente si trasfer\u00ec negli Stati Uniti, dove lavor\u00f2 in uno show radiofonico dedicato ai bambini. Nel 1944, all'et\u00e0 di sedici anni, debutt\u00f2 sul grande schermo e, tra la fine degli anni '40 e i primi anni '50, interpret\u00f2 molti ruoli cinematografici tra cui quello di Jane nel film \"Tarzan e le schiave\" (1950). Negli anni '50 apparve anche in diversi spettacoli televisivi e teatrali, di cui uno a Broadway. \nSi spos\u00f2 una prima volta nel 1950 con un chirurgo, mentre nel 1959 si un\u00ec in matrimonio con Mark Sandrich Jr., figlio del regista Mark Sandrich, ma anche questa unione si concluse con il divorzio. Nel 1988 le venne diagnostico un tumore al seno, da cui non riusc\u00ec a guarire completamente. Mor\u00ec all'et\u00e0 di 71 anni in California. Ha due stelle nella Hollywood Walk of Fame per i suoi contributi al cinema e per la televisione."}
{"id": "4921925", "revid": "599013", "url": "https://it.wikipedia.org/wiki?curid=4921925", "title": "Bertil Nordenskj\u00f6ld", "text": "Carriera.\nCon la sua Nazionale partecip\u00f2 ai Giochi olimpici del 1920."}
{"id": "4921928", "revid": "1573940", "url": "https://it.wikipedia.org/wiki?curid=4921928", "title": "Sturnira thomasi", "text": "Sturnira thomasi () \u00e8 un pipistrello della famiglia dei Fillostomidi diffuso nelle Piccole Antille.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 80 e 82\u00a0mm, la lunghezza dell'avambraccio tra 45,9 e 48,1\u00a0mm, la lunghezza del piede tra 13 e 16\u00a0mm, la lunghezza delle orecchie tra 17 e 19\u00a0mm.\nAspetto.\nLa pelliccia \u00e8 lunga, densa e setosa. Le parti dorsali sono bruno dorate scure, mentre le parti ventrali sono giallo-brunastre. Sono presenti dei ciuffi di lunghi peli brillanti intorno a delle ghiandole situate su ogni spalla. Il muso \u00e8 corto e largo. La foglia nasale \u00e8 ben sviluppata e lanceolata, con la porzione anteriore saldata al labbro superiore. Le orecchie sono corte, triangolari, con l'estremit\u00e0 arrotondata ed ampiamente separate. Il trago \u00e8 corto ed affusolato. Le ali sono attaccate posteriormente sulle caviglie. \u00c8 privo di coda, mentre l'uropatagio \u00e8 ridotto ad una frangia di peli lungo la parte interna degli arti inferiori. Il calcar \u00e8 rudimentale. Il cariotipo \u00e8 2n=30 FNa=56.\nBiologia.\nAlimentazione.\nSi nutre di frutta.\nRiproduzione.\nFemmine che allattavano sono state catturate nel mese di luglio.\nDistribuzione e habitat.\nQuesta specie \u00e8 diffusa sulle isole caraibiche di Montserrat e Guadalupa.\nTassonomia.\nSono state riconosciute 2 sottospecie:\nStato di conservazione.\nLa IUCN Red List, considerato l'areale limitato e il declino della popolazione a causa della perdita del proprio habitat, classifica \"S.thomasi\" come specie vulnerabile (VU)."}
{"id": "4921930", "revid": "115747449", "url": "https://it.wikipedia.org/wiki?curid=4921930", "title": "Raymond Lawler", "text": "Originario di St. Louis, Lawler fece parte della squadra del Christian Brothers College che conquist\u00f2 la medaglia d'argento nel torneo di calcio dei Giochi della III Olimpiade del 1904."}
{"id": "4921931", "revid": "767487", "url": "https://it.wikipedia.org/wiki?curid=4921931", "title": "Umsonst gek\u00e4mpft", "text": "Umsonst gek\u00e4mpft \u00e8 un cortometraggio muto del 1920. Non si conosce il nome del regista che non viene riportato nei credit del film, interpretato da Rudolph Schildkraut.\nProduzione.\nIl film fu prodotto dalla Hellmuth-Film, una piccola compagnia indipendente di Vienna che, tra il 1919 e il 1920, produsse cinque film, che avevano quasi tutti come protagonista l'attore Rudolph Schildkraut..\nDistribuzione.\nIn Austria, il film \u00e8 uscito il 9 gennaio 1920. Non si hanno altre documentazioni sulla pellicola che probabilmente \u00e8 andata perduta."}
{"id": "4921934", "revid": "599013", "url": "https://it.wikipedia.org/wiki?curid=4921934", "title": "Albert \u00d6ijermark", "text": "Carriera.\nCon la sua Nazionale partecip\u00f2 ai Giochi olimpici del 1920."}
{"id": "4921935", "revid": "547034", "url": "https://it.wikipedia.org/wiki?curid=4921935", "title": "Pattinaggio di velocit\u00e0 ai IV Giochi olimpici invernali - 500 m maschile", "text": "La competizione dei 500 m maschile di pattinaggio di velocit\u00e0 dei IV Giochi olimpici invernali si \u00e8 svolta il giorno 11 febbraio 1936 allo stadio del ghiaccio \"Rie\u00dfersee\" di Garmisch-Partenkirchen."}
{"id": "4921937", "revid": "125064386", "url": "https://it.wikipedia.org/wiki?curid=4921937", "title": "Deutsche Tourenwagen Masters 2014", "text": "Il Deutsche Tourenwagen Masters 2014 \u00e8 la quindicesima edizione del Deutsche Tourenwagen Masters, da quando la serie \u00e8 ripresa nel 2000.\nCalendario e risultati.\nUn calendario di dieci gare venne annunciato il 16 ottobre 2013.\nClassifiche.\nI punti sono assegnati ai primi dieci classificati come segue:"}
{"id": "4921940", "revid": "599013", "url": "https://it.wikipedia.org/wiki?curid=4921940", "title": "Louis Menges", "text": "Nel 1904 fu il portiere titolare della squadra del Christian Brothers College che conquist\u00f2 la medaglia d'argento nel torneo di calcio dei Giochi della III Olimpiade.\nDurante la Grande Guerra, Menges entr\u00f2 a far parte della United States Army e dal 1935 al 1943 fece parte del Senato dell'Illinois."}
{"id": "4921941", "revid": "110157", "url": "https://it.wikipedia.org/wiki?curid=4921941", "title": "Chiesa di Santa Maria Nascente (Milano)", "text": "La chiesa di Santa Maria Nascente \u00e8 un luogo di culto cattolico di rito ambrosiano costruito a servizio del quartiere QT8 a Milano da Vico Magistretti in collaborazione con l'architetto Mario Tedeschi, sede dell'omonima parrocchia facente parte del decanato di San Siro della zona pastorale I dell'arcidiocesi di Milano.\nStoria.\nL'VIII Triennale di Milano del 1947 fu la prima triennale dopo la seconda guerra mondiale; il suo tema fu quello dell'abitare che si concretizz\u00f2 con la costruzione \"ex novo\" di un nuovo quartiere, il QT8. Nel 1946 venne bandito il concorso per la costruzione della chiesa del quartiere, a pianta libera e da collocarsi un un'area differente da quella attuale; vinsero gli architetti Vico Magistretti e Mario Tedeschi, i quali idearono un edificio a pianta centrale, che si adatt\u00f2 anche alla nuova collocazione dell'edificio, differente da quella prevista in precedenza.\nLa costruzione del complesso parrocchiale \u00e8 iniziata nel 1953, anno in cui venne presentato il progetto esecutivo, e termin\u00f2 due anni dopo, nel 1955; la chiesa \u00e8 stata inaugurata ed aperta al culto il 5 giugno 1955 ma consacrata soltanto il 30 maggio 1980 dal cardinale arcivescovo di Milano Carlo Maria Martini. Rimasta pressoch\u00e9 immutata nel corso degli anni, \u00e8 stata oggetto di un restauro conservativo tra il 2007 e il 2008.\nDescrizione.\nArte a architettura.\nLa chiesa di Santa Maria Nascente sorge nel centro abitato del QT8, isolata rispetto agli altri edifici da un giardino.\nL'edificio ha una pianta circolare basata sullo sfalsamento di due cerchi eccentrici, che delimitano l'invaso della chiesa vera e propria e il portico perimetrale che la circonda. Completano il complesso la sagrestia (di forma irregolare) e infine il battistero, anch'esso a base circolare e distanziato dal corpo della chiesa.\nLa struttura portante \u00e8 costituita da sedici pilastri in cemento armato lasciato a vista che sorreggono il tetto in tegole a canale, scandito all'intradosso da altrettante travi radiali saldate da un anello continuo, sotto cui si pone un serramento a nastro che determina uno stacco luminoso tra l'edificio e la sua copertura. Le pareti perimetrali sono invece costruite in mattoni, lasciati a vista sia verso l'esterno sia all'interno della chiesa, dove si trovano pannelli curvilinei in noce utilizzati come fondale per il matroneo. Il presbiterio \u00e8 rialzato di alcuni gradini rispetto al resto della chiesa ed \u00e8 a pianta circolare, delimitato da una balaustra; al suo interno trova luogo in posizione centrale l'altare maggiore, in marmo bianco, sovrastato da un \"Crocifisso\" ligneo realizzato dagli artisti della Val Gardena. Alla sinistra del presbiterio vi \u00e8 l'altare adibito a custodia del Santissimo Sacramento, sormontato da una statua della \"Madonna\" opera di Leone Lodi.\nIl battistero ha una copertura in lastre di rame che richiama quello utilizzato per i pluviali e la gronda della chiesa. Il suo paramento murario \u00e8 in mattoni a vista ed \u00e8 situato sul lato sinistro; adibito a cappella per le celebrazioni feriali, al suo interno vi \u00e8 un altare moderno in bronzo.\nOrgano a canne.\nSul matroneo, al di sopra del portale d'ingresso, si trova l'organo a canne Tamburini \"opus 406\", costruito nel 1959 per la chiesa di Santa Maria delle Grazie di Monza e successivamente trasferito in quella del QT8.\nLo strumento \u00e8 a trasmissione elettrica con sistema multiplo, dispone di 23 registri ed \u00e8 completamente espressivo. La sua consolle, situata anch'essa sul matroneo nei pressi corpo fonico, ha due tastiere di 61 note ciascuna e pedaliera concavo-radiale di 32 note, con i registri azionati da placchette a bilico poste al di sopra del secondo manuale."}
{"id": "4921945", "revid": "61051", "url": "https://it.wikipedia.org/wiki?curid=4921945", "title": "Giro fusiforme", "text": ""}
{"id": "4921951", "revid": "767487", "url": "https://it.wikipedia.org/wiki?curid=4921951", "title": "Rune Bergstr\u00f6m", "text": "Carriera.\nNazionale.\nCon la sua Nazionale prese parte ai Giochi olimpici del 1920."}
{"id": "4921957", "revid": "599013", "url": "https://it.wikipedia.org/wiki?curid=4921957", "title": "Fritz Carlsson", "text": "Carriera.\nNazionale.\nCon la sua Nazionale prese parte ai Giochi olimpici del 1920."}
{"id": "4921958", "revid": "1718925", "url": "https://it.wikipedia.org/wiki?curid=4921958", "title": "Marketplace (album)", "text": "Marketplace \u00e8 un album di Bunny Wailer, pubblicato dalla Solomonic Records nel 1985. Il disco fu registrato al Tuff Gong Studio di Kingston, Giamaica."}
{"id": "4921960", "revid": "767487", "url": "https://it.wikipedia.org/wiki?curid=4921960", "title": "Peppino Aldrovandi", "text": "\u00c8 stato membro della Camera dei deputati dal 1969 al 1976.\nBiografia.\nDi professione operaio alla Sasib, fu candidato alla Camera dei deputati per il PCI alle elezioni politiche del 1968 risultando il primo dei non eletti nella circoscrizione di Bologna-Ferrara-Ravenna-Forl\u00ec e, nel 1969, subentr\u00f2 al posto del dimissionario Luciano Lama. Fu confermato deputato alle successive elezioni del 1972."}
{"id": "4921962", "revid": "767487", "url": "https://it.wikipedia.org/wiki?curid=4921962", "title": "Gerechtigkeit", "text": "Gerechtigkeit \u00e8 un film muto del 1920 diretto da Stefan Lux. Fu una delle prime produzioni che affrontavano il dilagante antisemitismo della Germania, interpretato da un cast di attori ebrei.\nProduzione.\nIl film fu prodotto dalla Sozial-Film GmbH (Berlin).\nDistribuzione.\nUsc\u00ec nelle sale cinematografiche tedesche il 1\u00ba febbraio 1920."}
{"id": "4921964", "revid": "599013", "url": "https://it.wikipedia.org/wiki?curid=4921964", "title": "Erik Hjelm", "text": "Carriera.\nNazionale.\nCon la sua Nazionale prese parte ai Giochi olimpici del 1920."}
{"id": "4921965", "revid": "767487", "url": "https://it.wikipedia.org/wiki?curid=4921965", "title": "Peter Ratican", "text": "Nel 1904 fece parte della squadra del Christian Brothers College che conquist\u00f2 la medaglia d'argento nel torneo di calcio dei Giochi della III Olimpiade.\nDopo l'esperienza olimpica, Ratican divenne professionista nella Saint Louis Soccer League. Mor\u00ec nel 1922 a seguito di un intervento chirurgico al cervello.\nSuo fratello Harry fu calciatore professionista e membro della National Soccer Hall of Fame."}
{"id": "4921966", "revid": "131358", "url": "https://it.wikipedia.org/wiki?curid=4921966", "title": "Kakhaber Kaladze", "text": ""}
{"id": "4921974", "revid": "767487", "url": "https://it.wikipedia.org/wiki?curid=4921974", "title": "Albert Olsson", "text": "Carriera.\nNazionale.\nCon la sua Nazionale prese parte ai Giochi olimpici del 1920."}
{"id": "4921982", "revid": "33689", "url": "https://it.wikipedia.org/wiki?curid=4921982", "title": "Via Veneto (Roma)", "text": ""}
{"id": "4921984", "revid": "298229", "url": "https://it.wikipedia.org/wiki?curid=4921984", "title": "I Giochi della Francofonia", "text": "I I Giochi della Francofonia si sono svolti in Marocco, nelle citt\u00e0 di Casablanca e Rabat, dall'8 al 22 luglio 1989."}
{"id": "4921985", "revid": "599013", "url": "https://it.wikipedia.org/wiki?curid=4921985", "title": "Mauritz Sandberg", "text": "Carriera.\nNazionale.\nCon la sua nazionale prese parte ai Giochi olimpici del 1920."}
{"id": "4921987", "revid": "131358", "url": "https://it.wikipedia.org/wiki?curid=4921987", "title": "Mikheil Saakashvili", "text": ""}
{"id": "4921990", "revid": "1573940", "url": "https://it.wikipedia.org/wiki?curid=4921990", "title": "Sturnira mistratensis", "text": "Sturnira mistratensis () \u00e8 un pipistrello della famiglia dei Fillostomidi endemico della Colombia.\nDescrizione.\nDimensioni.\nPipistrello di piccole dimensioni, con la lunghezza della testa e del corpo di 68\u00a0mm, la lunghezza dell'avambraccio di 42,7\u00a0mm, la lunghezza delle orecchie di 17\u00a0mm e un peso fino a 24\u00a0g.\nAspetto.\nLa pelliccia \u00e8 con i singoli peli tricolori. Le parti dorsali sono marroni cure, con la parte mediana dei peli bianca, pi\u00f9 grigiastre sulla nuca e le spalle, mentre le parti ventrali sono pi\u00f9 chiare. Sono presenti dei ciuffi di lunghi peli brillanti intorno a delle ghiandole situate su ogni spalla. Il muso \u00e8 corto e largo. La foglia nasale \u00e8 ben sviluppata e lanceolata, con la porzione anteriore saldata al labbro superiore. Le orecchie sono corte, triangolari, con l'estremit\u00e0 arrotondata ed ampiamente separate. Il trago \u00e8 corto ed affusolato. Le ali sono attaccate posteriormente sulle caviglie. \u00c8 privo di coda, mentre l'uropatagio \u00e8 ridotto ad una frangia di peli lungo la parte interna degli arti inferiori. Il calcar \u00e8 rudimentale.\nBiologia.\nAlimentazione.\nSi nutre di frutta.\nDistribuzione e habitat.\nQuesta specie \u00e8 conosciuta soltanto nella localit\u00e0 di Mistrato, nel versante andino occidentale della Colombia.\nVive nelle foreste primarie a circa 980 metri di altitudine.\nStato di conservazione.\nLa IUCN Red List, considerato che si tratta di una specie descritta solo recentemente, conosciuta soltanto attraverso l'olotipo e ci sono ancora poche informazioni circa l'areale, lo stato della popolazione, le minacce e i requisiti ecologici, classifica \"S.mistratensis\" come specie con dati insufficienti (DD)."}
{"id": "4921991", "revid": "767487", "url": "https://it.wikipedia.org/wiki?curid=4921991", "title": "Calcio Monza 1993-1994", "text": "Questa pagina raccoglie le informazioni riguardanti il Calcio Monza nelle competizioni ufficiali della stagione 1993-1994."}
{"id": "4921992", "revid": "122269218", "url": "https://it.wikipedia.org/wiki?curid=4921992", "title": "Elk Grove Village", "text": "Elk Grove Village \u00e8 una citt\u00e0 negli Stati Uniti d'America, nello Stato dell'Illinois. Fa parte dell'area metropolitana di Chicago; si trova principalmente nella contea di Cook, con una piccola porzione nella contea di DuPage."}
{"id": "4921993", "revid": "599013", "url": "https://it.wikipedia.org/wiki?curid=4921993", "title": "Joseph Brady", "text": "Nel 1904 fece parte della squadra del St. Rose Parish che conquist\u00f2 la medaglia di bronzo nel torneo di calcio dei Giochi della III Olimpiade."}
{"id": "4921995", "revid": "838137", "url": "https://it.wikipedia.org/wiki?curid=4921995", "title": "Edoardo Ciabattini", "text": "Gioca nel ruolo di libero.\nCarriera.\nLa carriera di Edoardo Ciabattini inizia nelle formazioni giovanili della Volley Lupi Santa Croce, periodo in cui riceve anche alcune convocazioni dalla nazionale italiana Under-19. Dopo una parentesi in Serie B1 con l'Invicta Grosseto viene aggregato alla prima squadra santacrocese, con cui esordisce in Serie A2 nella stagione 2007-08; ricoprendo il ruolo di riserva di Francesco Pieri, arriva fino ai quarti di finale dei play-off promozione. L'anno successivo approda nel massimo campionato italiano, con la maglia della Pallavolo Modena, dove rimane per tre annate, raggiungendo come massimi risultati una semifinale scudetto e una semifinale di Coppa Italia; esordisce inoltre in una competizione europea, la Coppa CEV. Si trasferisce poi alla Gabeca Pallavolo, arrivando fino alla semifinale di Coppa CEV, prima di tornare in Serie A2, accettando la proposta del Volley Brolo e contribuendo alla salvezza del club siciliano."}
{"id": "4921998", "revid": "124123", "url": "https://it.wikipedia.org/wiki?curid=4921998", "title": "George Edwin Cooke", "text": "Nel 1904 fece parte della squadra del St. Rose Parish che conquist\u00f2 la medaglia di bronzo nel torneo di calcio dei Giochi della III Olimpiade.\nAnche suo fratello Thomas era calciatore del St. Rose Parish."}
{"id": "4922005", "revid": "300067", "url": "https://it.wikipedia.org/wiki?curid=4922005", "title": "Ornella Buttini", "text": "Carriera.\nHa vinto per tre volte il campionato italiano femminile, con la Comense Como. Ha fatto parte della Nazionale di pallacanestro femminile dell'Italia al Campionato europeo femminile di pallacanestro 1950 disputato in Ungheria, a quello del 1952 in Unione Sovietica, e all'edizione del 1954 in Jugoslavia."}
{"id": "4922008", "revid": "124123", "url": "https://it.wikipedia.org/wiki?curid=4922008", "title": "Thomas Joseph Cooke", "text": "Nel 1904 fece parte della squadra del St. Rose Parish che conquist\u00f2 la medaglia di bronzo nel torneo di calcio dei Giochi della III Olimpiade. Nel torneo disput\u00f2 soltanto la prima partita, in cui si ruppe una gamba.\nAnche suo fratello George era calciatore del St. Rose Parish."}
{"id": "4922010", "revid": "1573940", "url": "https://it.wikipedia.org/wiki?curid=4922010", "title": "Sturnira mordax", "text": "Sturnira mordax () \u00e8 un pipistrello della famiglia dei Fillostomidi diffuso in America centrale.\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 70 e 75\u00a0mm, la lunghezza dell'avambraccio tra 43 e 51\u00a0mm, la lunghezza del piede tra 13 e 15\u00a0mm, la lunghezza delle orecchie tra 15 e 19\u00a0mm e un peso fino a 31\u00a0g.\nAspetto.\nLa pelliccia \u00e8 lunga e densa. Le parti dorsali sono bruno-rossastre, talvolta bruno-grigiastre, mentre le parti ventrali sono bruno-grigiastre. Sono presenti dei ciuffi di lunghi peli rossi scuri intorno a delle ghiandole situate su ogni spalla. Il muso \u00e8 corto e largo. La foglia nasale \u00e8 ben sviluppata e lanceolata, con la porzione anteriore saldata al labbro superiore. Le orecchie sono corte, triangolari, con l'estremit\u00e0 arrotondata ed ampiamente separate. Il trago \u00e8 corto ed affusolato. Le ali sono attaccate posteriormente sulle caviglie. I piedi sono cosparsi di peli. \u00c8 privo di coda, mentre l'uropatagio \u00e8 ridotto ad una frangia di peli lungo la parte interna degli arti inferiori. Il calcar \u00e8 rudimentale. Il cariotipo \u00e8 2n=30 FNa=56.\nBiologia.\nAlimentazione.\nSi nutre di frutta, in particolare dei generi \"Centropogon\", \"Anthurium\", \"Cecropia\" e di banane. Probabilmente preleva anche polline e nettare dai fiori.\nRiproduzione.\nFemmine gravide sono state osservate in febbraio, aprile ed agosto. Danno alla luce un piccolo alla volta probabilmente diverse volte l'anno.\nDistribuzione e habitat.\nQuesta specie \u00e8 diffusa nelle zone centrali della Costa Rica e di Panama nord-occidentale.\nVive nelle foreste tropicali sempreverdi e foreste decidue secche fino a 3.000 metri di altitudine.\nStato di conservazione.\nLa IUCN Red List, considerato che questa specie \u00e8 dipendente da un habitat fragile e la popolazione \u00e8 in declino significativo stimato in circa il 30% negli ultimi 10 anni a causa del sovrappopolamento umano e della conversione ambientale, classifica \"S.mordax\" come specie prossima alla minaccia (NT)."}
{"id": "4922016", "revid": "547034", "url": "https://it.wikipedia.org/wiki?curid=4922016", "title": "Pattinaggio di velocit\u00e0 ai IV Giochi olimpici invernali - 1500 m maschile", "text": "La competizione dei 1500 metri maschili di pattinaggio di velocit\u00e0 dei IV Giochi olimpici invernali si \u00e8 svolta il giorno 13 febbraio 1936 allo stadio del ghiaccio \"Rie\u00dfersee\" di Garmisch-Partenkirchen."}
{"id": "4922017", "revid": "1048993", "url": "https://it.wikipedia.org/wiki?curid=4922017", "title": "Arthur Cohn", "text": ""}
{"id": "4922018", "revid": "599013", "url": "https://it.wikipedia.org/wiki?curid=4922018", "title": "Idelma Tommasini", "text": "Carriera.\nHa vinto per sei volte il campionato italiano femminile, con la Comense Como e il Gruppo Sportivo Bernocchi Legnano. Ha fatto parte della Nazionale di pallacanestro femminile dell'Italia al Campionato europeo femminile di pallacanestro 1950 disputato in Ungheria, a quello del 1952 in Unione Sovietica, e all'edizione del 1954 in Jugoslavia."}
{"id": "4922019", "revid": "1305772", "url": "https://it.wikipedia.org/wiki?curid=4922019", "title": "The Drop", "text": ""}
{"id": "4922025", "revid": "767487", "url": "https://it.wikipedia.org/wiki?curid=4922025", "title": "90 minuti a New York", "text": "90 minuti a New York (\"The Angriest Man in Brooklyn\") \u00e8 un film del 2014 diretto da Phil Alden Robinson.\nLa pellicola, con protagonista Robin Williams, \u00e8 il remake del film del 1998 \"Mar Baum\", scritto e diretto da Assi Dayan.\nTrama.\nUna mattina, Henry Altman si sveglia arrabbiato, come al solito, ma con un forte mal di testa che lo spinge a precipitarsi in ospedale. Non trovando il suo medico, Henry viene visitato da Sharon, una nuova dottoressa ancora non ripresasi dal recente suicidio del suo amato gatto. Quando Sharon gli comunica di essere stato colpito da un aneurisma cerebrale Henry comincia a sbraitare e a chiederle insistentemente quando tempo gli rimane, esasperata dal suo atteggiamento la dottoressa risponde casualmente che gli restano solo novanta minuti. Henry si rende conto di dover approfittare degli ultimi istanti per rimediare agli errori commessi durante l'intera esistenza. Comincia cos\u00ec una forsennata corsa per le strade di Brooklyn alla ricerca della moglie Bette, del figlio Tommy e del fratello Aaron, mentre Sharon, resasi conto dell'errore commesso, cerca disperatamente di rintracciarlo prima che sia troppo tardi.\nProduzione.\nLe riprese del film iniziano il 10 settembre e terminano il 14 ottobre 2012; si svolgono a New York, tra Brooklyn ed i JC Studios, con le scene in ospedale girate al Queens Hospital Center della citt\u00e0 di Jamaica.\nPromozione.\nIl primo trailer viene diffuso il 4 aprile 2014.\nDistribuzione.\nLa pellicola \u00e8 stata distribuita, in numero di copie limitate nelle sale cinematografiche statunitensi, ed in video on demand, a partire dal 23 maggio 2014, mentre in Italia arriva il 9 aprile 2015 nel mercato direct to video.\nDivieti.\nIl film \u00e8 stato vietato negli Stati Uniti d'America ai minori di 17 anni non accompagnati da adulti per la presenza di \"contenuto sessuale e linguaggio non adatto\"."}
{"id": "4922026", "revid": "965985", "url": "https://it.wikipedia.org/wiki?curid=4922026", "title": "Kitty Carlisle Hart", "text": ""}
{"id": "4922033", "revid": "1573940", "url": "https://it.wikipedia.org/wiki?curid=4922033", "title": "Sturnira nana", "text": "Sturnira nana () \u00e8 un pipistrello della famiglia dei Fillostomidi endemico del Per\u00f9.\nDescrizione.\nDimensioni.\nPipistrello di piccole dimensioni, con la lunghezza totale di 51\u00a0mm, la lunghezza dell'avambraccio tra 32 e 36\u00a0mm, la lunghezza del piede di 10\u00a0mm, la lunghezza delle orecchie di 13\u00a0mm.\nAspetto.\nLe parti dorsali sono bruno-grigiastre scure, mentre le parti ventrali sono pi\u00f9 chiare. Il muso \u00e8 corto e largo. La foglia nasale \u00e8 ben sviluppata e lanceolata, con la porzione anteriore saldata al labbro superiore. Le orecchie sono corte, triangolari, con l'estremit\u00e0 arrotondata ed ampiamente separate. Il trago \u00e8 corto ed affusolato. Le ali sono attaccate posteriormente sulle caviglie. \u00c8 privo di coda, mentre l'uropatagio \u00e8 ridotto ad una frangia di peli lungo la parte interna degli arti inferiori. Il calcar \u00e8 rudimentale. Il cariotipo \u00e8 2n=30 FNa=56.\nBiologia.\nAlimentazione.\nSi nutre di frutta.\nDistribuzione e habitat.\nQuesta specie \u00e8 conosciuta soltanto nel Per\u00f9 meridionale.\nVive nelle foreste umide primarie montane.\nStato di conservazione.\nLa IUCN Red List, considerato l'areale limitato e frammentato, il continuo declino nell'estensione e nella qualit\u00e0 del proprio habitat, classifica \"S.nana\" come specie in pericolo (EN)."}
{"id": "4922036", "revid": "486946", "url": "https://it.wikipedia.org/wiki?curid=4922036", "title": "Susan Eloise Hinton", "text": ""}
{"id": "4922039", "revid": "124123", "url": "https://it.wikipedia.org/wiki?curid=4922039", "title": "Cormic Cosgrove", "text": "Nel 1904 fece parte della squadra del St. Rose Parish che conquist\u00f2 la medaglia di bronzo nel torneo di calcio dei Giochi della III Olimpiade."}
{"id": "4922040", "revid": "767487", "url": "https://it.wikipedia.org/wiki?curid=4922040", "title": "Anton Johansson", "text": "Carriera.\nCalciatore.\nGioc\u00f2 con l'IFK K\u00f6ping ed in seguito con l'IFK Stoccolma.\nAllenatore.\nDal 1917 al 1920 fu membro della Commissione Tecnica Federale che allenava la nazionale svedese e nel 1920 fu il responsabile della nazionale svedese che partecip\u00f2 ai Giochi olimpici di Anversa.\nDirigente.\nNel 1904 fu uno dei fondatori della Federcalcio svedese, in seguito ne divenne segretario (dal 1905 al 1922) e poi presidente (dal 1922 al 1936). Fu inoltre membro dell'IFAB (dal 1924 al 1925), membro del consiglio della FIFA (dal 1932 al 1938) e presidente della Federazione svedese di hockey sul ghiaccio (dal 1924 al 1948)."}
{"id": "4922042", "revid": "486946", "url": "https://it.wikipedia.org/wiki?curid=4922042", "title": "Ataef", "text": ""}
{"id": "4922044", "revid": "124123", "url": "https://it.wikipedia.org/wiki?curid=4922044", "title": "Edward Dierkes", "text": "Nel 1904 fece parte della squadra del St. Rose Parish che conquist\u00f2 la medaglia di bronzo nel torneo di calcio dei Giochi della III Olimpiade."}
{"id": "4922049", "revid": "767487", "url": "https://it.wikipedia.org/wiki?curid=4922049", "title": "Pescara Calcio 1993-1994", "text": "Questa pagina raccoglie le informazioni riguardanti il Pescara Calcio nelle competizioni ufficiali della stagione 1993-1994.\nStagione.\nDopo la dolorosa retrocessione all'ultimo posto dal campionato di Serie A, a Vincenzo Zucchini allenatore dei biancazzurri per l'ultima parte della precedente stagione viene affiancato Gianni Corelli: il campionato parte in salita a causa della penalizzazione di 3 punti inflitta dalla giustizia sportiva in seguito alla vicenda nota come \"la maga e il serpente\", avente ad oggetto la combine della partita Taranto-Pescara valida per la penultima giornata della Serie B 1991-1992 terminata con la vittoria dei padroni di casa, decisiva ai fini della salvezza degli ionici.\nCon una sola vittoria nelle prime sei giornate e la tifoseria in aperta contestazione maggiormente nei confronti di Corelli rispetto ad uno Zucchini ben visto dalla piazza in quanto storico capitano e bandiera del Delfino, il tandem estense viene sollevato dall'incarico a vantaggio dell'ingaggio di mister Franco Scoglio: il particolare approccio del Professore non fa breccia n\u00e9 sull'ambiente n\u00e9 soprattutto sulla squadra, sicch\u00e9 dopo il pareggio di Monza e la sonora sconfitta interna per 0-3 contro l'Andria Scibilia decide l'immediato esonero del tecnico.\nVista la deficitaria classifica e le difficolt\u00e0 della squadra la scelta cade sulla figura di Giorgio Rumignani, allenatore gi\u00e0 protagonista nelle stagioni precedenti di importanti salvezze con Andria e Barletta: dopo il clamoroso pareggio per 0-0 strappato in 9 contro 11 nella partita di esordio al Franchi di Firenze contro i futuri vincitori del campionato, il Pescara risolleva le proprie sorti e spinta dai 14 gol di Andrea Carnevale (arrivato dall'Udinese nell'ambito dello scambio con Stefano Borgonovo avvenuto nel mercato di riparazione) arriva ad una sofferta salvezza diretta grazie alla favorevole classifica avulsa nel confronto con Acireale e Pisa, arrivate anch'esse a totalizzare 35 punti a fine campionato."}
{"id": "4922050", "revid": "59785", "url": "https://it.wikipedia.org/wiki?curid=4922050", "title": "Katayef", "text": ""}
{"id": "4922054", "revid": "124123", "url": "https://it.wikipedia.org/wiki?curid=4922054", "title": "Martin Dooling", "text": "Nel 1904 fece parte della squadra del St. Rose Parish che conquist\u00f2 la medaglia di bronzo nel torneo di calcio dei Giochi della III Olimpiade."}
{"id": "4922056", "revid": "72396", "url": "https://it.wikipedia.org/wiki?curid=4922056", "title": "Filippo Pagni", "text": "Gioca nel ruolo di centrale nel CUS Pisa Volley.\nCarriera.\nLa carriera di Filippo Pagni inizia nella formazione pisana dell'ASD Migliarino Volley 1984. Nella stagione 2003-04 arriva la chiamata dalla principale formazione toscana, la Volley Lupi Santa Croce, dove rimane per quattro anni, eccezion fatta per una parentesi in prestito alla Marconi Volley Spoleto; con la squadra santacrocese ottiene la vittoria del campionato 2004-05, con conseguente promozione in Serie A1, e la Coppa Italia di Serie A2. Si trasferisce poi alla Pallavolo Modena, dove esordisce nel massimo campionato italiano e nelle competizioni europee, vincendo anche la Challenge Cup 2007-08. Terminata questa esperienza torna per un anno alla Volley Lupi Santa Croce, conquistando la sua seconda Coppa Italia di Serie A2 ma fallendo la promozione in Serie A1. Dopo due annate all'Argos Volley di Sora passa al CUS Pisa Volley in Serie B2."}
{"id": "4922060", "revid": "88740", "url": "https://it.wikipedia.org/wiki?curid=4922060", "title": "Tsitsernakaberd", "text": "Il Tsitsernakaberd \u00e8 un monumento di Erevan eretto quale memoriale del Genocidio armeno perpetrato dal governo dei \u00abGiovani Turchi\u00bb dell'Impero Ottomano.\nIl Memoriale.\nIl memoriale del Genocidio delle vittime armene \u00e8 eretto a Erevan, sulla spianata della collina di Dzidzernagapert (Forte delle rondini). Ogni anno, il 24 aprile , armeni da tutto il mondo salgono qui per commemorare le vittime del massacro delle popolazioni armene. Numerosi visitatori di Yerevan vengono qui a depositare mazzi di fiori presso la fiamma eterna.\nL'architettura.\nA Yerevan, nel 1965 in occasione del cinquantenario del Genocidio, si sono svolte numerose manifestazioni popolari. Il risultato di queste iniziative \u00e8 stato il permesso alla realizzazione di questo memoriale, iniziato nel 1966 ed ultimato nel 1967. L'autore \u00e8 l'architetto Artur Tarkhanian (coautore S. Kalascian, scultore Van Khatchadour). L'inaugurazione \u00e8 avvenuta il 29 novembre 1967. \nIl Museo.\nNel 1995, sul pianoro del memoriale, \u00e8 stato inaugurato il museo (interrato) sulla documentazione dei fatti del 1915. Vi sono esposti documenti storici e, in particolare, le fotografie di Armin T. Wegner.\nIl Parco della Memoria.\nNelle vicinanze del museo si trova il parco dove sono messe a dimora, da parte di personalit\u00e0 straniere, piante in memoria delle vittime.\nStoria del nome.\nSecondo la leggenda, il nome \u00abDzidzernagapert\u00bb (Forte delle rondini) (\u053e\u056b\u056e\u0565\u057c\u0576\u0561\u056f\u0561\u0562\u0565\u0580\u0564) deriva dal fatto che le rondini che erano le messaggere tra i dei pagani Marte e Afrodite avevano qui il loro nido. "}
{"id": "4922061", "revid": "253269", "url": "https://it.wikipedia.org/wiki?curid=4922061", "title": "Mary Carlisle", "text": "Biografia.\nNata in una famiglia di Boston, suo padre mor\u00ec quando lei aveva quattro anni e sua madre si rispos\u00f2 successivamente con un imprenditore. Trasferitasi con sua madre a Los Angeles, esord\u00ec nel cinema nel 1923, in un ruolo non accreditato nel film \"Long Live the King\".\n\"Scoperta\" artisticamente da Carl Laemmle Jr. quando aveva 14 anni, negli anni '30 lavor\u00f2 in molti film presso gli Universal Studios e per la Metro-Goldwyn-Mayer. Nel 1932 fu selezionata per far parte della WAMPAS Baby Stars. Tra i film per cui \u00e8 maggiormente ricordata vi sono anche alcuni musical con Bing Crosby.\nNel 1942 si spos\u00f2 e dopo il matrimonio si ritir\u00f2 dal mondo del cinema. Nel 1960 venne inserita nella Hollywood Walk of Fame.\nMor\u00ec nel 2018 all\u2019et\u00e0 di 104 anni a Woodland Hills (Los Angeles), presso un centro di assistenza sociale per le persone operanti nel settore dello spettacolo."}
{"id": "4922066", "revid": "767487", "url": "https://it.wikipedia.org/wiki?curid=4922066", "title": "The Kate Logan Affair", "text": "The Kate Logan Affair \u00e8 un film del 2010 scritto e diretto da No\u00ebl Mitrani.\nTrama.\nBenoit Gando, marito e padre parigino, \u00e8 a Bruce County, nel freddoloso Canada, per l'annuale convention internazionale della multinazionale di assicurazioni di cui fa parte. Qui Kate Logan, giovane ed inesperta poliziotta, lo confonde per un ricercato: appurato l'equivoco la poliziotta cerca di scusarsi con l'uomo. I due fanno amicizia e Kate comincia a sedurre Benoit che\u2026"}
{"id": "4922067", "revid": "1869172", "url": "https://it.wikipedia.org/wiki?curid=4922067", "title": "Stefan Lux", "text": "Biografia.\nNacque a Malacky, citt\u00e0 della regione di Bratislava, nell'attuale Slovacchia, quando questa faceva ancora parte del Regno d'Ungheria e dell'Impero austro-ungarico. Studi\u00f2 prima a Bratislava e poi giurisprudenza a Budapest. Fece l'attore recitando sui palcoscenici di Berlino e di Vienna. Sotto lo pseudonimo di Peter Sturmbusch, scrisse poesie e testi musicali che furono messi in musica, tra gli altri, da Otto Siegl e Erwin Bodky. Nel 1920, diresse un film, \"Gerechtigkeit\", una delle prime produzioni che affrontavano il problema dell'antisemitismo ormai dilagante in Germania. Vi presero parte alcuni attori ebrei tedeschi come Ernst Deutsch, Fritz Kortner e, soprattutto, l'austriaco Rudolph Schildkraut, il quale, subito dopo, part\u00ec per andare a vivere negli Stati Uniti.\nTrasferitosi a Praga, Lux vi fond\u00f2 un teatro. Continu\u00f2 a combattere il nazionalsocialismo con i suoi scritti e i suoi articoli in maniera veemente. Nel 1936, decise di denunciare la persecuzione degli ebrei nel Reich tedesco con un gesto estremo: riusc\u00ec a farsi accreditare come giornalista all'Assemblea Generale della Societ\u00e0 delle Nazioni che si teneva a Ginevra. La mattina del 3 luglio 1936, entr\u00f2 nella sala dove aveva appena parlato il ministro degli esteri spagnolo Augusto Barcia Trelles, pronunci\u00f2 le sue accuse davanti ai diplomatici e al presidente Paul van Zeeland e poi si spar\u00f2 al petto con una pistola che si era portato dietro. Venne ricoverato in ospedale a Ginevra, dove mor\u00ec la sera stessa. Fu sepolto nel cimitero ebraico della citt\u00e0 svizzera."}
{"id": "4922078", "revid": "729019", "url": "https://it.wikipedia.org/wiki?curid=4922078", "title": "Urbain de Maill\u00e9-Br\u00e9z\u00e9", "text": "Biografia.\nEra sposato con Nicole du Plessis-Richelieu, sorella del Cardinale Richelieu.\nUrbain de Maill\u00e9-Br\u00e9z\u00e9 ebbe una brillante carriera. Fu ambasciatore in Svezia nel 1631, Maresciallo di Francia nel 1632 e vicer\u00e9 in Catalogna nel 1641.\nUrbain de Maill\u00e9-Br\u00e9z\u00e9 combatt\u00e9 in molte battaglie. Partecip\u00f2 all'assedio di La Rochelle (1627\u20131628). Nel 1635 conquist\u00f2 Heidelberg e Spira, insieme con Jacques-Nompar de Caumont, duc de La Force, a capo dell'esercito della Germania.\nNel 1635 fu collocato, insieme con Gaspard III de Coligny, a capo dell'esercito francese che invase le Fiandre. Vittoriosi nella battaglia di Les Avins contro gli spagnoli, ma l'assedio di Lovanio fu un completo fallimento.\nNel 1641, insieme con il duc de la Meilleraye, conquist\u00f2 Lens in 3 giorni, Aire-sur-la-Lys (agosto) e Bapaume (settembre).\nDopo questi successi Maill\u00e9-Br\u00e9z\u00e9 fu fatto vicer\u00e9 dell'appena conquistata Catalogna. Tent\u00f2 di comandare gli spagnoli di Collioure, Perpignano e Sainte-Marie, ma fall\u00ec. Nel maggio 1642 fu rimpiazzato e si ritir\u00f2 dal servizio attivo per trascorrere il resto della sua vita nel suo castello a Milly-le-Meugon.\nMatrimonio e figli.\nSpos\u00f2 il 25 novembre 1617 Nicole du Plessis-Richelieu (1587\u20131635), sorella del Cardinale Richelieu. Ebbero due figli:"}
{"id": "4922084", "revid": "547034", "url": "https://it.wikipedia.org/wiki?curid=4922084", "title": "Pattinaggio di velocit\u00e0 ai IV Giochi olimpici invernali - 5000 m maschile", "text": "La competizione dei 5000 metri maschili di pattinaggio di velocit\u00e0 dei IV Giochi olimpici invernali si \u00e8 svolta il giorno 12 febbraio 1936 allo stadio del ghiaccio \"Rie\u00dfersee\" di Garmisch-Partenkirchen."}
{"id": "4922086", "revid": "481666", "url": "https://it.wikipedia.org/wiki?curid=4922086", "title": "Peter Sturmbusch", "text": ""}
{"id": "4922096", "revid": "529641", "url": "https://it.wikipedia.org/wiki?curid=4922096", "title": "Rootsman Skanking", "text": "Rootsman Skanking \u00e8 un album di Bunny Wailer, pubblicato dalla Shanachie Records nel 1986. Il disco fu registrato al Harry J's Recording Studio ed al Channel 1 Studios di Kingston, Jamaica."}
{"id": "4922099", "revid": "399", "url": "https://it.wikipedia.org/wiki?curid=4922099", "title": "Aeroporto Estuario del Tamigi", "text": ""}
{"id": "4922100", "revid": "729019", "url": "https://it.wikipedia.org/wiki?curid=4922100", "title": "Battaglia di Vaprio d'Adda (1521)", "text": "La battaglia di Vaprio d'Adda del 13-14 novembre 1521 fu uno scontro militare della Guerra d'Italia del 1521-1526. Motivo del contendere fu il possesso del Ducato di Milano, acquisito dai francesi con la battaglia di Marignano del 1515, che Carlo V voleva restituire agli Sforza in seguito all'alleanza stipulata con papa Leone X subito dopo il Trattato di Worms del 25 maggio 1521.\nAntefatti.\nNell'estate del 1521 papa Leone X scomunic\u00f2 il re di Francia per cacciarlo dalla Lombardia e gli dichiar\u00f2 guerra. La Francia trov\u00f2 nella Repubblica di Venezia il suo alleato e Odet de Foix il comandante delle truppe, supportato dai mercenari svizzeri.\nIl 30 ottobre l'esercito imperiale, guidato da Prospero Colonna, si accamp\u00f2 attorno ad Asola. Contava 1.560 cavalieri pesanti, 2.000 cavalleggeri, 6.000 fanti italiani, 5.000 fanti spagnoli e 10.000 mercenari svizzeri pi\u00f9 18 pezzi d'artiglieria di grande e piccolo calibro. I francesi del Lautrec si trovavano invece ad Ostiano e i veneziani del provveditore Andrea Gritti a Pontevico. \nI mercenari svizzeri di entrambi gli schieramenti da tempo facevano pressioni sui comandanti per ottenere una seconda o addirittura una terza paga oltre a quella spettante per il mese corrente ma quelli erano restii ad accontentarli poich\u00e9 se lo avessero fatto subito si sarebbero accodati anche i soldati di altre nazionalit\u00e0. Gi\u00e0 il giorno successivo oltre 1.000 fanti provenienti dal cantone dei Grigioni e oltre 3.000 da quello di Zurigo, per non aver ottenuto una terza paga, abbandonarono il campo francese e si rimisero in marcia verso la loro patria. \nLo stesso giorno gli imperiali iniziarono a marciare in direzione di Milano puntando su Ostiano e costringendo il Lautrec ad una cauta ritirata verso Robecco d'Oglio. Malgrado i movimenti del nemico, il Maresciallo di Francia non credeva ad un'offensiva sul capoluogo lombardo e pensava che l'insurbordinazione degli svizzeri presenti nell'esercito nemico ne avrebbero rallentato l'avanzata. I veneziani d'altra parte erano di parere opposto e ritenevano che qualora l'esercito imperiale si fosse avviato verso Milano, le forze franco-veneziane difficilmente sarebbero state in grado di fermarlo in campo aperto a causa dei minori effettivi. A quel punto il Lautrec sarebbe stato costretto a ritirarsi a Crema o a Cremona e i veneziani a Bergamo, Brescia e Verona poich\u00e9 la campagna bresciana, in seguito alle forte piogge degli ultimi giorni, era diventata una distesa di fango e campi allagati.\nIl 1 novembre le previsioni veneziane si rivelarono corrette. Malgrado qualche defezione tra le fila degli svizzeri del Vallese e dei Grigioni, il Colonna prosegu\u00ec la sua marcia puntando su Robecco, forzando i francesi e i veneziani ad accordarsi per una ritirata rispettivamente su Soncino e su Orzinuovi, poste l'una di fronte all'altra e separate dal fiume Oglio, che implicava l'abbandono della Bassa Bresciana al nemico. Il Lautrec tuttavia non mantenne la parola e il 2 ripieg\u00f2 direttamente su Cremona lasciando oltre trenta chilometri in linea d'aria di distanza tra i due accampamenti. La decisione non piacque a Girolamo Pesaro, provveditore generale di terraferma, che si trov\u00f2 scoperto e si affrett\u00f2 a rinforzare le difese di Brescia reclutando valligiani della Val Trompia e facendo tornare in citt\u00e0 i 500 fanti che costituivano la guarnigione a Sal\u00f2.\nNei giorni successivi l'esercito imperiale attravers\u00f2 lentamente i borghi della Bassa, facendo rifornimento di vettovaglie e tra il 6 e il 7 novembre gett\u00f2 un ponte di barche sull'Oglio tra Roccafranca e Pumenengo. I cavalleggeri francesi cercarono di ostacolare le operazioni finch\u00e9 la controparte, guadato l'Oglio presso Rudiano, non li attacc\u00f2 sconfiggendoli dopo una breve scaramuccia.\nNel frattempo il Lautrec si accord\u00f2 con i veneziani affinch\u00e9 i due eserciti si riunissero nel cremasco per poi impedire il passaggio dell'Adda al nemico; invi\u00f2 inoltre i cavalleggeri nella Gera d'Adda per distruggere i mulini, dar fuoco e alla paglia e saccheggiare quante pi\u00f9 provviste possibili in modo da far terra bruciata.\nBattaglia.\nTra il 9 e il 10 novembre l'esercito franco-veneziano, forte di 8.000 fanti e 1.200 lance, dopo essersi riunito, si accamp\u00f2 tra Truccazzano e Cassano d'Adda, inizi\u00f2 a fortificare con ripari e bastioni le sponde del fiume e a piantare l'artiglieria, ponendovi a difesa dei drappelli di fanteria e facendone perlustrare continuamente le sponde dai cavalleggeri. \nLa mattina dell'11 il Colonna, Federico II Gonzaga e Giovanni delle Bande Nere erano alloggiati a Vailate con i lanzichenecchi, la fanteria italiana e la cavalleria pesante, Matteo Schiner e Bartolomeo da Martinengo si trovavano a Caravaggio con gli svizzeri, Fernando Francesco d'Avalos a Pandino con la fanteria e la cavalleria spagnola.\nIl 12 novembre i comandanti dell'esercito imperiale cavalcarono lungo il fiume cercando di individuare il luogo migliore per il passaggio delle truppe. In tarda serata circa 2.000 fanti italiani e 1.500 lanzichenecchi fecero finta di spostarsi da Vailate verso Treviglio ma in realt\u00e0 si portarono a due miglia a nord di Rivolta d'Adda dove piantarono 12 pezzi d'artiglieria e iniziarono a tirare contro le posizioni nemiche che risposero al fuoco. In realt\u00e0 gli imperiali conoscevano bene le posizioni del nemico e ingaggiarono questa scaramuccia solo quale diversivo per catturare l'attenzione dei franco-veneziani, facendogli credere di essere intenzionati a passare il fiume in quel tratto.\nVerso le nove di mattina del 13 novembre infatti un contingente di fanteria italiana provvisto di tre sole barche giunse a Canonica d'Adda e constatata l'assenza di rilevanti forze nemiche a Vaprio d'Adda, ovvero sull'altra sponda del fiume, inizi\u00f2 ad attraversarlo. I francesi infatti avevano deputato a difendere quel tratto del fiume solamente un esiguo numero di cavalleggeri che alloggiavano verosimilmente a Villa Melzi, posta in posizione dominante e che non si accorsero di nulla, se non quando cinque bandiere italiane erano ormai passate. Quando i cavalleggeri iniziarono a contrattaccare, erano ormai passate nove bandiere e si trovarono presto in forte inferiorit\u00e0 numerica pertanto chiesero aiuto alla cavalleria di stanza nella vicina Groppello d'Adda. Verso le cinque o le sei del pomeriggio finalmente arrivarono i rinforzi francesi, costituiti da 2.400 fanti, 1.000 cavalieri pesanti e tre pezzi d'artiglieria di piccolo calibro guidati dal Lescun. Lo scontro fu feroce e dur\u00f2 per circa tre ore ma alla fine i francesi riuscirono a temporaneamente respingere la fanteria italiana, con pesanti perdite da ambo le parti, sebbene pi\u00f9 gravi tra gli imperiali.\nVerso le tre di notte del 14 novembre l'artiglieria imperiale, piantata a Canonica, inizi\u00f2 a tirare contro le posizioni nemiche. I francesi inviarono sette pezzi d'artiglieria di piccolo calibro per difendere Vaprio ma al sopraggiungere degli svizzeri dello Schiner si ritirarono prima a Cassano poi in tarda serata a Truccazzano. Contemporaneamente la cavalleria pesante al comando di Giovanni dalle Bande Nere e le truppe sforzesche di Gian Giacomo Medici cercarono di guadare nei pressi di Rivolta e sconfissero la controparte guidata da Ugo Pepoli lasciando libero il resto dell'esercito di realizzare un secondo ponte di barche e di iniziare a passare il fiume. Tra il 14 e il 15 novembre tutto l'esercito imperiale pass\u00f2 l'Adda, smont\u00f2 i ponti di barche e si accamp\u00f2 per la sera a Melzo e nei borghi vicini. I veneziani e i francesi si ritirarono a Melegnano e nei borghi vicini.\nConseguenze.\nIl 16 novembre le forze franco-veneziane si attestarono nel borgo di Porta Ticinese e a difesa delle porte di Milano, che avevano iniziato a fortificare con ripari. Le relazioni tra il Lautrec e il Gritti si erano ormai ai minimi termini dopo che il francese aveva spinto affinch\u00e9 i veneziani versassero la paga ai mercenari svizzeri poich\u00e9 si trovava a corto di denaro. Il popolo milanese mal sopportava la crudelt\u00e0 dei francesi e si temevano rivolte. Lo stesso giorno l'esercito imperiale si accamp\u00f2 a Melegnano.\nVerso le 23 del 19 novembre il Colonna e l'Avalos al comando dei lanzichenecchi e dei cavalieri pesanti lo Schiner al comando degli svizzeri insieme a qualche pezzo d'artiglieria si presentarono dietro il retrofosso del borgo di Porta Ticinese, difeso da circa 1.200-1.500 cavalieri appiedati, quasi tutti veneziani guidati da Giulio Sanseverino e Teodoro Trivulzio. L'assalto ebbe successo e permise agli imperiali di prendere possesso del borgo e di catturare gran parte dei difensori, tra cui i due comandanti, a fronte di perdite molto lievi. Il Gritti, accortosi della situazione, si rec\u00f2 presso una casa del borgo di Porta Comasina dove alloggiava il Lautrec insieme agli altri comandanti francesi e lo incit\u00f2 a difendere la citt\u00e0. Il Lautrec si disse d'accordo ma non invi\u00f2 alcun rinforzo alle porte meridionali.\nNel frattempo 2.000-4.000 schioppettieri iniziarono a tirare fittamente contro Porta Romana e Porta Lodovica. I difensori, ancora una volta quasi tutti veneziani, scarsamente protetti da ripari alti appena un braccio e mezzo, circa un metro, non riuscirono a rispondere con un fuoco altrettanto efficace. Il Lautrec infatti, non credendo probabile che gli imperiali riuscissero ad arrivare alle porte di Milano, non aveva fortificato adeguatamente le porte. Presto i difensori abbandonarono le armi e si diedero alla fuga senza neppure recuperare i loro beni negli alloggi o (per chi non ne disponeva) cercare di rubare i cavalli per paura di essere linciati dal popolo. Il Gritti torn\u00f2 di nuovo dal Lautrec che dopo essersi consultato con i suoi subordinati, decise di abbandonare la citt\u00e0. \nPoco dopo qualcuno cal\u00f2 il ponte levatoio di Porta Ticinese, probabilmente gli stessi milanesi, permettendo ai comandanti dell'esercito imperiale di entrare in citt\u00e0 accolti al grido di \"Chiesa, Impero, Duca, Palle!\". Il Gritti insieme a parte delle truppe veneziane, si rifugi\u00f2 a Lodi mentre altre fuggirono a Lecco e a Bergamo. I francesi si ritirarono perlopi\u00f9 a Como.\nIn seguito alla vittoria di Vaprio e alla presa di Milano, Francesco II Sforza venne installato quale nuovo Duca di Milano in accordo con i patti stretti tra Carlo V e Leone X."}
{"id": "4922101", "revid": "124866269", "url": "https://it.wikipedia.org/wiki?curid=4922101", "title": "Ambasciata d'Italia ad Ankara", "text": "L'Ambasciata d'Italia ad Ankara \u00e8 la missione diplomatica della Repubblica Italiana nella Repubblica di Turchia.\nLa sede dell'ambasciata si trova ad Ankara, lungo l'Atat\u00fcrk Bulvar\u0131, nel centro politico e diplomatico della citt\u00e0.\nSede storica.\nIl progetto dell'ambasciata ebbe una lunga e travagliata storia: all'inizio del XX secolo doveva essere costruita ad Istanbul, poi la guerra Italo-Turca e la prima guerra mondiale ne bloccarono l'attuazione.\nFra le due guerre il progetto prese corpo faticosamente a causa di vari problemi burocratici, non prima del 1937, e fu affidato definitivamente all'ingegnere Paolo Caccia Dominioni che diresse anche i lavori di cantiere.\nI sette edifici che ospitano gli uffici e la Residenza sono stati costruiti fra il maggio 1938 all'agosto 1940 in stile razionalista."}
{"id": "4922105", "revid": "729019", "url": "https://it.wikipedia.org/wiki?curid=4922105", "title": "Atl\u00e9tico Aviaci\u00f3n de Madrid 1946-1947", "text": "Questa voce raccoglie le informazioni riguardanti l'Atl\u00e9tico Aviaci\u00f3n de Madrid, antico nome del \"Club Atl\u00e9tico de Madrid\", nelle competizioni ufficiali della stagione 1946-1947.\nStagione.\nNella stagione 1946-1947 i \"colchoneros\", allenati da Emilio Vidal, terminarono il campionato al terzo posto, a soli due punti dall' e dal Valencia campione di Spagna. Fu fatale la sconfitta per 3-2 all'ultima giornata nel derbi madrile\u00f1o, con la doppietta dell'ex Pruden S\u00e1nchez. In Coppa del General\u00edsimo l'Atl\u00e9tico Madrid fu invece eliminato agli ottavi di finale dal Castell\u00f3n."}
{"id": "4922106", "revid": "767487", "url": "https://it.wikipedia.org/wiki?curid=4922106", "title": "La ragazza di via Millelire", "text": "La ragazza di Via Millelire \u00e8 un film del 1980 scritto e diretto da Gianni Serra, tratto dal suo romanzo omonimo.\nTrama.\nPiccolo Centro d'incontro in via Domenico Millelire, nel quartiere Mirafiori Sud, estrema periferia di Torino, gestito dagli operatori sociali Verdiana, Wanda, Lucia e Petrini. L'assistente sociale Verdiana risponde al telefono, accanto a Primaldo, un ragazzo problematico e con ritardo mentale. Dall'altra parte del telefono c'\u00e8 Elisabetta Pellegrino, detta \"Betty\", una tredicenne problematica e che ha appena iniziato a bucarsi: \u00e8 appena scappata da una comunit\u00e0-alloggio di Casale Monferrato, insieme alla sua compagna di stanza, Carmela. Una seconda telefonata alla Comunit\u00e0, poi, segnala che Betty \u00e8 stata ritrovata in centro citt\u00e0, svenuta per strada. Arrivata a Torino infatti, Betty continua a frequentare ragazzi allo sbando, ladruncoli, transessuali, drogati, aspiranti spacciatori e delinquenti in erba, come ad esempio Vincenzo e Michele, che vogliono spingerla a prostituirsi.\nVerdiana si prende a cuore il caso, dapprima cercando invano di capire i problemi di Betty, poi facendola trasferire in un'altra comunit\u00e0 di suore, dalla quale per\u00f2 scappa. Verdiana va a parlare con Gip\u00ec, un ex drogato di una Comunit\u00e0 presso le campagne di Ivrea e vecchio conoscente di Betty, e poi anche con la suora della Comunit\u00e0 di Ivrea. Betty intanto, in mezzo alle sue scorribande torinesi, viene fermata dalla polizia. Gli assistenti sociali non sanno pi\u00f9 cosa fare. Verdiana cerca di reinserire Betty nella societ\u00e0 civile, facendole cercare un lavoro onesto come, ad esempio, l'infermiera all'ospedale. Betty tuttavia rimarr\u00e0 sempre una ragazza contraddittoria, sospesa tra la sua fresca vitalit\u00e0, travolgente e - spesso - masochistica, e l'istintiva coscienza di quel che si deve rifiutare, con una continua, pura ed inespressa ricerca del suo riscatto sociale.\nProduzione.\nA parte le scene nel quartiere periferico di Mirafiori Sud e alcune nel centro cittadino, la scena del piazzale delle prove in moto sono state girate in un altro quartiere periferico e problematico di Torino, Vallette, ed esattamente nell'isolato di Via Fiesole/Corso Cincinnato, all'epoca zona chiamata E15 (Espansione 15).\nDistribuzione.\nIl film \u00e8 stato distribuito in Italia dalla Difilm. La distribuzione televisiva \u00e8 avvenuta a opera della SACIS (in Germania, Svezia, Jugoslavia).\nAccoglienza.\nLa presentazione in concorso al Festival del Cinema di Venezia 1980 del film spacc\u00f2 in due la critica, suscitando scalpore e polemiche. Il film, sia a destra che a sinistra delle allora correnti politiche, fu bollato come \"denigratorio, vergognoso, nocivo\". Diego Novelli, l'allora sindaco di Torino, lo defin\u00ec \"\"...un cuneo duro, aspro, pesante, terribile, ma reale\", i\"l cuneo sociale che, di fatto, separava il degrado del sottoproletariato delle periferie con la stessa citt\u00e0 metropolitana, industriale e dinamica. Nonostante il gradimento del pubblico e di alcuni giurati di Venezia, tra cui lo scrittore Umberto Eco - che insieme al giurato americano riteneva il film meritevole del Leone d'oro - il regista bresciano, gi\u00e0 precedentemente cimentatosi in pellicole impegnate, sub\u00ec una dura critica e un vero e proprio processo di emarginazione professionale, etichettato come troppo provocatorio, cinico e anche \"mascalzone\".\nA nulla valse sia il riconoscimento in alcuni paesi esteri, soprattutto in Francia col premio \"Jeune Cinema\" di Hy\u00e8res 1981, sia il discreto successo nelle sale cinematografiche italiane. Si tratta, infatti, di un particolare genere di film impegnati sul disagio giovanile, un vero e proprio antesignano di pellicole pi\u00f9 note, quali \"Mery per sempre\" e \"Ragazzi fuori\" del regista Marco Risi che, tuttavia, usciranno ben nove anni dopo. Molti ritengono che il boicottaggio al Festival di Venezia fu organizzato e pretestuoso, in quanto il bersaglio principale, oltre che una parte della scomoda sinistra torinese di Novelli, fu lo stesso produttore del film, il direttore di Rai 2 Massimo Fichera, un socialista anomalo che lo stesso Craxi voleva da tempo cacciare, come infatti avvenne subito dopo..\nA Torino, il film fu patrocinato dal Comune di Torino in collaborazione con Rai 2 e gli scrittori e giornalisti torinesi Sergio Ariotti e Bruno Gambarotta. Successivamente, la pellicola suscit\u00f2 aspra disapprovazione tra alcuni consiglieri comunali, che criticarono Novelli per aver sostenuto un film che, a loro avviso, screditava la citt\u00e0. Stessa opinione la ebbero i rappresentanti dei Comitati di quartiere di via Artom a Mirafiori Sud, dove la storia \u00e8 ambientata, che raccolsero quasi cinquecento firme affinch\u00e9 l'opera non venisse immessa nei circuiti cinematografico e televisivo.\nAlcuni critici cinematografici scrissero sul film: "}
{"id": "4922123", "revid": "1543377", "url": "https://it.wikipedia.org/wiki?curid=4922123", "title": "68 Geminorum", "text": "68 Geminorum \u00e8 una stella bianca nella sequenza principale di magnitudine 5,27 situata nella costellazione dei Gemelli.\n\u00c8 la componente principale di un Sistema stellare multiplo, e dista 423 anni luce dal sistema solare.\nOrbita galattica.\nEssa si muove nella nostra Galassia ad una velocit\u00e0 di 19,9 km/s rispetto al Sole, e la sua velocit\u00e0 radiale positiva indica che essa si sta allontanando dal nostro Sistema solare. \nLe previsioni basate sulla porzione della sua orbita galattica conosciuta fa s\u00ec che la distanza fra essa e il Centro galattico sia compresa fra 24500 e 29300 anni luce. \nLa minima distanza con il nostro Sistema fu raggiunta all'incirca 3,8 milioni di anni fa, quando brillava di magnitudine apparente 4,78 e raggiunse una distanza di circa 337 anni luce da noi.\nOsservazione.\nLa sua magnitudine pari a 5,27 la rende a malapena visibile ad occhio nudo, solo sotto cieli particolarmente limpidi, pertanto pu\u00f2 essere osservata con l'ausilio di strumenti mediamente potenti, in quanto deve essere anche risolta, essendo una binaria spettroscopica difficilmente risolvibile.\nIl periodo migliore per la sua osservazione nel cielo serale ricade nei mesi autunnali ed invernali.\nOccultazioni.\nPer la sua posizione prossima all'eclittica \u00e8 talvolta soggetta ad occultazioni da parte della Luna e, pi\u00f9 raramente, dei pianeti, generalmente quelli interni.\nL'ultima occultazione lunare avvenne il 7 aprile 2014.."}
{"id": "4922125", "revid": "1305772", "url": "https://it.wikipedia.org/wiki?curid=4922125", "title": "Ghiotti", "text": ""}
{"id": "4922129", "revid": "110157", "url": "https://it.wikipedia.org/wiki?curid=4922129", "title": "Rule Dance Hall", "text": "Rule Dance Hall \u00e8 un album di Bunny Wailer, pubblicato dalla Shanachie Records nel 1987. Il disco fu registrato al Channel 1 Recording Studio di Kingston, Jamaica."}
{"id": "4922133", "revid": "599013", "url": "https://it.wikipedia.org/wiki?curid=4922133", "title": "Kevin Hardy", "text": " Fu scelto nel corso del primo giro (2\u00ba assoluto) del Draft NFL 1996 dai Jacksonville Jaguars. Al college gioc\u00f2 a football all'Universit\u00e0 dell'Illinois\nCarriera.\nJacksonville Jaguars.\nHardy fu scelto come secondo assoluto dai Jacksonville Jaguars nel Draft 1996. Firm\u00f2 un contratto di sei anni del valore di 14,8 milioni di dollari, inclusi sei milioni di bonus alla firma. Rimase sei stagioni con i Jaguars, raggiungendo per quattro volte i playoff e venendo inserito nella formazione ideale dei rookie nel 1996. Nel 1998, Hardy stabil\u00ec il primato di franchigia con 186 tackle. L'anno successivo guid\u00f2 i linebacker della AFC con 10,5 sack e ancora i Jags con 153 tackle. Per queste prestazioni fu convocato per il Pro Bowl e inserito nel First-team All-Pro. Nel 2001, Hardy si infortun\u00f2 al ginocchio nella nona gara della stagione, in quella che fu la sua ultima gara coi Jaguars.\nDallas Cowboys.\nHardy firm\u00f2 coi Dallas Cowboys il 14 aprile 2002 un contratto annuale del valore di 2,5 milioni di dollari. Gioc\u00f2 per un solo anno a Dallas classificandosi al terzo posto della squadra con 75 tackle.\nCincinnati Bengals.\nHardy firm\u00f2 un contratto quadriennale del valore di 14 milioni di dollari con i Cincinnati Bengals il 6 marzo 2013. Vi gioc\u00f2 per due stagioni, classificandosi secondo nella squadra con 99 tackle nel 2003. Si ritir\u00f2 dopo la stagione 2004."}
{"id": "4922136", "revid": "547034", "url": "https://it.wikipedia.org/wiki?curid=4922136", "title": "Pattinaggio di velocit\u00e0 ai IV Giochi olimpici invernali - 10000 m maschile", "text": "La competizione dei 10000 metri maschili di pattinaggio di velocit\u00e0 dei IV Giochi olimpici invernali si \u00e8 svolta il giorno 14 febbraio 1936 allo stadio del ghiaccio \"Rie\u00dfersee\" di Garmisch-Partenkirchen."}
{"id": "4922155", "revid": "125926122", "url": "https://it.wikipedia.org/wiki?curid=4922155", "title": "A spasso con i dinosauri", "text": "A spasso con i dinosauri (\"Walking with Dinosaurs\") \u00e8 un film del 2013 diretto da Neil Nightingale e Barry Cook, tratto da una sceneggiatura di John Collee.\nLa produzione aveva a disposizione dinosauri animati al computer in contesti live-action, con attori come John Leguizamo, Justin Long, Tiya Sircar e Skyler Stone per il doppiaggio dei personaggi.\nTrama.\nI fratelli Ricky e Jade passano le vacanze con lo zio Zack, paleontologo, ma Ricky non \u00e8 molto entusiasta. Per tirare su il morale ai ragazzi, Zack mostra ai ragazzi un dente fossilizzato di Gorgosaurus ritrovato nello scavo dove i tre si stanno dirigendo, e chiede ai ragazzi come secondo loro il dinosauro possa aver perso il dente. Giunti all'inizio del sentiero, Zack e Jade si incamminano per raggiungere lo scavo, mentre Ricky decide di rimanere nell'auto. All'improvviso un corvo atterra sul tettuccio dell'auto e inizia a dialogare con Ricky sui suoi antenati dinosauri.\nLa storia ci riporta in Alaska, durante il periodo Cretaceo, a circa 70 milioni di anni fa, dove, Alex, un piccolo Alexornis, ci narra la straordinaria storia di \"Patchi\", un piccolo di Pachyrhinosaurus. Patchi \u00e8 l\u2018ultimo nato della cucciolata e vive, sia con suo fratello maggiore Scowler, che con molti altri suoi fratelli in una grande mandria. Mentre cerca di raggiungere del cibo che la madre gli aveva portato, questo gli viene puntualmente rubato dal dispettoso Scowler, ma compie l'imprudenza di uscire dal nido, per cui, nonostante gli avvertimenti di Alex, il piccolo dinosauro viene catturato da un Troodon, che, nell'afferrarlo gli procura un buco nel collare osseo. Fortunatamente interviene il padre di Patchi, Bulldast, che spaventa il predatore, il quale, per\u00f2, riesce a lanciare Patchi nel bosco. Nel tentativo di tornare al nido, Patchi finisce con l'inseguire un Alphadon, ma viene travolto dalle feci di un Edmontonia, per poi venire inseguito da tre Hesperonychus che, in quell'istante, stavano attaccando l'Alphadon. Fortunatamente l'intervento della madre salva il piccolo dai tre carnivori.\nPatchi cresce.\nCon il passare del tempo, Patchi esce sempre pi\u00f9 spesso dal nido, e, in una di queste occasioni, incontra Juniper, una cucciola della sua stessa specie, della quale si innamora. Dopo la promessa di quest'ultima di rincontrarsi, Patchi ritorna ogni giorno per cinque giorni di seguito, nel punto si sono incontrati per la prima volta, ma il quinto giorno Alex lo informa che da cinque giorni il branco di Juniper ha iniziato a migrare verso sud. Anche il branco di Patchi, dopo qualche giorno si mette in marcia verso sud.\nGorgon.\nMa durante la strada, la mandria \u00e8 costretta a passare attraverso una foresta dove un fulmine fa scoppiare un incendio. Durante la fuga, Patchi e Scowler vengono separati dal branco ed inseguiti da Gorgon, un terribile Gorgosaurus. La madre di Patchi, invece, nel tentativo di proteggere gli altri suoi cuccioli, viene attaccata e uccisa da altri due Gorgosauri. Proprio quando sembra che Patchi e Scowler stiano per essere mangiati da Gorgon, dalle fiamme esce Bulldast il quale ingaggia una violenta lotta contro il carnivoro, che purtroppo si conclude con la vittoria del predatore. La mattina seguente, Patchi e Scowler si riuniscono alla mandria e scoprono che il nuovo capobranco \u00e8 diventato Major. Qui Patchi rincontra Juniper, cos\u00ec i tre si mettono in marcia. Durante il tragitto in una vallata attraversata da un fiume, la mandria viene nuovamente attaccata da un gruppo di Gorgosauri, che, con un'astuta strategia, separa i piccoli dagli gli anziani dal branco.\nLa caduta nel fiume e il ritrovamento della mandria.\nNella confusione generale, Juniper cade nel fiume e Patchi, seguito da un contrariato Scowler, la segue. La corrente del fiume trascina i tre protagonisti su una spiaggia, dove incontrano una mandria di Edmontosaurus. Grazie al consiglio di Alex decidono di seguirli; probabilmente i grossi erbivori sanno dove si trova del cibo, e quindi anche la mandria di Pachyrinosauri. Purtroppo Juniper \u00e8 ferita per cui non riesce a tenere il passo, cos\u00ec, Patchi e Alex decidono di rimanere con lei, mentre Scowler, egoisticamente, procede senza badare a loro. Mentre sono sulla spiaggia, la marea inizia salire, quando alcuni granchi attirano l'attenzione di due enormi Quetzalcoatlus, che attaccano i due giovani dinosauri. Calata la notte, si inoltrano in una foresta, dove si imbattono in un Gorgon addormentato che credono in letargo. Dopo aver superato il carnivoro, i due vengono attaccati da un gruppo di Chirostenotes, contemporaneamente spaventati dallo stesso Gorgosauro che i due credevano addormentato. Dopo essere sfuggiti nuovamente al carnivoro, i due ritrovano finalmente, sia la mandria degli Edmontosauri, che quella dei Pachyrhinosauri, ritrovando anche Scowler, che sgarbatamente li saluta.\nScowler \u00e8 il nuovo capobranco.\nDurante le stagioni successive, il branco, sotto la guida di Major, percorre molte miglia. Nel frattempo Patchi, Juniper e Scowler sono diventati ormai adulti ed Alex suggerisce a Patchi di dichiarare i suoi sentimenti a Juniper. Ma, proprio mentre i due stavano per dichiararsi, Scowler esce vittorioso da un duello con Major diventando cos\u00ec il nuovo capobranco, di conseguenza l'unico membro del branco che possa accoppiarsi con le femmine. Purtroppo, Scowler si rivela inetto al comando, tanto da far passare in primavera l'intero branco sopra un lago ghiacciato. Solo l'ingegno di Patchi evita la catastrofe. Scowler, furioso con Patchi per aver guidato il branco al posto suo, lo sfida. Dopo una dura lotta per\u00f2 Patchi viene sconfitto e bloccato sotto un albero caduto. Juniper implora Scowler affinch\u00e9 liberi Patchi, ricordandogli che \u00e8 suo fratello, ma Scowler arriva perfino a rinnegarlo, affermando di non avere un fratello.\nLa depressione di Patchi.\nCalata la sera, Patchi, ormai sconsolato e depresso, decide di farla finita facedosi divorare da un gruppo di Troodon, ma arrivano anche due Quetzalcoatlus che si mettono a litigare con i Troodon per il possesso di una preda. Alex ne approfitta per rincuorare Patchi, ricordandogli che suo padre non era morto inutilmente, ma per salvare lui. Inoltre gli dice che se deve morire, lo deve fare per una giusta causa, soprattutto per la sua amata Juniper. Dopo il discorso del suo amico Alexornis, Patchi recupera la sua forza di volont\u00e0, si rialza, si scrolla il tronco di dosso e fa scappare i predatori con un forte ruggito. Patchi euforico, corre fino al branco, dove trova Juniper, sta di nuovo per dichiararsi, ma i due vengono nuovamente interrotti da dei tremendi ruggiti; solo allora Patchi si rende conto di dove si trovi la mandria: l'intero branco \u00e8 fermo nella stessa vallata dove la mandria era stata attaccata per la prima volta dai Gorgosauri.\nLa lotta tra Scowler e Gorgon.\nInfatti, Patchi scopre che la causa dei ruggiti \u00e8 una furibonda battaglia tra Scowler e Gorgon, e la battaglia si sta svolgendo a favore del predatore. Scowler intima a Patchi di scappare e di guidare il branco lontano dal pericolo, ma in quel momento Patchi ripensa alle parole di Alex e decide di salvare il fratello, ordinando al branco di caricare i Gorgosauri. Patchi e Gorgon si ritrovano quindi a combattere l'uno contro l'altro in un duello mortale, dove Patchi riesce persino a spezzare una delle zampe anteriori del carnivoro, e alla fine, per porre fine alla battaglia, Patchi carica per tre volte di fila Gorgon esclamando:\nScowler cede a Patchi il ruolo di capobranco.\nDopo l'ultima carica, dalla mascella di Gorgon cadono alcuni denti. Stanco e ferito, Gorgon si ritira sconfitto insieme agli altri Gorgosauri. Patchi si riappacifica con il fratello, che gli cede il posto di capobranco, avendo compreso che \u00e8 pi\u00f9 intelligente di lui. Infine, Patchi si dichiara finalmente a Juniper, e, qualche mese dopo nasce il loro primo cucciolo, che verr\u00e0 battezzato da Alex con il nome di Alex. La voce narrante dell'Alexornis afferma poi che accadde qualcosa che gli scienziati ancora non si sono spiegati e che cancell\u00f2 per sempre i dinosauri dalla faccia della terra.\nRitornati nel presente, Ricky raggiunse suo zio e sua sorella negli scavi dove \u00e8 stato trovato lo scheletro di un Gorgosaurus. Zack chiede al nipote se ha portato con s\u00e9 il dente e lui annuisce; Ricky posiziona il dente in un buco della mandibola del fossile, riscontrando che il dente combacia perfettamente con il fossile, e si scopre quindi che lo scheletro appartiene a Gorgon.\nCreature presenti nel film.\nOgni creatura, eccetto il Parksosaurus, viene presentata in modalit\u00e0 stop-motion durante il quale viene segnalato il nome dell'animale, il significato di tale nome e la sua dieta. Il Gorgosaurus \u00e8 l'unico dinosauro a possedere nel film una descrizione dettagliata.\nProduzione.\n\"A spasso con i dinosauri\", prende il nome dall'omonima serie di documentari andata in onda del 1999, \"Nel mondo dei dinosauri\" (\"Walking with Dinosaurs\") prodotto dalla \"BBC Earth\", societ\u00e0 della BBC Worldwide. Il film venne diretto da Barry Cook, gi\u00e0 regista di \"Mulan\" (1998) e co-regista de \"Il figlio di Babbo Natale\" (2011), e da Neil Nightingale, direttore creativo della BBC Earth, mentre la sceneggiatura \u00e8 stata scritta da John Collee. Sia Nightingale che l'amministratore delegato della BBC Earth, Amanda Hill, avevano deciso di produrre un adattamento cinematografico per estendere le competenze ed il marchio della BBC nel campo dei film sulla natura. I due furono ispirati soprattutto da film-documentari come \"Deep Blue\" del 2003, e \"Earth\" del 2007. Nel giugno del 2010, la BBC Earth entra in accordo con la Evergreen Films per produrre un film sui dinosauri. Nel novembre del 2010, invece, la BBC Earth stipula un accordo con la Reliance Big Entertaiment per finanziare la produzione di tre film tra cui \"A spasso con i dinosauri\". La produzione aveva inizialmente contattato Pierre de Lespinois come regista e Neil Nightingale come co-direttore del film. Pierre de Lespinois fu poi sostituito nel marzo 2010 da Barry Cook. Il bilancio totale della produzione ammontava a 80 milioni di dollari. Circa il 70% del budget venne coperto quando la IM Global, societ\u00e0 finanziaria e di vendita sostenuta dalla Reliance, ha venduto i diritti cinematografici nel novembre 2010 a diversi distributori presso l'American Film Market. Il bilancio inoltre fu oggetto di agevolazioni fiscali previste per le riprese in Alaska e in Nuova Zelanda. La IM Global copriva direttamente solo il 15% del bilancio.\nRiprese.\nIl film presenta creature realizzate con animazione computerizzata in contesti live-action. Le diverse sequenze del film vennero girate nell'Isola del Sud in Nuova Zelanda e nella parte meridionale dello stato statunitense dell'Alaska nella Crow Creek Mine vicino Girwood nella penisola di Kenai. Lo stesso direttore Nightingale ha affermato \"\u201cQuesti dinosauri vivevano in un clima temperato, che qui \u00e8 presente tutto l'anno. Il mondo era un po' pi\u00f9 caldo di oggi, con 24 ore di sole in estate e 24 ore di buio in inverno\u201d\". Le riprese iniziarono nel 2011 in Alaska, dove ha sede la Evergreen Films. I dinosauri del film vissero in Alaska durante il tardo periodo del Cretaceo, circa milioni di anni fa, nella parte pi\u00f9 settentrionale del territorio a causa del clima dell'epoca. La scena di caccia dei Gorgosaurus, invece, \u00e8 stata girata tra le rapide di un fiume in Nuova Zelanda, a bordo di un elicottero e in un gommone.\nAnimazione.\nL'animazione \u00e8 stata sviluppata dalla \"Animal Logic\", una societ\u00e0 con sede in Australia contattata dalla produzione nel gennaio 2011. Il suo coinvolgimento ha creato 140 posti di lavoro nel Nuovo Galles del Sud. Il direttore dell'animazione \u00e8 Marco Marenghi, gi\u00e0 collaboratore nella miniserie omonima della BBC. L'azienda ha lavorato anche con il produttore di animazione Jinko Gotoh, che aveva gi\u00e0 contribuito ad altri film d'animazione, tra cui \"Alla ricerca di Nemo\" del 2003, e \"9\" del 2009. Il disegnatore David Krentz, che aveva gi\u00e0 lavorato come character design per \"Dinosauri\" della Disney, per il film ha realizzato, lavorando con sei paleontologi, circa 20 creature basate sui dinosauri presenti nei siti fossili trovati in Alaska ed in Canada. Krentz inizialmente disegn\u00f2 i personaggi a matita per poi modellarli virtualmente con il computer. Inoltre i paleontologi, su richiesta della Animal Logic, fornirono disegni tecnici di scheletri di dinosauri in modo che gli animatori potessero ricostruirli virtualmente. Gli animatori hanno poi collaborato con i paleontologi per rendere verosimili i movimenti degli animali.\nPer riprodurre il colore dei vari dinosauri, gli animatori si sono ispirati ad animali tuttora viventi come nel caso dei Troodon e degli Hesperonychus: lo schema dei colori del fagiano dorato \u00e8 stato usato per l'aspetto dell'Hesperonychus, mentre per il Troodon fu utilizzato lo schema dei colori dell'hoatzin. Gli effetti 3D per l'animazione sono stati aggiunti con il sistema Fusion 3D, utilizzato anche per i film \"Avatar\" del 2009, di \"Transformers 3\" del 2011 e varie trasmissioni sportive 3D.\nMusiche.\nIl compositore Paul Leonard-Morgan si \u00e8 unito alla produzione nel luglio 2013.\nDoppiaggio.\nNel film gli attori doppiano solo personaggi principali. Il direttore Barry Cook ha affermato che inizialmente il film doveva essere senza dialoghi per renderlo pi\u00f9 realistico, ma si \u00e8 poi optato per dare voce anche agli animali protagonisti per coinvolgere maggiormente un pubblico di bambini. Tuttavia le voci all'interno del film sono fuori campo e i personaggi non muovono la bocca.\nPromozione.\nLa 20th Century Fox ha ampiamente pubblicizzato il film, inoltre ha tenuto un evento di lancio presso il Museo di Storia Naturale della contea di Los Angeles, in California. Sono inoltre stati prodotti diversi giochi riguardanti il film come pupazzi, libri per bambini e altro. Il 13 novembre 2013, la Supermassive Games ha sviluppato per la PlayStation 3 il Wonderbook, \"A spasso con i dinosauri\".\nDistribuzione.\nLa 20th Century Fox ha distribuito il film negli Stati Uniti, nel Regno Unito, Francia, Australia, Giappone, Corea del Sud, America Latina, Italia e altri territori.\n\"A spasso con i dinosauri\" ha debuttato il 14 dicembre 2013 al Dubai International Film Festival. Il film venne distribuito dalla 20th Century Fox con una proiezione speciale avvenuta a New York il 15 dicembre 2013. Il 20 dicembre 2013 il film \u00e8 stato distribuito nel Regno Unito, mentre il 1\u00ba gennaio 2014 \u00e8 stato distribuito in Australia e Nuova Zelanda. Il film \u00e8 stato giudicato sotto molti aspetti come un film per bambini, nonostante nell'intenzione originale avrebbe dovuto destinato ad una fascia d'et\u00e0 compresa tra i 10 e i 17 anni.\nHome video.\n\"A spasso con i dinosauri\" \u00e8 stato pubblicato in Blu-ray, Blu-ray 3D e DVD negli Stati Uniti il 25 marzo 2014. Il film \u00e8 al terzo posto nelle vendite home video, dopo \"Frozen - Il regno di ghiaccio\" e \"The Wolf of Wall Street\". Oltre il 35% delle vendite del film erano relative alla versione Blu-ray. In Italia la distribuzione \u00e8 iniziata l'8 maggio 2014. Il Blu-ray del film offre anche una \"Versione Cretacea\" del film, priva cio\u00e8 delle voci degli animali protagonisti.\nCritica.\nNel \"Wall Street Journal\" i critici cinematografici hanno scritto: \"le maestose immagini digitali sono gravemente compromesse dalla narrazione poco realistica\". L\"'Hollywood Reporter\" ha scritto: \"molti critici hanno deriso il tono infantile delle voci del dialogo\u2026 da notare inoltre che gli animali non muovono le labbra\". Il sito di aggregazione di rassegne cinematografiche Metacritic ha dichiarato che le recensioni di \"A spasso con i dinosauri\" erano sfavorevoli. Su un campione di 21 critici, 10 hanno dato giudizi negativi, 6 giudizi neutri e 5 giudizi positivi. Il sito web ha affermato che \"A spasso con i dinosauri vanta certamente una notevole brillantezza visiva, purtroppo \u00e8 offuscata da una maldestra sceneggiatura dominata da un umorismo infantile\". Ha inoltre riferito, \"i registi ritenevano che se il dialogo fosse stato troppo serio, il film avrebbe perso l'interesse dei bambini, ma la narrazione \u00e8 cos\u00ec mal eseguita che il risultato finale non \u00e8 poi cos\u00ec divertente ed \u00e8 molto poco educativo\".\nAccuratezza paleontologica.\nNonostante il film sia stato indirizzato per un pubblico di minori, lo stesso Nightingale afferma che il film \u00e8 comunque un'opera divulgativa che disegna con precisione le ultime scoperte della paleontologia. Un team di consulenti scientifici e tecnici ha contribuito al film. Uno dei membri del team \u00e8 stato il dottor Steve Brusatte dell'Universit\u00e0 di Edimburgo, specializzato in paleontologia dei vertebrati. Alcuni dinosauri nel film, possiedono piume. Brusatte ha affermato che: \"Negli ultimi 15 anni abbiamo raccolto migliaia di esemplari di dinosauri piumati\". Tuttavia, non \u00e8 ancora stata trovata alcuna prova che dinosauri come il Pachyrhinosaurus ed il Gorgosaurus fossero coperti di piume o lanugine.\nA riguardo del Gorgosaurus, lo stesso Cook ha affermato di non aver permesso di mettere delle piume su questo carnivoro per far s\u00ec che ricordasse il famoso Tirannosauro di \"Jurassic Park\", tuttavia molti paleontologi ed esperti di dinosauri rimasero delusi da questa scelta. Il paleontologo Antonio Fiorello \u00e8 stato consulente del film e ha aiutato a determinare quali dinosauri vivessero in Alaska in quel periodo. Don Lessem, scrittore specializzato in dinosauri, ha affermato che \"A spasso con i dinosauri\" \u00e8 stato di certo un miglioramento rispetto al film \"Jurassic Park\", nella rappresentazione dei dinosauri. Lessem ha riconosciuto che la maggior parte dei dinosauri del film e stata correttamente rappresentata, ma ha anche evidenziato la possibilit\u00e0 che il Gorgosaurus fosse piumato. Ha inoltre affermato che lo scenario dell'Alaska preistorica era soltanto \u201cuno scenario spettacolare\u201d, ma al tempo dei dinosauri non era mai esistito."}
{"id": "4922157", "revid": "481666", "url": "https://it.wikipedia.org/wiki?curid=4922157", "title": "Stephan Lux", "text": ""}
{"id": "4922162", "revid": "247222", "url": "https://it.wikipedia.org/wiki?curid=4922162", "title": "Il Fantastico Viaggio del Bagarozzo Mark", "text": ""}
{"id": "4922178", "revid": "287204", "url": "https://it.wikipedia.org/wiki?curid=4922178", "title": "Tony Donnelly", "text": "Carriera.\nClub.\nNel luglio del 1908 il Manchester United lo preleva dall'Heywood United. Esordisce il 15 marzo 1909 contro il Sunderland (2-2), in campionato, sua unica presenza stagionale. Nella stagione successiva Ernest Mangnall lo schiera in quattro occasioni, facendolo giocare con pi\u00f9 continuit\u00e0 nell'annata 1910-1911, durante la quale scende in campo in 15 incontri di campionato e in 3 di FA Cup. Nel 1913, dopo aver totalizzato 37 partite con l'United, passa al Glentoran."}
{"id": "4922187", "revid": "599013", "url": "https://it.wikipedia.org/wiki?curid=4922187", "title": "Cattedrale di San Patrizio (Armagh)", "text": "La cattedrale di San Patrizio (in inglese: \"St Patrick's Cathedral\") \u00e8 la cattedrale cattolica di Armagh, in Irlanda del Nord, sede dell'arcidiocesi di Armagh.\nStoria.\nDopo l'emancipazione cattolica nel Regno Unito del 1829, l'arcivescovo William Crolly, decise di dare anche alla Chiesa cattolica romana una degna cattedrale nella citt\u00e0 di Armagh. Trovato con grande difficolt\u00e0 un sito su cui collocarla, una collina nella periferia della citt\u00e0, affid\u00f2 il progetto della costruzione all'architetto Thomas Duff di Newry. Disegnata in stile Gotico Perpendicolare, i lavori iniziarono il 17 marzo 1840, giorno di San Patrizio. Protrattisi per pi\u00f9 di sessant'anni, la chiesa fu consacrata con una solenne cerimonia nell'anno 1904. Una prima interruzione si ebbe con la Grande Carestia Irlandese, quando i fondi inizialmente stanziati furono comprensibilmente dirottati in favore degli indigenti. I lavori ripresero nel 1854 sotto la guida dell'architetto irlandese James Joseph McCarthy, che apport\u00f2 modifiche al gotico perpendicolare trasformandolo in gotico fiorito, soprattutto per quanto riguarda le finestre, i lucernari, e il triforium, all'interno e, all'esterno, per le guglie sul transetto, i rosoni sui frontoni e le due guglie sulla facciata. Fermati ancora una volta i lavori, ripresero all'epoca dell'arcivescovo Daniel McGettigan che si dedic\u00f2 all'interno, con decorazioni, affreschi e nuove volte. Al termine la chiesa fu completata e inaugurata il 24 agosto 1873. Per quella occasione Papa Pio IX invi\u00f2 una bella scultura in avorio di Raffaello \"Madonna Di Foligno\". L'imperatore d'Austria un tavolo intarsiato appositamente progettato per l'occasione, mentre Napoleone III scelse dalle \"Tuileries Staterooms\" due magnifici vasi della manifattura di S\u00e8vres. \nDopo che nel 1887 alla cattedrale fu aggiunta la sacrestia, il cardinale Logue affid\u00f2 il compito di migliorare gli interni all'architetto William Hague di Dublino e, poi, dopo la sua morte, a George Coppinger Ashlin. \nDopo il Concilio Vaticano II il cardinale Conway, indisse un concorso per i lavori di adattamento della cattedrale. Vinto da Liam McCormick, ridisegn\u00f2 profondamente l'interno, distruggendo molte opere precedenti o portandole in altre chiese. Ridedicata il 13 giugno 1982, la chiesa necessit\u00f2 di altri restauri importanti che portarono ad una nuova ridedicazione il 25 maggio 2003. \nEsterni.\nCollocata al termine di una scalinata scenografica, la croce latina della cattedrale si mostra integralmente alla vista senza essere soffocata da alcuna costruzione vicina. La facciata, realizzata nella parte bassa in gotico perpendicolare (Duff) e in quella superiore in gotico fiorito, nella quale spicca la pietra che sostiene il vetro dell'apertura centrale, si presenta con linee pulite e bene incastonata fra le due guglie dei campanili laterali (McCarthy). Le torrette del transetto contribuiscono a muovere le linee della costruzione, su cui spiccano i rosoni. \nInterno.\nL'interno a tre navate, con cinque campate, presenta un transetto poco sporgente rispetto al corpo della chiesa e un coro, invece, pronunciato da cui, sul fondo, si accede alla sagrestia (1884). Le volte sono decorate con angeli scolpiti e con statue di santi in pietra su mensole (1866-73), e con affreschi in olio del pittore Oreste Amici (1904). Il pavimento \u00e8 in piastrelle di porcellana italiana (2002). Su tutti i muri, vetrate colorate, con scene di vite dei Santi, di Ges\u00f9 e della Madonna. \nNel transetto destro, spicca un sontuoso altare eretto in onore del Sacro Cuore (1904) di Ashlin. \nL'altare maggiore (2002), in calcare di Tunisia, che presenta ai lati immagini di Cristo e sul davanti \"Cristo fra san Patrizio, San Malachia, santa Brigida e san Oliver Plunkett\", \u00e8 collocato in un ambiente introdotto da un arco su cui spiccano scene della Vita della Vergine. All'interno, sette mosaici con scene decorative (inizi del 1900) e una statua della Madonna con Bambino (1866-73). Dietro l'altare, sulla sinistra, spicca un'enorme scultura di Imogen Stuart, The Tree of Life (1982), molto criticata quando fu posta nella chiesa a sostituire le decorazioni gotiche precedenti, l'ambone (2002) sempre in calcare di Tunisia e al centro la Cattedra arcivescovile. \nNel coro, interessanti, i retabli (1866-73), e l'altare della Vergine ornato di tre bassorilievi (1904), che rappresentano la \"Presentazione della Vergine al Tempio\", l'\"Assunzione in Cielo\" e l\"'Incoronazione della Vergine,\" dello scultore italiano Michele Trepisciano. Al centro, un tabernacolo in diaspro della Corsica.\nIn controfacciata, una cortina (1904) in marmo appoggiata su quattro pilastri squadrati, contiene l'organo (1875) di William Telford, poi ridisegnato (1987) dalla Organ Company Ltd., con quattro manuali e 58 registri. Ai lati, a destra, \u00e8 presente un negozio, a sinistra il battistero. "}
{"id": "4922189", "revid": "124207480", "url": "https://it.wikipedia.org/wiki?curid=4922189", "title": "Mimmo Carratelli", "text": "Figlio di un giornalista, scopritore di giornalisti poi affermatisi come Ivan Zazzaroni, ha collaborato con Roma, Gazzetta dello sport, Corriere dello Sport-Stadio, il Mattino, di cui \u00e8 stato responsabile della sezione sportiva, nonch\u00e9 del Guerin Sportivo, di cui \u00e8 stato vicedirettore.\nBibliografia Parziale.\nTra gli oltre dieci libri da lui scritti, si possono citare"}
{"id": "4922191", "revid": "438678", "url": "https://it.wikipedia.org/wiki?curid=4922191", "title": "Comparatore di soglia", "text": ""}
{"id": "4922195", "revid": "599013", "url": "https://it.wikipedia.org/wiki?curid=4922195", "title": "Joe Curry", "text": "Carriera.\nClub.\nMediano, nel febbraio del 1908 il Manchester United lo acquista dallo Scotswood. Debutta il 21 novembre 1908 contro il Bradford City (2-0), sfida valida per il campionato. Termina la sua prima annata allo United con 8 presenze in prima divisione. Nella stagione seguente gioca solo un incontro di FA Cup, contro il (2-0), datato 15 gennaio 1910. Ernest Mangnall lo schiera titolare in altre cinque partite di campionato nella stagione 1910-1911 e nell'aprile 1911 Curry si trasferisce al Southampton."}
{"id": "4922196", "revid": "767487", "url": "https://it.wikipedia.org/wiki?curid=4922196", "title": "Club Atl\u00e9tico de Madrid 1947-1948", "text": "Questa voce raccoglie le informazioni riguardanti il Club Atl\u00e9tico de Madrid nelle competizioni ufficiali della stagione 1947-1948.\nStagione.\nNella stagione 1947-1948 i \"Colchoneros\", che ebbero cambiato denominazione in \"Club Atl\u00e9tico de Madrid\" abbandonando definitivamente il riferimento di associazione militare, allenati da Emilio Vidal terminarono il campionato al terzo posto, a soli quattro punti dal e col miglior attacco della Liga. Il 23 novembre 1947, la partita d'andata del derbi madrile\u00f1o contro il si concluse 5-0 a favore dei \"Rojiblancos\", risultato che ancora oggi rappresenta la pi\u00f9 ampia vittoria dell'Atl\u00e9tico sul Real. In Coppa del General\u00edsimo l'Atl\u00e9tico Madrid fu invece eliminato ai quarti di finale dal , finalista di quell'edizione."}
{"id": "4922200", "revid": "729019", "url": "https://it.wikipedia.org/wiki?curid=4922200", "title": "Solco frontale superiore", "text": "Il solco frontale superiore anche denominato scissura frontale superiore \u00e8 un solco posto tra la circonvoluzione frontale superiore e la circonvoluzione frontale media.\nQuesta scissura prende origine dal solco precentrale, segue un decorso orizzontale, diretto verso il polo frontale."}
{"id": "4922212", "revid": "486946", "url": "https://it.wikipedia.org/wiki?curid=4922212", "title": "Composizione neoclassica", "text": ""}
{"id": "4922215", "revid": "481666", "url": "https://it.wikipedia.org/wiki?curid=4922215", "title": "Heinie Conklin", "text": "Attore comico, ha recitato in circa 470 tra film e cortometraggi tra il 1915 e il 1959, ricoprendo molto spesso il ruolo del cattivo di turno. Ha lavorato con molti dei capisaldi del cinema comico degli anni dieci, tra cui il grande Charlie Chaplin, ma poi anche con registi quali John Ford, Gregory La Cava, Howard Hawks.\nLavor\u00f2 alla Keystone nello stesso periodo di Chester Conklin, popolare attore comico protagonista di alcuni film della casa di produzione fondata a New York nel 1912 dal canadese Mack Sennett. I due Concklin non avevano alcun legame di parentela tra di loro."}
{"id": "4922217", "revid": "1305772", "url": "https://it.wikipedia.org/wiki?curid=4922217", "title": "Birthday (Katy Perry)", "text": "Birthday \u00e8 un singolo della cantante statunitense Katy Perry, pubblicato il 24 aprile 2014 come quarto estratto dal quarto album in studio \"Prism\".\nDescrizione.\nIl brano, scritto da Katy Perry, Bonnie McKee, Cirkut, Dr. Luke e Max Martin e prodotto dagli ultimi tre, \u00e8 stato mixato da Serban Ghenea ai MixStar Studios a Virginia Beach insieme all'ingegnere John Hanes.\nPubblicazione.\nLa pubblicazione del singolo \u00e8 stata annunciata da Katy Perry sul suo profilo Twitter il 3 aprile 2014 insieme alla sua copertina, raffigurante Katy, sua sorella Angela e loro madre durante un compleanno. Il brano \u00e8 stato poi mandato per la prima volta in onda radiofonica il 21 aprile 2014.\nVideo musicale.\nProduzione.\nIl 21 aprile 2014 viene pubblicato un video, sul canale VEVO della popstar, intitolato \"World's Worst Birthday Party Entertainers (\"Birthday\" Music Video Preview)\". In esso vengono mostrati quelli che saranno i 5 personaggi principali del videoclip ufficiale, tutti interpretati dalla Perry: \"Goldie the Dancer\", \"Yosef Schulem the MC\", \"Kriss the Clown\", \"Ace the Animal Trainer\" e \"Princess Mandee\", descritti come \"i peggiori animatori di feste di compleanno\".\nIl videoclip ufficiale \u00e8 stato invece pubblicato sul canale VEVO di Katy Perry il 24 aprile.\nSinossi.\nIl videoclip, che si protrae per 8 minuti, riprende nella parte iniziale il video precedente in cui venivano presentati i personaggi per poi iniziare quello che \u00e8 il vero video musicale: vengono presentate in scene alternate 5 feste di compleanno, ognuna animata da uno dei cinque animatori: Goldie The Dancer anima la festa di un anziano, Yosef Schulem quella di un ragazzino, Kriss ed Ace quella di due bambini e Mandee quella di una bambina. I cinque personaggi mostrano tutta la loro incapacit\u00e0 nell'animare feste, combinando guai di ogni tipo: alla fine per\u00f2 i festeggiati riusciranno comunque a divertirsi e nel caso della festa animata da Mandee ella riveler\u00e0 alle bambine presenti di essere in realt\u00e0 Katy Perry togliendo parrucca e maschera. Il video si conclude con i titoli di coda affiancati da piccoli sketch dei cinque personaggi con in sottofondo un remix del brano.\nVideo promozionale.\nIl precedente 10 aprile era stato pubblicato, sempre sul canale VEVO della Perry, il lyric video del brano, diretto da Aya Tanimura e prodotto da Mandy Sellick. Girato in una pasticceria, mostra Katy Perry che prepara tantissime torte dalle forme pi\u00f9 stravaganti e finisce con un primo piano della cantante che conclude la preparazione di una torta con scritto Happy Birthday. Tuttavia dopo che il video \u00e8 arrivato a 100 milioni di visualizzazioni la scritta \"Lyric\" \u00e8 stata eliminata dal titolo."}
{"id": "4922218", "revid": "965985", "url": "https://it.wikipedia.org/wiki?curid=4922218", "title": "Harry Carey, Jr.", "text": ""}
{"id": "4922219", "revid": "599013", "url": "https://it.wikipedia.org/wiki?curid=4922219", "title": "Tom Smith (rugbista 1971)", "text": "Biografia.\nBench\u00e9 nato in Inghilterra, Smith crebbe in Scozia e inizi\u00f2 la sua carriera di club ai Watsonians, club di Edimburgo, con cui esord\u00ec nel campionato scozzese; nel frattempo, a livello europeo, aveva iniziato a rappresentare Glasgow in Heineken Cup 1996-97, prima di passare in pianta stabile in tale squadra nel 1998.\nDebutt\u00f2 in Nazionale scozzese contro l' nel corso del Cinque Nazioni 1997 e pochi mesi pi\u00f9 tardi, con solo tre incontri internazionali alle spalle, fu selezionato per il vittorioso \"tour\" dei British Lions in Sudafrica.\nDopo la fu al Brive per due stagioni, al termine delle quali rientr\u00f2 in Gran Bretagna al club inglese del Northampton, non senza avere criticato i sistemi di allenamento del club francese appena lasciato; prese parte nel 2001 al \"tour\" dei British Lions in Australia e, ancora, alla in Australia.\nDisput\u00f2 il suo ultimo incontro internazionale nel corso del Sei Nazioni 2005, ottavo complessivo e settimo consecutivo, impreziosito dalla vittoria nell'edizione .\nNel 2009, anno del suo ritiro definitivo, vinse anche la Challenge Cup con Northampton.\nSubito dopo il ritiro divenne allenatore degli avanti dell'Edimburgo in Celtic League, ruolo che tenne per tre stagioni prima di tornare in Francia e allenare il Lione.\nDurante la sua permanenza a Lione allen\u00f2 nella stagione 2013-14 anche gli avanti del Bergerac, club di F\u00e9d\u00e9rale 2 (quarta divisione nazionale).\nSposato con tre figli e residente in Francia meridionale, a novembre 2019 annunci\u00f2 di aver ricevuto a la diagnosi di tumore del quarto stadio TNM al colon; in un'intervista concessa alla BBC nel gennaio 2021 ha reso noto il decorso positivo delle cure fino a quel momento."}
{"id": "4922220", "revid": "287204", "url": "https://it.wikipedia.org/wiki?curid=4922220", "title": "Palazzo di Serbia", "text": "Palazzo di Serbia (in serbo: \"\u041f\u0430\u043b\u0430\u0442\u0430 \u0421\u0440\u0431\u0438\u0458\u0435/Palata Srbije\"), noto precedentemente come Palazzo federale o Costruzione del Consiglio esecutivo federale, si trova a Nuova Belgrado, tra i viali Mihajlo Pupin e Nikola Tesla.\n\u00c8 stato costruito nel 1959 per ospitare il Governo federale e il Consiglio esecutivo federale. Nel periodo dal 1991 al 2003 \u00e8 stato la sede del governo della Repubblica Federale di Jugoslavia, e dal 2003 fino al 2006 la sede del Consiglio dei ministri dell'Unione di Serbia e Montenegro. Dopo la dissoluzione della Serbia e Montenegro, con il referendum del maggio 2006, l'edificio \u00e8 sede del governo della Repubblica di Serbia.\nLa costruzione del palazzo inizi\u00f2 nel giugno del 1947 e fu tra i primi edifici a Nuova Belgrado un'area su un terreno sabbioso e abbandonato da secoli che, bonificato, divenne luogo per nuovi palazzi e ospitare giovani da tutta la Jugoslavia. \nAlla competizione ha vinto una squadra di quattro architetti di Zagabria guidati da Vladimir Poto\u010dnjak (Anton Ulrich, Zlatko Neumann, Dragica Perak). Alla morte di Poto\u010dnjak nel 1952 la costruzione viene sospesa e ripresa nel 1956 dall'architetto Mihailo Jankovic riprendendo significativamente il piano originale con l'aggiunta di nuovi elementi.\n\u00c8 stato progettato nella forma della lettera \"H\" e si estende su un'area di circa 5.500 m\u00b2. La parte centrale inferiore \u00e8 coperta da una cupola di vetro dove si trova la camera delle assemblee che pu\u00f2 ospitare fino a 2.000 ospiti. L'edificio si compone di sei saloni, un migliaio di uffici.\n\u00c8 costruito in cemento con costruzione del telaio in calcestruzzo e tamponamento in mattoni. La facciata dell'edificio \u00e8 ricoperto di bianco marmo di Brazza, con le aperture fatte di metallo bianco. Dal 1\u00ba al 6 settembre 1961 nel Palazzo della Federazione si tenne la Prima Conferenza del Movimento dei paesi non allineati ricevendo molti funzionari pubblici stranieri e delegati.\nNomi ufficiali.\nL'edificio \u00e8 denominato Palazzo della Federazione, ma colloquialmente, anche occasionalmente in uso ufficiale, chiamato SIV e SIV 1. In seguito alla dissoluzione della Jugoslavia, \u00e8 stato utilizzato solo il nome di Palazzo della Federazione e, alla secessione del Montenegro, all'edificio \u00e8 stato dato il nome non ufficiale di Palazzo di Serbia/Palazzo della Serbia, ma in realt\u00e0 non \u00e8 mai stato ufficialmente rinominato."}
{"id": "4922221", "revid": "729019", "url": "https://it.wikipedia.org/wiki?curid=4922221", "title": "Jeff Struecker", "text": "Carriera militare e battaglia di Mogadiscio.\nAll'et\u00e0 di 18 anni, Jeff Struecker si \u00e8 arruolato volontario nell'Esercito degli Stati Uniti nel settembre 1987 e, assegnato nella Compagnia Bravo, 3\u00ba Battaglione del 75\u00ba Reggimento Ranger, ha preso parte ad alcune operazioni militari quali l'Operazione Just Cause a Panama e l'Operazione Desert Storm in Kuwait.\nNell'agosto 1993, Struecker, con il grado di sergente scelto di 24 anni, viene spedito in Somalia in occasione dell'Operazione Gothic Serpent, con l'incarico di catturare il signore della guerra somalo Mohammed Farah Aidid, accusato di minacciare ed attaccare le spedizioni umanitarie delle Nazioni Unite.\nIl 3 ottobre 1993, durante la battaglia di Mogadiscio, Struecker \u00e8 stato il comandante del convoglio di 3 Humvees che \u00e8 riuscito a prestare soccorso al soldato di prima classe Todd Blackburn, ferito a causa di una caduta da uno degli elicotteri Black Hawk. Dopo molte peripezie il suo convoglio riusc\u00ec comunque a portare il ferito Blackburn alla base situata all'Aeroporto Aden Abbe.\nNel film del 2001 basato sulla battaglia, \"Black Hawk Down - Black Hawk abbattuto\", Struecker \u00e8 interpretato da Brian Van Holt.\nServizio commissionato.\nDopo il servizio arruolato concluso nell'aprile 2000, Struecker ha continuato a diplomarsi nel seminario e divenne cappellano. Con questo ruolo, Struecker ha servito pi\u00f9 turni di combattimento durante l'Operazione Enduring Freedom in Afghanistan e l'Operazione Iraqi Freedom in Iraq. Durante l'assegnazione finale, Struecker era cappellano con il Regimental Special Troops Battalion del 75\u00ba Reggimento Ranger.\nAlla fine di gennaio 2011, Struecker si \u00e8 infine congedato dal servizio militare attivo con il grado di maggiore.\nCarriera attuale e vita personale.\nDopo il congedo Stuecker \u00e8 diventato un pastore battista presso la Calvary Baptist Church di Columbus, in Georgia, una chiesa dove lui e la sua famiglia erano stati membri dal 2007. Attualmente \u00e8 uno scrittore e parla regolarmente al pubblico americano sulle sue esperienze e sulla sua fede cristiana battista.\n\u00c8 sposato con Dawn e ha avuto da lei cinque figli."}
{"id": "4922224", "revid": "767487", "url": "https://it.wikipedia.org/wiki?curid=4922224", "title": "Plastic (film)", "text": "Plastic \u00e8 un film del 2014 diretto da Julian Gilbey.\nIl soggetto \u00e8 ispirato alla storia vera di un gruppo di studenti universitari che per cancellare il loro debito con un gangster della criminalit\u00e0 decidono di realizzare uno dei pi\u00f9 grandi furti di diamanti della storia inglese.\nTrama.\nUn gruppo di studenti universitari mette in atto un sistema infallibile per frodare carte di credito. Quando per\u00f2 rubano all'uomo sbagliato, il sadico Marcel decide di sfruttare la capacit\u00e0 criminale dei ragazzi esigendo 2 milioni di sterline entro due settimane. La banda dunque si sposta a Miami per colpire ricchi uomini d'affari, tuttavia il piano non va a buon fine e nel gruppo di amici si generano tensioni e tradimenti. Con gli uomini di Marcel alle costole, i ragazzi decidono in ultimo di rischiare il tutto per tutto in un grosso furto di diamanti.\nProduzione.\nLe riprese cominciarono il 7 gennaio 2013 a Miami, Florida, e si conclusero a Londra il 16 febbraio. \u00c8 il primo indie film a basso costo (circa \u00a33,000,000) prodotto dalla Gateway Films ad estendere le riprese al di fuori dell'Inghilterra. Il vero artefice dei furti, l'ex galeotto di Manchester Saqib Mumtaz, era presente sul set e ha istruito gli attori protagonisti. Questo singolare fatto ha attirato l'attenzione della stampa britannica che ha accusato la produzione di avere sostenuto il crimine.\nVietato ai minori di 15 anni, il produttore Terry Stone ha definito \"Plastic\" un film a met\u00e0 fra \"Prova a prendermi\" e \"The Italian Job\". Il cast principale \u00e8 costituito da giovani attori pi\u00f9 o meno esordienti fra i quali Ed Speleers nel ruolo da protagonista, attore che Julian Gilbey aveva gi\u00e0 scelto per il suo precedente film thriller \"A Lonely Place to Die\".\nDistribuzione.\nA Febbraio 2014 la casa di distribuzione cinematografica britannica UK Paramount Pictures acquista i diritti del film. Il 30 aprile \"Plastic\" esce nelle sale del Regno Unito piazzandosi al decimo posto fra i film pi\u00f9 visti del weekend. Il film viene distribuito anche in Nord America dalla ARC Entertainment. Il DVD e blu-ray sono usciti l'8 settembre 2014 nel Regno Unito e il 28 ottobre 2014 negli Stati Uniti.\nAccoglienza.\nIl film ha ottenuto recensioni negative dalla maggior parte dei portali e riviste sul cinema quali \"The Guardian\", Daily Express, \"The Independent\", \"The Hollywood Reporter\" e \"Variety\". Mark Kermode, direttore della sezione cinema del \"The Guardian\", ha assegnato al film il minimo punteggio definendolo \"un guazzabuglio insolente e infantile\". Il regista fu accusato di sessismo e favoreggiamento al crimine. La moralit\u00e0 degli attori \u00e8 stata messa in discussione per avere accettato di recitare in un film che giustifica e romanticizza un reato. Sebbene \"Plastic\" si sia piazzato al decimo posto fra i film pi\u00f9 visti nel primo week-end di uscita, l'incasso totale non ha coperto le spese. Will Poulter in un'intervista a \"The Guardian\" ha espresso il suo rammarico e la sua \"vergogna\", sostenendo che il film \u00e8 \"brutto\" e che si \u00e8 pentito di aver accettato il lavoro."}
{"id": "4922229", "revid": "264902", "url": "https://it.wikipedia.org/wiki?curid=4922229", "title": "Allomorfia", "text": ""}
{"id": "4922232", "revid": "767487", "url": "https://it.wikipedia.org/wiki?curid=4922232", "title": "Bo Burnham", "text": "Biografia.\nIl pi\u00f9 giovane di tre figli, Burnham si \u00e8 diplomato alla St. John's Preparatory School di Danvers nel 2008, e frequenta la Tisch School of the Arts dell'Universit\u00e0 di New York. A partire dal 2006 raggiunge la notoriet\u00e0 con i suoi video su YouTube, scrivendo e cantando canzoni comiche e satiriche politicamente scorrette.\nNel 2008 ha firmato un contratto di quattro dischi con Comedy Central Records e ha pubblicato il suo EP di debutto, \"Bo Fo Sho\". L'anno successivo \u00e8 uscito il suo primo album vero e proprio, \"Bo Burnham\". Nel 2010 \u00e8 invece stato pubblicato il secondo album di Burnham, intitolato \"Words Words Words\" come il suo primo spettacolo comico dal vivo, che \u00e8 stato trasmesso da Comedy Central nello stesso anno. Il suo terzo album e secondo spettacolo comico, \"what.\", \u00e8 stato pubblicato nel 2013 sul suo canale YouTube e su Netflix. Nel 2016, sempre su Netflix, viene rilasciato il suo terzo spettacolo comico intitolato Make Happy, accolto da recensioni molto positive. Il suo ritorno avviene in giugno 2021 con il suo speciale \"Inside\", girato durante la pandemia di Covid19, che accoglie critiche positive globalmente.\nOltre alla sua carriera da comico e musicista, nel 2013 Burnham ha co-ideato e interpretato la serie televisiva \"Zach Stone Is Gonna Be Famous\" trasmessa da MTV e ha pubblicato un libro di poesie intitolato \"Egghead: Or, You Can't Survive on Ideas Alone\".\nNel 2018 arriva il suo debutto alla regia con il film \"Eighth Grade - Terza media\", da lui anche sceneggiato. Il film \u00e8 stato mostrato in anteprima al Sundance Film Festival 2018 il 19 gennaio 2018, ed \u00e8 uscito nelle sale degli Stati Uniti il 13 luglio, ottenendo recensioni molto positive da pubblico e critica."}
{"id": "4922235", "revid": "1543377", "url": "https://it.wikipedia.org/wiki?curid=4922235", "title": "Liberation (Bunny Wailer)", "text": "Liberation \u00e8 un album di Bunny Wailer, pubblicato dalla Shanachie Records nel 1988. Il disco fu registrato al Dynamic Sounds Recording Studios di Kingston, Jamaica."}
{"id": "4922238", "revid": "1305772", "url": "https://it.wikipedia.org/wiki?curid=4922238", "title": "Robert Burnham", "text": ""}
{"id": "4922242", "revid": "767487", "url": "https://it.wikipedia.org/wiki?curid=4922242", "title": "Club Atl\u00e9tico de Madrid 1948-1949", "text": "Questa voce raccoglie le informazioni riguardanti il Club Atl\u00e9tico de Madrid nelle competizioni ufficiali della stagione 1948-1949.\nStagione.\nNella stagione 1948-1949 i \"colchoneros\", allenati da Lino Taioli, terminano il campionato al terzo posto, a soli tre punti dal . In Coppa del General\u00edsimo l'Atl\u00e9tico Madrid fu invece eliminato ai quarti di finale dall', non riuscendo per poco a completare un'insperata rimonta in una partita iniziata con un minuto di raccoglimento in ricordo della tragedia di Superga."}
{"id": "4922244", "revid": "767487", "url": "https://it.wikipedia.org/wiki?curid=4922244", "title": "George Livingstone", "text": "Carriera.\nClub.\nNel 1896 passa dal Dumbarton all'Hearts, dove vince il campionato scozzese alla sua prima annata. Nel 1900 si trasferisce in Inghilterra, al Sunderland, societ\u00e0 nella quale mette a segno 11 reti in 30 giornate di campionato. Nel maggio del 1901 ritorna in patria, vestendo la maglia del Celtic: dopo una sola stagione, nell'estate 1902 \u00e8 acquistato dal Liverpool e con i \"Reds\" sigla 4 gol in 31 incontri di campionato. L'anno seguente si trasferisce al Manchester City, restando nella massima divisione inglese: gioca tre anni con la casacca dei \"Citizens\", vincendo la FA Cup 1904. Ritornato in Scozia nel 1906, ai Rangers di Glasgow, nel gennaio del 1909 il Manchester United lo acquista e Livingstone esordisce il 23 gennaio seguente nel derby contro la sua ex Manchester City vinto 3-1: lo scozzese \u00e8 decisivo, grazie alla sua doppietta. Il 13 aprile successivo segna l'unica rete che permette all'United di espugnare il campo del Notts County, terminando la stagione con 11 presenze e 3 reti in campionato e 2 incontri di FA Cup. Gioca diversi incontri nelle stagioni seguenti (16 nel 1910-1911, 10 nel 1911-1912) senza per\u00f2 andare mai a segno: al termine del 1911 il Manchester United si laurea campione d'Inghilterra. Tra il 1912 e il 1914 scende in campo in sei occasioni, segnando il suo ultimo gol il 14 settembre 1912 in una sfida di campionato contro il WBA vinta 2-1. Si ritira dal calcio giocato nel 1914.\nNazionale.\nEsordisce il 7 aprile del 1906 contro l'Inghilterra (2-1).\nAllenatore.\nNella stagione 1920-1921 diviene il vice allenatore dei Rangers che a fine stagione vince il titolo scozzese. Nel 1928 \u00e8 chiamato alla guida del Bradford City, che porta alla conquista della terza divisione nel 1929. Sei anni pi\u00f9 tardi, nel 1935, lascia l'incarico."}
{"id": "4922251", "revid": "767487", "url": "https://it.wikipedia.org/wiki?curid=4922251", "title": "John Robinson Pierce", "text": "Direttore della sezione scientifica dei Bell Telephone Laboratories dal 1965 al 1971, fu docente al California Institute of Technology dal 1971 al 1980. A lui si devono molti importanti studi sui tubi a onda progressiva.\nFu anche scrittore di fantascienza sotto lo pseudonimo J. J. Coupling."}
{"id": "4922253", "revid": "481666", "url": "https://it.wikipedia.org/wiki?curid=4922253", "title": "Don Cornelius", "text": "Biografia.\nNato a Chicago, dopo aver studiato alla DuSable High School, si \u00e8 arruolato in marina e ha servito l'arma nella guerra di Corea. Nel 1966 ha ottenuto un lavoro come DJ e presentatore presso una radio di Chicago. Ha lavorato negli anni seguenti in alcuni canali televisivi locali, mentre nel 1970 ha lanciato \"Soul Train\", uno spettacolo televisivo andato in onda tutti i giorni entrato nella syndication nazionale. Attraverso questo programma ha fatto conoscere molti musicisti soul e afroamericani al grande pubblico. Del programma era anche sceneggiatore, produttore, oltre che conduttore. Nel 1993 ha lasciato la guida del programma continuando a lavorarvi per\u00f2 nel ruolo di produttore fino al 2006. Dal 1987, a partire dal programma, sono nati i Soul Train Music Awards. Ebbe diversi piccoli ruoli cinematografici.\nIl 17 ottobre 2008 \u00e8 stato arrestato a Los Angeles, nella sua casa di Mulholland Drive, per violenza domestica contro sua moglie, la modella russa Viktoria Chapman, che ha presentato diversi ordini restrittivi contro di lui. Una volta rilasciato attraverso il pagamento di una cauzione, \u00e8 stato messo in libert\u00e0 vigilata per 36 mesi.\nNegli anni precedenti e seguenti all'arresto ha sofferto di crisi epilettiche e demenza, come conseguenza di un'operazione al cervello a cui era stato sottoposto nel 1982 per correggere una deformit\u00e0 congenita alle arterie cerebrali. Nella notte del 1\u00ba febbraio 2012 si \u00e8 tolto la vita sparandosi alla testa."}
{"id": "4922255", "revid": "2081001", "url": "https://it.wikipedia.org/wiki?curid=4922255", "title": "Sven Mikser", "text": "In seno al governo Ratas ha assunto l'incarico di Ministro degli Affari esteri dal 23 novembre 2016.\nBiografia.\nLaureato all'Universit\u00e0 di Tartu, dopo gli studi Mikser venne assunto nel dipartimento di filologia, dove rimase fino al 1999. Nel frattempo si dedic\u00f2 all'attivit\u00e0 politica e nel 1995 ader\u00ec al Partito di Centro Estone, del quale divenne segretario tre anni dopo.\nNel 1999 venne eletto deputato al Riigikogu e nel 2002 il primo ministro Siim Kallas gli affid\u00f2 l'incarico di ministro della Difesa all'interno del suo governo di centro-destra. Un anno dopo, tuttavia, venne formato un nuovo governo in seguito ai risultati delle elezioni legislative e Mikser torn\u00f2 a ricoprire solo la carica di deputato.\nNel 2004 lasci\u00f2 il Partito di Centro per passare al Partito Socialdemocratico, una formazione di centro-sinistra. Venne rieletto deputato e nell'ottobre del 2010 fu scelto come successore di J\u00fcri Pihl per la presidenza del partito, incarico che mantenne fino al 30 maggio 2015, quando gli succedette Jevgeni Ossinovski.\nNel 2014, in seguito alla formazione del governo R\u00f5ivas I, Mikser \u00e8 tornato a rivestire il ruolo di ministro della Difesa, che ha ricoperto anche nel governo R\u00f5ivas II fino al 14 settembre 2015.\nDal 2016, con la formazione del governo Ratas, Mikser ha assunto l'incarico di ministro degli Affari Esteri, mantiene l'incarico fino al 20 aprile 2019."}
{"id": "4922258", "revid": "39479", "url": "https://it.wikipedia.org/wiki?curid=4922258", "title": "Palazzo della Federazione", "text": ""}
{"id": "4922260", "revid": "830939", "url": "https://it.wikipedia.org/wiki?curid=4922260", "title": "John Robinson (pastore)", "text": "Pastore nonconformista, si rifugi\u00f2 nel 1609 a Leida, divenendo il punto di riferimento di una vasta comunit\u00e0 nonconformista. Nel 1620 organizz\u00f2 la partenza della nave puritana \"Mayflower\"."}
{"id": "4922261", "revid": "65142764", "url": "https://it.wikipedia.org/wiki?curid=4922261", "title": "Gas tossici", "text": ""}
{"id": "4922264", "revid": "767487", "url": "https://it.wikipedia.org/wiki?curid=4922264", "title": "Robert Beale", "text": "Carriera.\nRobert Hughes \"Bobby\" Beale \u00e8 stato un calciatore inglese che ha giocato come portiere. Nato a Maidstone, Kent, ha giocato nella Lega Sud per Brighton &amp; Hove Albion Football Club e Norwich City Football Club prima di entrare in Football League nel Manchester United nel 1912. Dopo la prima guerra mondiale, \u00e8 tornato alla Lega del sud nel Gillingham Football Club. Beale ha iniziato la sua carriera con il suo club natale, Maidstone United, agli inizi del XX secolo. Nel 1905, ha firmato per Brighton &amp; Hove Albion, prima di trasferirsi a Norwich City tre anni dopo. Nel maggio del 1912, \u00e8 stato comprato dal Manchester United per \u00a3275. Ha fatto 105 presenze con il club della Football League, e ha giocato una volta per la XI Football League in un match inter-league rappresentativo, ma la sua carriera nella Football League si concluse con la prima guerra mondiale.\nQuando il calcio competitivo riprese, si \u00e8 unito al Gillingham, della Football League meridionale. Inizi\u00f2 la stagione del 1919-1920 come portiere titolare del club, ma perse il suo posto dopo 12 partite e torn\u00f2 al suo primo club, Maidstone United. Anche il figlio di Beale, Walter, ha avuto una carriera di calciatore e firmato per l'ex squadra di suo padre, il Manchester United, nel maggio 1938, ma non ha mai giocato per la prima squadra."}
{"id": "4922265", "revid": "599013", "url": "https://it.wikipedia.org/wiki?curid=4922265", "title": "Xue Ming", "text": "Giocava nel ruolo di centrale.\nCarriera.\nLa carriera di Xue Ming inizia nel 1997, quando all'et\u00e0 di dieci anni entra a far parte del settore giovanile del Beijing Nuzi Paiqiu Dui. Dopo quattro annate con la squadra giovanile, viene promossa in prima squadra, iniziando cos\u00ec la propria carriera professionistica nella stagione 2001-02, nella quale fa il suo debutto nella Volleyball League A cinese.\nNonostante non riesca raggiungere risultati esaltanti col suo club, nel 2005 viene convocata per la prima volta nella nazionale cinese, debuttando al Montreux Volley Masters, chiuso al secondo posto, per poi vincere la medaglia di bronzo al World Grand Prix e quella d'oro al campionato asiatico e oceaniano, che la qualifica insieme alla sua nazionale alla Grand Champions Cup, dove vince un'altra medaglia di bronzo; nel 2007, sempre con la squadra nazionale, vince la medaglia d'argento sia al World Grand Prix che al campionato asiatico e oceaniano, dove viene premiata come miglior attaccante del torneo.\nNella stagione 2007-08 viene ceduta in prestito al Tianjin Nuzi Paiqiu Dui, formazione con la quale vince lo scudetto, venendo anche premiata come miglior attaccante e miglior muro del campionato; nel 2008 vince la medaglia di bronzo ai Giochi della XXIX Olimpiade di Pechino, aggiudicandosi poi quella d'oro alla Coppa asiatica, dove viene premiata come miglior muro della competizione.\nDopo essere tornata al Beijing Nuzi Paiqiu Dui per il campionato 2008-09, con la nazionale vince da protagonista la medaglia d'argento al campionato asiatico e oceaniano 2009, ricevendo altri due premi di miglior attaccante e miglior muro del torneo. Le sue prestazioni con la nazionale subiscono una brusca frenata a causa di alcuni problemi cardiaci, che la portano al ritiro dalla squadra nazionale nel 2011. Dopo aver raggiunto nel campionato 2012-13 i play-off scudetto per la prima volta col Beijing Qiche Nuzi Paiqiu Julebu, chiudendo poi in quarta posizione, si ritira al termine della stagione."}
{"id": "4922268", "revid": "701660", "url": "https://it.wikipedia.org/wiki?curid=4922268", "title": "Teatrino delle sei", "text": "Il Teatrino delle sei si trova in pieno centro storico a Spoleto. Deve il suo nome all'orario in cui cominciavano gli spettacoli ospitati nelle prime edizioni del Festival dei Due Mondi. Per un periodo \u00e8 stato anche chiamato \"Teatrino delle sette\".\nStoria.\nSi affaccia sulla panoramica \"Piazza della Signoria\" e occupa uno spazio rettangolare corrispondente alle fondamenta di un grandioso edificio trecentesco rimasto incompiuto. Il progetto, mai realizzato, prevedeva l'edificazione del \"Palazzo della Signoria\", ma la sua costruzione si \u00e8 fermata al livello della Piazza del Duomo, dove avrebbe dovuto affacciarsi con il suo prospetto principale. \nA partire dal XV secolo, quando ormai il Comune rinuncia alla realizzazione del palazzo, vengono eretti altri edifici a delimitare la piazza: verso il Duomo viene eretta la \"ex chiesa di Santa Maria della Manna d'Oro\", (il Teatrino delle sei ne occupa le fondamenta); verso via dell'Arringo la \"Casa dell'Opera del Duomo\"; lo spazio in mezzo rimasto vuoto, intorno al 1664, viene destinato a pubblico teatro. &lt;br&gt;\nGestito inizialmente dall\"'Accademia degli Ottusi\", nel corso dei secoli il teatro di piazza Duomo ha pi\u00f9 volte mutato la struttura interna e il nome; nel 1880 assume l'aspetto attuale e diviene il Teatro Caio Melisso. \nDescrizione.\nIl palazzo presenta il caratteristico aspetto delle costruzioni arcuate degli edifici medievali dell'Umbria.\nLa porta d'ingresso del Teatrino si trova sotto la chiesa di Santa Maria della Manna d'oro fra il primo e il secondo contrafforte; il lato destro si snoda lungo altri tre contrafforti, tutti alti circa 10 metri e collegati tra loro da \"archi a tutto sesto\"; vi si affacciano nove finestre di diverse dimensioni, una delle quali \u00e8 attrezzata a \"uscita di sicurezza\". L'ambiente interno \u00e8 fatto a volte a crociera, sostenute da pilastri. La platea \u00e8 formata da praticabili montati a gradini su cui trovano posto circa 65 sedie. Lo spazio scenico \u00e8 al piano pavimento; all'occorrenza \u00e8 possibile montare un praticabile ad uso palcoscenico.\nAttivit\u00e0.\nUtilizzato per molti anni come magazzino comunale, poi come ristorante, deve il suo recupero a spazio destinato a spettacoli, concerti e mostre, alla volont\u00e0 del maestro Giancarlo Menotti e di Adriano Belli che, verso la met\u00e0 degli anni '50, cercavano a Spoleto luoghi da utilizzare per il Festival dei Due Mondi. Al di fuori del periodo festivaliero, fino ai primi anni settanta funzionava anche come discoteca denominata \"Night Club Due Mondi\". \nFin dalle prime edizioni del Festival ha ospitato spettacoli di avanguardia e di danza moderna.\nNumerosi gli artisti che negli anni si sono esibiti al suo interno, tra loro Giancarlo Sepe, Alberto Gozzi, Gabriele Lavia, Piera Degli Esposti, Roberto Herlitzka, La MaMa, Luca Ronconi, ecc.\nNegli ultimi anni l'attivit\u00e0 si \u00e8 arricchita di Master Class e installazioni. Ospite fissa ormai dal 2009 \u00e8 l'Accademia Nazionale d\u2019Arte Drammatica \u201cSilvio D'Amico\u201d, che vi rappresenta il saggio di fine anno degli allievi: studi, performance e workshop proposti da giovani attori e giovani registi anche di Accademie europee. \nDopo la morte di Luca Ronconi il teatrino \u00e8 stato a lui intitolato; la sua denominazione si \u00e8 trasformata in \"Teatrino delle Sei Luca Ronconi\".\nL'attivit\u00e0 del teatro \u00e8 circoscritta al periodo del Festival."}
{"id": "4922274", "revid": "599013", "url": "https://it.wikipedia.org/wiki?curid=4922274", "title": "Alberto Tous", "text": "Carriera.\nIn carriera ha raggiunto 2 finali di doppio. Nei tornei del Grande Slam ha ottenuto il suo miglior risultato raggiungendo le semifinali di doppio all'Open di Francia nel 1987, in coppia con il connazionale Jos\u00e9 L\u00f3pez Maeso.\nIn Coppa Davis ha disputato una sola partita, ottenendo nell'occasione una vittoria."}
{"id": "4922276", "revid": "1573940", "url": "https://it.wikipedia.org/wiki?curid=4922276", "title": "Lasiurus seminolus", "text": "Lasiurus seminolus () \u00e8 un pipistrello della famiglia dei Vespertilionidi diffuso nell'America settentrionale.\nDescrizione.\nDimensioni.\nPipistrello di piccole dimensioni, con la lunghezza totale tra 108 e 114\u00a0mm, la lunghezza dell'avambraccio tra 35 e 45\u00a0mm, la lunghezza della coda tra 44 e 52\u00a0mm, la lunghezza del piede tra 8 e 9\u00a0mm e un peso fino a 13,8\u00a0g.\nAspetto.\nLa pelliccia \u00e8 lunga e densa, pi\u00f9 corta sul muso. Le parti dorsali sono bruno cannella cosparse di peli con la punta cinerea, mentre le parti ventrali sono bruno-giallastre, la gola, il collo e il petto sono simili al dorso ma vistosamente pi\u00f9 brizzolati. Sulle spalle e i pollici sono presenti delle macchie biancastre. Il muso \u00e8 bruno-giallastro chiaro, appuntito e largo, dovuto alla presenza di due masse ghiandolari sui lati. Le orecchie sono marroni scure, corte, arrotondate e ben separate. Il trago \u00e8 corto, stretto, con l'estremit\u00e0 arrotondata e curvato in avanti. Le ali sono cosparse di pochi peli e marroni scure, con le membrane tra le dita nerastre. La punta della lunga coda si estende leggermente oltre l'ampio uropatagio, il quale \u00e8 dorsalmente ricoperto di peli dello stesso colore delle parti superiori. Il cariotipo \u00e8 2n=28 FNa=48.\nBiologia.\nComportamento.\nSi rifugia solitariamente tra le fronde o nelle cortecce esfoliate della \"Tillandsia usneoides\" a circa 1,5-6,1 metri dal suolo. Durante i parti e l'allattamento le femmine tendono a spostarsi su alberi pi\u00f9 grandi ai margini forestali come alcune specie di Pini. Il volo \u00e8 rapido e diretto. L'attivit\u00e0 predatoria inizia presto la sera. Effettua migrazioni nella parte sud-orientale degli Stati Uniti d'America. Entra in uno stato di torpore durante le ore pi\u00f9 fredde del giorno. Pu\u00f2 rimanere attivo a temperature sotto i 21 \u00b0C e se l'umidit\u00e0 relativa aumenta pu\u00f2 sopportare anche temperature pi\u00f9 basse.\nAlimentazione.\nSi nutre di insetti, particolarmente mosche, scarafaggi, libellule, api, vespe e grilli catturati sopra la volta forestale tra 6 e 15 metri dal suolo. Pi\u00f9 raramente caccia sopra stagni, lungo i margini forestali, in prossimit\u00e0 di luci artificiali dove si accumulano pi\u00f9 frequentemente le prede.\nRiproduzione.\nFemmine gravide sono state catturate nei mesi di maggio e giugno. Danno alla luce da due a quattro piccoli alla volta a met\u00e0 giugno in Florida. Sono in grado di volare gi\u00e0 a 3-4 settimane di vita.\nDistribuzione e habitat.\nQuesta specie \u00e8 diffusa negli Stati Uniti d'America sud-orientali, dalla Virginia alla Florida e nel Texas orientale e Oklahoma sud-orientale verso ovest. Popolazioni disgiunte sono presenti nello stato messicano centro-orientale di Veracruz, in Pennsylvania, stato di New York e sulle isole Bermuda.\nVive in ambienti alberati, boschi di palude, foreste di conifere fino a 500 metri di altitudine.\nStato di conservazione.\nLa IUCN Red List, considerato il vasto areale e la popolazione presumibilmente numerosa, classifica \"L.seminolus\" come specie a rischio minimo (LC)."}
{"id": "4922277", "revid": "773636", "url": "https://it.wikipedia.org/wiki?curid=4922277", "title": "Veikkausliiga 2014", "text": "La Veikkausliiga 2014 fu la centocinquesima edizione della massima serie del campionato finlandese di calcio, la venticinquesima come Veikkausliiga. Il campionato, iniziato il 6 aprile e terminato il 25 ottobre, con il formato a girone unico e composto da dodici squadre, venne vinto dall'HJK per il sesto anno consecutivo. Capocannonieri del torneo furono Jonas Emet, calciatore dello Jaro, e Luis Solignac, calciatore dell'IFK Mariehamn, con 14 reti realizzate a testa.\nStagione.\nNovit\u00e0.\nDalla Veikkausliiga 2013 venne retrocesso il JJK, mentre dalla Ykk\u00f6nen 2013 venne promosso l'SJK.\nFormula.\nLe dodici squadre si affrontavano tre volte nel corso del campionato, per un totale di 33 giornate. La prima classificata era decretata campione di Finlandia e veniva ammessa alla UEFA Champions League 2015-2016. La seconda e la terza classificata venivano ammesse al primo turno di qualificazione della UEFA Europa League 2015-2016. Se la vincitrice della Suomen Cup, ammessa al primo turno di qualificazione della UEFA Europa League 2015-2016, si classificava al secondo o al terzo posto, la quarta classificata veniva ammessa al primo turno di qualificazione della UEFA Europa League. L'ultima classificata veniva retrocessa direttamente in Ykk\u00f6nen.\nClassifica finale.\nLegenda:\nNote:"}
{"id": "4922279", "revid": "65142988", "url": "https://it.wikipedia.org/wiki?curid=4922279", "title": "Gas tossico", "text": ""}
{"id": "4922284", "revid": "767487", "url": "https://it.wikipedia.org/wiki?curid=4922284", "title": "Lo m\u00e1s sublime", "text": "Lo m\u00e1s sublime o Respetad los se\u00f1ores maestros (\"Il pi\u00f9 sublime\" o \"Rispetto per gli insegnanti\") \u00e8 un film muto catalano del 1927 scritto e diretto da Enrique Ponsa e prodotto da E.L.A. Produzioni di Barcellona.\nIl film drammatico, interpretato da un gruppo di imprenditori, contiene immagini inedite della Costa Brava del 1927, principalmente della cittadina di Blanes. Il film riprende le preoccupazioni sociali dell'epoca incorporando una visione anarchica di bisogno educativo.\nTrama.\nA San Cebrian, una citt\u00e0 costiera, Rosa aspettava il ritorno dalla pesca del suo marito Giovanni, con la sua figlia Nuria e il suo figlioccio Sardinilla. Gli amici di famiglia, Antonio e Rosita, e Sardinilla, decidono di cercare un tesoro con l'aiuto di una mappa di Rosita. Tomas e Andres cercano con l'inganno di sottrarre la mappa a Rosita. Oltre a mirare a Rosita, Antonio diventa vittima dell'avidit\u00e0 di Tomas. Ma dopo essere stato ferito Antonio torna in pista.\nCommento.\nIl film si concentra su una tesi moralizzatrice dell'epoca, imponendo uno stereotipo di ci\u00f2 che bene o male per l'individuo, principalmente attraverso due capisaldi : 1) il Matrimonio, la lealt\u00e0 e la fedelt\u00e0 e in contrappunto 2) l'Ipocrisia, la violenza e l'abuso. Il film introduce una delle prime riprese in \"close-up\", si concentra sui volti degli attori e usa il monocromatismo al fine di enfatizzare le scene: grigio scuro per identificare i personaggi malvagi, grigio chiaro per i personaggi buoni, il rossastro per enfatizzare la violenza e il blu per la tranquillit\u00e0.\nProduzione.\nIl film venne realizzato da E.LA. Produzioni, una societ\u00e0, per l'epoca, di nuova creazione, l'unico film che ha prodotto. Lloren\u00e7 Arch\u00e9 Codina fu uno dei produttori, con Enric Ponsa come direttore, Antonio Burgos come decoratore e Josep Maria Casals Tarrag\u00f3 come produttore esecutivo e attore.\nCosta Brava.\nIl film venne girato negli anni Venti, quando il paesaggio della Costa Brava fu oggetto dell'interesse di alcuni registi dell'epoca. Insieme alla pellicola, \"\"Lo m\u00e1s sublime\", venne girato in loco : \"Lilian\" (1921), \"Entre Marinos\" (1920), \"El Mistic\" (1926), \"Baixant de la font del gat\" (1927), etc. Gli esterni vennero girati nella cittadina di Blanes, e la costa, tra Blanes, Lloret de Mar e Tossa de Mar. Il film offre all'inizio una visione panoramica di \"San Cebrian\" di Blanes dalla roccia Sa Palomera, considerato geograficamente l'inizio della Costa Brava.\nDistribuzione.\nIl 20 settembre 1927 venne sottoposto ad un test di post-produzione per verificare la necessit\u00e0 di rimuovere alcune scene, prima di presentarlo al pubblico. Con questi cambiamenti previsti, la pellicola ebbe un grande successo sia in Spagna che all'estero.\nNel 1992, una copia del film, conservata su supporto in nitrocellulosa originale venne recuperato dalla Cineteca della Catalogna e trasferito su un supporto pi\u00f9 moderno. Il 31 gennaio 1994 \"Lo m\u00e1s sublime\"\" venne proiettato, per la prima volta dopo essere stato restaurato, anche grazie al contributo del distributore catalano Mundial Film, nel Cine Alcazar di Barcellona, con l'accompagnamento al pianoforte di Joan Pineda, in coincidenza con l'inaugurazione della mostra di materiale pubblicitario, del decennio 1925-1936.\nBibliografia.\nCi sono due inediti lavoro sul film negli Archivi di Blanes (Girona, Catalogna):"}
{"id": "4922285", "revid": "33689", "url": "https://it.wikipedia.org/wiki?curid=4922285", "title": "Spitball Sparky", "text": ""}
{"id": "4922288", "revid": "1573940", "url": "https://it.wikipedia.org/wiki?curid=4922288", "title": "Hypocryptadius cinnamomeus", "text": "L'occhialino cannella (Hypocryptadius cinnamomeus ) \u00e8 un uccello della famiglia Passeridae, endemico dell'isola di Mindanao (Filippine). \u00c8 l'unica specie nota del genere Hypocryptadius.\nBiologia.\n\u00c8 un uccello granivoro che tende a formare gruppi molto numerosi, spesso in associazione con l'occhialino di montagna (\"Zosterops montanus\") e l'occhialino di Goodfellow (\"Lophozosterops goodfellowi\").\nDistribuzione e habitat.\nPopola la canopia della foresta nebulosa montana dell'isola di Mindanao, nella parte meridionale dell'arcipelago delle Filippine.\nTassonomia.\nA lungo considerata come una specie aberrante della famiglia Zosteropidae, \"H.\u00a0cinnamomeus\" si \u00e8 recentemente rivelato appartenente a un ramo basale della famiglia Passeridae."}
{"id": "4922291", "revid": "547034", "url": "https://it.wikipedia.org/wiki?curid=4922291", "title": "Helene Costello", "text": "Biografia.\nFiglia di Maurice Costello e di Mae Costello, nonch\u00e9 sorella di Dolores Costello e poi cognata di John Barrymore, ha esordito giovanissima nel mondo del cinema nel 1909 recitando in un adattamento de \"I miserabili\". Continua a recitare negli anni dieci per la Vitagraph come attrice bambina fino al 1916, spesso in coppia con la sorella. \nLe due sorelle Costello lavorarono anche a Broadway: il loro successo sul palcoscenico con un numero di danza a due per la rivista \"George White Scandals of 1924\" le port\u00f2 a essere messe sotto contratto dalla Warner Bros. \nNegli anni venti ha raggiunto il picco di popolarit\u00e0 recitando in decine di film e cortometraggi e arrivando a guadagnare dollari alla settimana. Nel 1927 entra a far parte delle WAMPAS Baby Stars. L'anno seguente \u00e8 coprotagonista del film \"Lights of New York\". Chiude il rapporto con la Warner nello stesso anno. La sua ultima apparizione \u00e8 rappresentata da un cameo nel film \"Il cigno nero\" (1942).\nNegli anni seguenti soffre di problemi di salute, dipendenza da droghe e alcol, difficolt\u00e0 finanziarie e problemi familiari: si \u00e8 sposata quattro volte con tre divorzi. Il suo secondo marito \u00e8 stato l'attore e regista Lowell Sherman, che spos\u00f2 nel 1930 e da cui divorzi\u00f2 due anni dopo. Precedentemente si era legata in matrimonio ad un calciatore, mentre dopo si \u00e8 unita ad un avvocato, dal 1933 al 1939. Il suo quarto e ultimo matrimonio \u00e8 stato quello con l'artista George Lee Le Blanc, avvenuto nel 1940. Con lui ha avuto una figlia da cui \u00e8 stata allontanata per un periodo a causa della sua dipendenza dall'alcol. Costello e Le Blanc divorziarono nel 1948.\nNel gennaio 1957 \u00e8 deceduta a causa di una polmonite, all'et\u00e0 di 50 anni. Era ricoverata sotto falso nome in un ospedale californiano."}
{"id": "4922292", "revid": "599013", "url": "https://it.wikipedia.org/wiki?curid=4922292", "title": "Aeroporti nelle Samoa Americane", "text": "La seguente \u00e8 una lista degli aeroporti nelle Samoa Americane:"}
{"id": "4922293", "revid": "65143100", "url": "https://it.wikipedia.org/wiki?curid=4922293", "title": "Lega Nord Italia Federale", "text": ""}
{"id": "4922294", "revid": "927741", "url": "https://it.wikipedia.org/wiki?curid=4922294", "title": "Respetad a los se\u00f1ores maestros", "text": ""}
{"id": "4922299", "revid": "11959", "url": "https://it.wikipedia.org/wiki?curid=4922299", "title": "\u00d6ljeit\u00fc", "text": ""}
{"id": "4922301", "revid": "767487", "url": "https://it.wikipedia.org/wiki?curid=4922301", "title": "Primavera per Tom", "text": "Primavera per Tom (\"Springtime for Thomas\") \u00e8 un film del 1946 diretto da William Hanna e Joseph Barbera. \u00c8 il ventitreesimo cortometraggio animato della serie \"Tom &amp; Jerry\", prodotto dalla Metro-Goldwyn-Mayer e uscito negli Stati Uniti il 30 marzo 1946. Nel corto appare per la prima volta l'interesse amoroso principale di Tom, Toodles Galore.\nTrama.\nIn un bel giorno di primavera, Jerry si sveglia e decide di dare subito un calcio a Tom per farsi inseguire. Il gatto per\u00f2 non gli d\u00e0 retta poich\u00e9 \u00e8 troppo impegnato ad ammirare la bella gattina Toodles Galore, che sta prendendo il sole nel giardino della casa accanto. Tom raggiunge presto Toodles, e i due cominciano a flirtare. Jerry, annoiato dal comportamento dell'avversario, viene convinto dalla sua coscienza cattiva a scrivere una lettera a Butch firmandosi come Toodles, invitandolo a prendere un t\u00e8 da lei. Appena legge la lettera, Butch si prepara e va da Toodles, iniziando a corteggiarla e provocando cos\u00ec l'ira di Tom. I due gatti si mettono quindi a litigare violentemente, finch\u00e9 Tom non viene scagliato fuori dal giardino. Quest'ultimo decide infine di rinunciare alle attenzioni di Toodles e, dopo essersi riconciliato con Jerry, ricomincia subito a inseguirlo. Tuttavia, poco dopo anche Jerry incontra una bella topolina di cui si innamora, ignorando a sua volta Tom."}
{"id": "4922303", "revid": "287204", "url": "https://it.wikipedia.org/wiki?curid=4922303", "title": "D\u00e1cio Campos", "text": "Carriera.\nIn carriera ha vinto un titolo di doppio, il Guaruj\u00e1 Open nel 1989, in coppia con il connazionale Ricardo Acioly. Nei tornei del Grande Slam ha ottenuto il suo miglior risultato raggiungendo i quarti di finale di doppio misto all'Open di Francia nel 1986, in coppia con Regina Mar\u0161\u00edkov\u00e1.\nIn Coppa Davis ha disputato un totale di 6 partite, ottenendo 4 vittorie e 2 sconfitte."}
{"id": "4922306", "revid": "785863", "url": "https://it.wikipedia.org/wiki?curid=4922306", "title": "Springtime for Thomas", "text": ""}
{"id": "4922310", "revid": "33689", "url": "https://it.wikipedia.org/wiki?curid=4922310", "title": "Punch-Out!! (Game &amp; Watch)", "text": ""}
{"id": "4922313", "revid": "1573940", "url": "https://it.wikipedia.org/wiki?curid=4922313", "title": "Lasiurus atratus", "text": "Lasiurus atratus () \u00e8 un pipistrello della famiglia dei Vespertilionidi diffuso nell'America meridionale.\nDescrizione.\nDimensioni.\nPipistrello di piccole dimensioni, con la lunghezza totale tra 112 e 116\u00a0mm, la lunghezza dell'avambraccio tra 45,1 e 47,6\u00a0mm, la lunghezza della coda tra 53 e 57\u00a0mm, la lunghezza del piede tra 10 e 11\u00a0mm, la lunghezza delle orecchie di 13\u00a0mm.\nAspetto.\nLa pelliccia \u00e8 lunga e densa. Le parti dorsali sono bruno-rossastre, i singoli peli sono tricolori, con la base nerastra, la parte centrale giallo-brunastra e la punta rossastra, mentre le parti ventrali e la gola sono brunastre o nerastre con la punta dei singoli peli bianca. Sulle spalle sono presenti due vistose macchie bianche. Il muso \u00e8 nero, corto, appuntito e largo, dovuto alla presenza di due masse ghiandolari sui lati. Le orecchie sono corte, arrotondate e ben separate. Il trago \u00e8 corto, stretto, con l'estremit\u00e0 arrotondata e curvato in avanti. Le membrane alari sono nerastre. La punta della lunga coda si estende leggermente oltre l'ampio uropatagio, il quale \u00e8 dorsalmente ricoperto di peli dello stesso colore del dorso.\nBiologia.\nComportamento.\nSi rifugia probabilmente nelle cavit\u00e0 degli alberi.\nAlimentazione.\nSi nutre di insetti catturati prevalentemente sopra corsi d'acqua.\nDistribuzione e habitat.\nQuesta specie \u00e8 diffusa nel Venezuela orientale, Guyana centrale, Suriname meridionale e Guyana francese centrale.\nVive nelle foreste tropicali di pianura sempreverdi e decidue.\nStato di conservazione.\nLa IUCN Red List, considerato il vasto areale, nonostante la continua incertezza circa la sua reale diffusione, lo stato della popolazione e i requisiti ecologici, classifica \"L.atratus\" come specie a rischio minimo (LC)."}
{"id": "4922314", "revid": "124839345", "url": "https://it.wikipedia.org/wiki?curid=4922314", "title": "Stazione di Moretta", "text": "La stazione di Moretta era una stazione ferroviaria, di diramazione delle linee ferrovia Airasca-Saluzzo e ferrovia Moretta-Cavallermaggiore, ad oggi entrambe dismesse. La stazione serviva il comune di Moretta e il vicino comune di Card\u00e8.\nStoria.\nLa stazione di Moretta fu attivata il 30 giugno 1885, in concomitanza con l'apertura al traffico della ferrovia Airasca-Saluzzo; il 17 maggio dell'anno successivo segu\u00ec l'attivazione della ferrovia Moretta-Cavallermaggiore. Entrambe le linee erano esercite dalla Rete Mediterranea. Il 1\u00ba luglio 1905 l'esercizio dell'impianto pass\u00f2 alle neocostituite Ferrovie dello Stato.\nNel 1959 nella stazione termin\u00f2 l'esercizio della ferrovia Moretta-Cavallermaggiore, di cui era capolinea. Nel 1961 la ferrovia venne soppressa definitivamente con il decreto del presidente della Repubblica n. 373 del 31 marzo 1961.\nNegli anni 1970 venne disabilitata la stadera a ponte e con lei il servizio di pesatura dei carri merci.\nIl 1\u00ba gennaio 1986 la stazione venne soppressa interamente con la linea Airasca-Saluzzo e, con la sua chiusura, tutti i binari furono rimossi. La tratta da Moretta a Saluzzo \u00e8 stata attiva fino al 2017, in regime di raccordo ferroviario, per servire lo stabilimento delle Officine Milanesio diventata poi Meccanica Moretta, chiuso a giugno 2017, che eseguiva manutenzione ai treni e pertanto sopravvissero il binario di raccordo con l'area merci e parte del primo binario, ridotto ad un tronchino di ricovero. \u00c8 usata talvolta come impianto di ricovero temporaneo per rotabili storici.\nIl 7 ottobre 2011 la locomotiva a vapore locotender T 3 del Museo Ferroviario Piemontese e un'automotrice FS ALn 776 sono state oggetto di trasferimento straordinario dal Milanesio di Moretta alla stazione di Torino Smistamento in occasione delle \"porte aperte\" dell'8 e 9 ottobre.\nNel 2012 l'ex area della stazione \u00e8 stata messa in vendita da Ferservizi, societ\u00e0 del gruppo Ferrovie dello Stato.\nTra il 2011 e il 2016 la stazione \u00e8 stata oggetto di lavori per la pista ciclabile Airasca-Moretta, inaugurata nel 2017.\nStrutture e impianti.\nLa stazione era dotata di un fabbricato viaggiatori, di un gabbiotto adibito a deposito e di un grande fascio di binari usati anche per scalo merci di cui solo i primi tre di essi erano adibiti al servizio viaggiatori in quanto erano serviti da banchine. i restanti erano usati come scalo merci provvisto di un tronchino e di un piano caricatore coperto da una pensilina in ferro battuto. Sul tronchino di scalo \u00e8 accantonata la numero 027 del gruppo Locomotiva FS 625 a vapore.\nMovimento.\nLa stazione era servita dai treni regionali sino al 1986 che percorrevano la ferrovia Airasca-Saluzzo e sino alla soppressione nel 1961 anche dai treni della ferrovia Moretta-Cavallermaggiore."}
{"id": "4922319", "revid": "65143470", "url": "https://it.wikipedia.org/wiki?curid=4922319", "title": "Luna calante", "text": ""}
{"id": "4922322", "revid": "33689", "url": "https://it.wikipedia.org/wiki?curid=4922322", "title": "Bomb Sweeper", "text": ""}
{"id": "4922324", "revid": "287204", "url": "https://it.wikipedia.org/wiki?curid=4922324", "title": "Stuart Bale", "text": "Carriera.\nIn carriera ha raggiunto in singolare la 202\u00aa posizione della classifica ATP, mentre in doppio ha raggiunto il 256\u00ba posto. Nei tornei del Grande Slam ha ottenuto il suo miglior risultato raggiungendo i quarti di finale di doppio a Wimbledon nel 1994, in coppia con il neozelandese Brett Steven."}
{"id": "4922325", "revid": "21880", "url": "https://it.wikipedia.org/wiki?curid=4922325", "title": "Hypocryptadius", "text": ""}
{"id": "4922332", "revid": "149727", "url": "https://it.wikipedia.org/wiki?curid=4922332", "title": "Chiesa Santa Maria Nascente", "text": ""}
{"id": "4922333", "revid": "729019", "url": "https://it.wikipedia.org/wiki?curid=4922333", "title": "Aeroporto di Fitiuta", "text": "L'aeroporto di Fitiuta \u00e8 un aeroporto sito a Maia, nella contea di Fitiuta, sull'isola di Ta\u02bcu, facente parte delle Samoa Americane, il cui governo ne detiene la propriet\u00e0. Quando venne costruito ed attivato (ottobre 1990) venne venduto l'Aeroporto di Ta\u02bbu, ubicato nella parte nord-occidentale dell'isola.\nCaratteristiche.\nLa pista di atterraggio ha un orientamento 12/30, \u00e8 lunga 3200 piedi e larga 75 (975 m x 23 m). \u00c8 stato stimato che nel periodo fra il 31 gennaio 2011 ed il successivo nel 2012 le operazioni sono state effettuate per il 91% da aerotaxi, mentre per il rimanente 9% da aviazione generale."}
{"id": "4922340", "revid": "115095778", "url": "https://it.wikipedia.org/wiki?curid=4922340", "title": "Chimica Biosintesi di Saline Joniche", "text": "La ex Liquichimica Biosintesi di Montebello Jonico, nella piccola frazione di Saline Joniche in provincia di Reggio Calabria, \u00e8 un gruppo di insediamenti industriali realizzati negli anni '70 con i fondi del cosiddetto \"Pacchetto Colombo\" e praticamente mai entrati in funzione, che danno al territorio l'aspetto di un piccolo \"cimitero industriale\". L'orientamento produttivo fu indirizzato alla produzione di bioproteine, proteine ottenute da colture di microrganismi su derivati del petrolio, da utilizzare come mangimi e che si scopr\u00ec essere cancerogene."}
{"id": "4922344", "revid": "1573940", "url": "https://it.wikipedia.org/wiki?curid=4922344", "title": "Sepioteuthis sepioidea", "text": "Sepioteuthis sepioidea () \u00e8 un mollusco cefalopode appartenente alla famiglia Loliginidae.\nDistribuzione e habitat.\nProviene dalle barriere coralline dell'oceano Atlantico: si trova nel golfo del Messico e nel mar dei Caraibi. Si pu\u00f2 trovare fino a 20 m di profondit\u00e0 nelle zone ricche di vegetazione acquatica, in particolare \"Thalassia testudinum\", e di coralli.\nDescrizione.\nLa lunghezza media \u00e8 di circa 12\u00a0cm. La colorazione \u00e8 molto variabile, prevalentemente marrone chiara, con per\u00f2 diverse zone pi\u00f9 pallide. Gli occhi sono grandi e il corpo allungato. Possono cambiare colore rapidamente se spaventati. Le pinne sono lunghe circa quanto il corpo.\nBiologia.\nComportamento.\nForma gruppi che possono essere composti anche da decine di esemplari. Pu\u00f2 emettere inchiostro per confondere i predatori.\nAlimentazione.\n\u00c8 carnivoro e si nutre sia di piccoli pesci che di invertebrati acquatici come gamberetti.\nPredatori.\n\u00c8 spesso preda di \"Mycteroperca venenosa\".\nRiproduzione.\nCome molti altri cefalopodi si riproducono una sola volta e muoiono poco dopo la riproduzione. Le uova vengono attaccate alle rocce o in conchiglie, in luoghi dove non siano facilmente individuabili dai predatori.\nRaggiunge la maturit\u00e0 sessuale quando ha una lunghezza intorno ai 9\u00a0cm."}
{"id": "4922347", "revid": "287204", "url": "https://it.wikipedia.org/wiki?curid=4922347", "title": "Paul Hand", "text": "Carriera.\nIn carriera ha raggiunto in doppio la 171\u00aa posizione della classifica ATP, mentre in singolare ha raggiunto il 371\u00ba posto. Nei tornei del Grande Slam ha ottenuto il suo miglior risultato raggiungendo i quarti di finale di doppio a Wimbledon nel 1993, in coppia con il connazionale Chris Wilkinson."}
{"id": "4922353", "revid": "785863", "url": "https://it.wikipedia.org/wiki?curid=4922353", "title": "Toodles Galore", "text": ""}
{"id": "4922356", "revid": "228587", "url": "https://it.wikipedia.org/wiki?curid=4922356", "title": "Gumption", "text": "Gumption \u00e8 un album di Bunny Wailer, pubblicato dalla Solomonic Records nel 1990 (pubblicato anche su CD dalla Shanachie Records con un brano diverso sui dieci presenti, rispetto all'Lp della Solomonic Records). Il disco fu registrato al Mixing Lab Studio di Kingston, Jamaica."}
{"id": "4922369", "revid": "184755", "url": "https://it.wikipedia.org/wiki?curid=4922369", "title": "On Fire (Galaxie 500)", "text": "On Fire \u00e8 il secondo album del gruppo statunitense dream pop/shoegaze dei Galaxie 500 pubblicato nel 1989 per la Rough Trade.\nL'album viene valutato ottimamente dalla critica musicale. Pitchfork lo ha inserito al 16\u00ba posto tra i migliori album degli anni ottanta.\nTracce.\nTutti i brani sono stati scritti dal gruppo tranne dove indicato"}
{"id": "4922370", "revid": "33689", "url": "https://it.wikipedia.org/wiki?curid=4922370", "title": "Mario's Bombs Away", "text": ""}
{"id": "4922374", "revid": "1573940", "url": "https://it.wikipedia.org/wiki?curid=4922374", "title": "Lasiurus blossevillii", "text": "Il vespertilio rosso occidentale (Lasiurus blossevillii ) \u00e8 un pipistrello della famiglia dei Vespertilionidi diffuso nel Continente americano.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 49 e 65\u00a0mm, la lunghezza dell'avambraccio tra 38 e 42\u00a0mm, la lunghezza della coda tra 37 e 54\u00a0mm, la lunghezza del piede tra 7 e 10\u00a0mm, la lunghezza delle orecchie tra 8 e 13\u00a0mm e un peso fino a 12\u00a0g.\nAspetto.\nLa pelliccia \u00e8 lunga e densa. Le parti dorsali variano dal rossastro al grigiastro, con la base dei peli nera e la parte centrale color crema, mentre le parti ventrali sono variano dal giallo-brunastro al bruno-arancio, pi\u00f9 brillanti sulla gola e con la base dei peli grigia o marrone. Sulle spalle, in prossimit\u00e0 dell'attaccatura alare, \u00e8 presente una macchia biancastra. Il muso \u00e8 rosato. Le orecchie sono corte, arrotondate, rosate e ben separate. Il trago \u00e8 corto, stretto, con l'estremit\u00e0 arrotondata e curvato in avanti. Le membrane alari sono brunastre, con delle bande pi\u00f9 chiare lungo le dita e sono attaccate posteriormente alla base delle dita dei piedi. La punta della lunga coda si estende leggermente oltre l'ampio uropatagio, il quale \u00e8 quasi completamente ricoperto di lunghi peli rossastri. Alla base del pollice e del polso sono presenti delle chiazze color crema. Il calcar \u00e8 lungo e privo di carenatura.\nBiologia.\nComportamento.\nSi rifugia solitariamente nel denso fogliame degli alberi a 1-5 metri dal suolo, inclusi diversi da frutto come albicocchi ed aranci, lungo i campi o vicino a zone urbane. L'attivit\u00e0 predatoria inizia 1-2 ore prima del tramonto. Effettua migrazioni in gruppo molto lunghe verso sud in autunno. Entra in uno stato di torpore durante le ore pi\u00f9 fredde del giorno e probabilmente entra in ibernazione per lunghi periodi nella parte meridionale degli Stati Uniti d'America.\nAlimentazione.\nSi nutre di insetti, particolarmente falene e mosche catturati vicino a luci artificiali e talvolta anche al suolo.\nRiproduzione.\nFemmine gravide sono state catturate in primavera. Danno alla luce fino a 4 piccoli alla volta dopo una gestazione di 80-90 giorni. Diventano indipendenti a circa 4-5 settimane di vita. Gli accoppiamenti avvengono a fine estate o agli inizi dell'autunno.\nDistribuzione e habitat.\nQuesta specie \u00e8 diffusa dalla Columbia Britannica attraverso tutti gli Stati Uniti d'America occidentali, l'America centrale e quella meridionale fino all'Argentina centro-orientale. \u00c8 presente anche sulle Isole Galapagos.\nVive foreste decidue, frutteti. fino a 2.500 metri di altitudine.\nTassonomia.\nSono state riconosciute 4 sottospecie:\nStato di conservazione.\nLa IUCN Red List, considerato il vasto areale, la popolazione presumibilmente numerosa, la presenza in diverse aree protette e la tolleranza alle modifiche ambientali, classifica \"L.blossevillii\" come specie a rischio minimo (LC)."}
{"id": "4922378", "revid": "599013", "url": "https://it.wikipedia.org/wiki?curid=4922378", "title": "Claude Jameson", "text": "Nel 1904 fece parte della squadra del St. Rose Parish che conquist\u00f2 la medaglia di bronzo nel torneo di calcio dei Giochi della III Olimpiade.\nAnche suo fratello Henry era parte del St. Rose Parish."}
{"id": "4922379", "revid": "287204", "url": "https://it.wikipedia.org/wiki?curid=4922379", "title": "Desmond Tyson", "text": "Carriera.\nIn carriera ha raggiunto in doppio la 71\u00aa posizione della classifica ATP, mentre nel singolare ha raggiunto il 218\u00ba posto. Nei tornei del Grande Slam ha ottenuto il suo miglior risultato agli Australian Open raggiungendo i quarti di finale di doppio nel 1985 e nel 1987 e di doppio misto sempre nel 1987."}
{"id": "4922380", "revid": "729019", "url": "https://it.wikipedia.org/wiki?curid=4922380", "title": "Troilo I de' Rossi", "text": "Biografia.\nFiglio di Giovanni Rossi \"il Diseredato\" e di Angela Scotti, nacque intorno al 1462. Fu al servizio dei Francesi e nel 1500 segu\u00ec il re Luigi XII di Francia nella conquista del ducato di Milano. In questa occasione gli furono restituite molte terre e castelli sottratti al nonno da Ludovico il Moro e finite nelle mani degli Sforza; dal momento che, per\u00f2, non fu possibile reinsediarlo in tutti i possedimenti che la famiglia controllava ai tempi di Pier Maria II, fu elevato da re di Francia al rango di marchese di San Secondo come compensazione il 15 agosto 1502. Nel 1505 sempre Luigi XII lo nomin\u00f2 senatore di Milano e gli consent\u00ec di entrare in possesso dell'eredit\u00e0 lasciatagli dallo zio Bertrando nel 1502 dietro il pagamento della somma di 8000 fiorini con la promessa di impegnarsi a non riabilitare mai il cugino Filippo Maria, acerrimo rivale di Troilo in quanto figlio dell'erede designato alla successione di Pier Maria II.\nNel 1503 spos\u00f2 la contessa Bianca Riario, figlia di Girolamo, signore di Forl\u00ec e di Imola, sorellastra di Giovanni dalle Bande Nere nipote del Papa Sisto IV e cugina di papa Giulio II, tale matrimonio gli consent\u00ec quindi di entrare nel grande gioco della politica italiana dell'epoca.\nA San Secondo restaur\u00f2 la Rocca riedificando i bastioni e le torri che erano state abbattute durante le guerre con gli Sforza, ampliando il perimetro della struttura difensiva.\nMor\u00ec a San Secondo nel giugno 1521 lasciando il marchesato in una condizione di debolezza con giovani eredi ancora minorenni. Di tale situazione tentarono di approfittare i Rossi di Corniglio, capitanati da Filippo Maria e dal vescovo di Treviso Bernardo, discendenti di Guido de' Rossi, il figlio prescelto da Pier Maria II per la sua successione.\nDiscendenza.\nNel 1503 spos\u00f2 Bianca Riario ed ebbero nove figli:"}
{"id": "4922381", "revid": "247222", "url": "https://it.wikipedia.org/wiki?curid=4922381", "title": "Five Records", "text": ""}
{"id": "4922384", "revid": "1486428", "url": "https://it.wikipedia.org/wiki?curid=4922384", "title": "Pieve (Val di Zoldo)", "text": "Pieve (\"La P\u00edef\" in ladino zoldano) \u00e8 una frazione del comune italiano di Val di Zoldo, in provincia di Belluno.\nGeografia fisica.\nPieve si trova al centro di una terrazza che domina a nord il capoluogo comunale, compresa fra i torrenti El Gav e Mareson. A nordovest del paese si innalza il monte Punta (1952 m), un'appendice meridionale del Pelmo."}
{"id": "4922391", "revid": "124123", "url": "https://it.wikipedia.org/wiki?curid=4922391", "title": "Henry Jameson", "text": "Nel 1904 fece parte della squadra del St. Rose Parish che conquist\u00f2 la medaglia di bronzo nel torneo di calcio dei Giochi della III Olimpiade.\nAnche suo fratello Claude era parte del St. Rose Parish."}
{"id": "4922402", "revid": "599013", "url": "https://it.wikipedia.org/wiki?curid=4922402", "title": "Frank Frost", "text": "Nel 1904 fece parte della squadra del St. Rose Parish che conquist\u00f2 la medaglia di bronzo nel torneo di calcio dei Giochi della III Olimpiade."}
{"id": "4922404", "revid": "74801", "url": "https://it.wikipedia.org/wiki?curid=4922404", "title": "Walther von Holzhausen", "text": "Figlio di un ufficiale dell'esercito austriaco, durante il servizio di leva a Graz svilupp\u00f2 una grande passione per la vita militare, che mantenne tutta la vita. Nel 1900 divent\u00f2 un ufficiale dell'esercito prussiano. Durante la prima guerra mondiale era comandante di battaglione e prese parte a battaglie sia sul fronte occidentale che orientale.\nNel 1917 fu fatto prigioniero dai russi, ma dopo alcuni mesi riusc\u00ec a fuggire e torn\u00f2 subito in servizio sul fronte occidentale.\nDopo la guerra fu esonerato dal servizio attivo nell'esercito e si stabil\u00ec a Magdeburgo, dove lavor\u00f2 per il \"Reicharchiv\", l'archivio di stato del Reich tedesco. La sua prima moglie mor\u00ec nel 1925 ma dopo pochi anni si spos\u00f2 una seconda volta.\nNel torneo di Dresda 1926 (vinto da Nimzowitsch davanti ad Alechin e Rubinstein) si classific\u00f2 5\u00ba, davanti a Johner, S\u00e4misch, Yates e altri. Nello stesso anno ottenne il suo maggiore successo: il terzo posto al torneo di Hannover, dietro a Nimzowitsch e Rubinstein ma davanti a Mieses, Saemisch, von Gottschall e altri. Fu terzo anche nel campionato tedesco di Magdeburgo 1927, dietro a Spielmann e Bogoljubov.\nPur essendo stato un forte giocatore, von Holzhausen \u00e8 pi\u00f9 noto come compositore di problemi e di studi. Compose prevalentemente problemi diretti in tre e pi\u00f9 mosse nello stile logico. Compose anche diversi studi, 60 dei quali sono contenuti nel database di riferimento di Harold van der Heijden.\nScrisse diversi libri sulla teoria dei problemi di scacchi, tra cui \"Brennpunktprobleme\" (Lipsia, 1926), che tratta delle case focali, e \"Logik und Zweckreinheit im neudeutschen Schachproblem\" (Berlino e Lipsia, 1928), considerato uno dei maggiori testi della scuola logica di composizione.\nAlcune partite notevoli:\nDue suoi problemi: "}
{"id": "4922410", "revid": "124123", "url": "https://it.wikipedia.org/wiki?curid=4922410", "title": "Harry Tate", "text": "Nel 1904 fece parte della squadra del St. Rose Parish che conquist\u00f2 la medaglia di bronzo nel torneo di calcio dei Giochi della III Olimpiade."}
{"id": "4922413", "revid": "1573940", "url": "https://it.wikipedia.org/wiki?curid=4922413", "title": "Sturnira aratathomasi", "text": "Sturnira aratathomasi () \u00e8 un pipistrello della famiglia dei Fillostomidi diffuso nell'America meridionale.\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 88 e 101\u00a0mm, la lunghezza dell'avambraccio tra 54,8 e 62\u00a0mm, la lunghezza del piede tra 17 e 21\u00a0mm, la lunghezza delle orecchie tra 19 e 22\u00a0mm e un peso fino a 54\u00a0g.\nAspetto.\nLa pelliccia \u00e8 lunga, soffice e lanosa, con i singoli peli a quattro colori. Le parti dorsali sono bruno-nerastre con la base bianca e la testa che varia dal giallo-brunastro al bruno-olivastro, mentre le parti ventrali sono bruno-grigiastre. Il muso \u00e8 corto e largo. La foglia nasale \u00e8 ben sviluppata e lanceolata, con la porzione anteriore saldata al labbro superiore. Le orecchie sono corte, triangolari, con l'estremit\u00e0 arrotondata ed ampiamente separate. Il trago \u00e8 corto ed affusolato. Le membrane alari sono nerastre e attaccate posteriormente sulle caviglie. \u00c8 privo di coda e di calcar, mentre l'uropatagio \u00e8 ridotto ad una frangia di peli lungo la parte interna degli arti inferiori. Il cariotipo \u00e8 2n=30 FNa=56.\nBiologia.\nComportamento.\nSi rifugia probabilmente all'interno delle grotte.\nAlimentazione.\nSi nutre di frutta, polline e nettare.\nRiproduzione.\nDanno alla luce un piccolo alla volta l'anno. Femmine gravide sono state catturate nel mese di febbraio ed agosto.\nDistribuzione e habitat.\nQuesta specie \u00e8 diffusa nel Venezuela occidentale, Colombia, Ecuador e Per\u00f9 settentrionale.\nVive nelle foreste pedemontane e montane tra 1.000 e 3.800 metri di altitudine.\nStato di conservazione.\nLa IUCN Red List, considerato l'habitat fortemente frammentato e parte di esso rapidamente convertito in culture, classifica \"S.aratathomasi\" come specie prossima alla minaccia (NT)."}
{"id": "4922417", "revid": "287204", "url": "https://it.wikipedia.org/wiki?curid=4922417", "title": "Antony Emerson", "text": "Carriera.\nIn doppio ha raggiunto la 112\u00aa posizione della classifica ATP, mentre nel singolare ha raggiunto il 285\u00ba posto. Nei tornei del Grande Slam ha ottenuto il suo miglior risultato raggiungendo i quarti di finale di doppio agli Australian Open nel 1985 e nel 1987, entrambi in coppia con il connazionale Desmond Tyson."}
{"id": "4922428", "revid": "482778", "url": "https://it.wikipedia.org/wiki?curid=4922428", "title": "Otura", "text": ""}
{"id": "4922437", "revid": "767487", "url": "https://it.wikipedia.org/wiki?curid=4922437", "title": "A caccia di latte", "text": "A caccia di latte (\"The Milky Waif\") \u00e8 un film del 1946 diretto da William Hanna e Joseph Barbera. \u00c8 il ventiquattresimo cortometraggio animato della serie \"Tom &amp; Jerry\", prodotto dalla Metro-Goldwyn-Mayer e uscito negli Stati Uniti il 18 maggio 1946. Il corto, nel quale appare per la prima volta Tuffy (nell'edizione originale chiamato Nibbles), venne rieditato il 9 gennaio 1954. Il titolo originale \u00e8 un gioco di parole sulla Via Lattea.\nTrama.\nUna notte, davanti alla porta di Jerry viene abbandonato un topolino grigio di nome Tuffy. Il topolino \u00e8 sempre assetato di latte, e Jerry ha l'idea di fargli bere quello di Tom. Tuffy si precipita subito nel latte, senza curarsi della presenza del gatto dormiente. Jerry e Tuffy finiscono per svegliare Tom e farsi scoprire, ma riescono a tornare nella tana sani e salvi. In seguito Jerry unisce delle cannucce per far bere il latte a distanza a Tuffy. Il topolino viene per\u00f2 risucchiato da Tom, ma Jerry lo salva. Il gatto si mette poi a inseguire i due topi, finch\u00e9 non usa una bottiglia per catturarli mentre sbucano fuori dal tappeto. Tuttavia riesce a intrappolare solo Jerry. Tuffy, senza l'aiuto del topo, viene presto messo all'angolo da Tom, che lo colpisce sul sedere con un acchiappamosche. Jerry si libera subito della bottiglia rompendola e, dopo aver visto il sedere dolorante di Tuffy, si infuria e picchia violentemente Tom. Per una volta quest'ultimo \u00e8 quindi costretto ad obbedire a Jerry che, minacciandolo con un batticarne di legno, lo obbliga ad imboccare Tuffy, facendogli bere il suo latte.\nCensura.\nNella scena in cui Jerry e Tuffy si nascondono nell'armadio e si travestono da persone di colore, Jerry \u00e8 doppiato da Lillian Randolph, la doppiatrice di Mammy Due Scarpe. Questa scena \u00e8 stata rimossa nella trasmissione di molte reti televisive, come Boomerang nel Regno Unito, Spacetoon e MBC 3 in Medio Oriente e Cartoon Network negli Stati Uniti, in modo che dalla scena in cui Tuffy sputa il latte a Tom si passa direttamente a quella in cui il gatto sbatte contro la padella di Jerry, molto probabilmente per evitare qualsiasi polemica di stereotipi. In Italia, a partire dal 2004, la censura \u00e8 presente sia nella trasmissione televisiva sia nelle versioni DVD, mentre in precedenza il corto veniva trasmesso integralmente."}
{"id": "4922439", "revid": "254059", "url": "https://it.wikipedia.org/wiki?curid=4922439", "title": "Camilla de' Rossi", "text": "Biografia.\nEra figlia di Troilo I de' Rossi e di Bianca Riario. Spos\u00f2 Girolamo Pallavicino (1510-1557), marchese di Cortemaggiore, del quale fu la prima moglie.\nAssolutamente insensata, se non altro per l'et\u00e0 dei due - lei nata nel 1516, lui morto nel 1526 -, la storia di essere stata l'amante di Giovanni dalle Bande Nere, il famoso condottiero, che nel 1522 era venuto in aiuto, con le sue truppe, della sorellastra Bianca Riario, nata dal primo matrimonio della madre Caterina Sforza con Girolamo Riario, che si prese cura di Giovanni al tempo in cui Caterina era prigioniera del papa a Castel Sant'Angelo.Bianca, rimasta vedova ed erede di Troilo nel 1521, era molestata da un parente, Bernardo de' Rossi vescovo di Treviso, che vantava diritti sui beni in San Secondo. Nel 1522 venne affrontato in armi nella battaglia di San Secondo dal de' Medici che occup\u00f2 le sue terre e le restitu\u00ec alla sorellastra.\nPare che il condottiero abbia conosciuto Camilla in occasione di un soggiorno a Reggio, durante il quale incontr\u00f2 anche il poeta Pietro Aretino in fuga da Roma, che da allora lo segu\u00ec e rimase amico sino alla sua morte a Mantova nel 1526.\nMor\u00ec a Cortemaggiore il 3 ottobre 1543 e fu sepolta nella cappella Pallavicina della locale chiesa dei frati (chiesa dell'Annunciata) dove \u00e8 ancora ben visibile la iscrizione funeraria."}
{"id": "4922442", "revid": "599013", "url": "https://it.wikipedia.org/wiki?curid=4922442", "title": "Ingelise Driehuis", "text": "Carriera.\nIn carriera ha raggiunto in doppio la 87\u00aa posizione della classifica WTA, mentre nel singolare ha raggiunto il 264\u00ba posto. Nei tornei del Grande Slam ha ottenuto il suo miglior risultato raggiungendo i quarti di finale di doppio a Wimbledon nel 1994, in coppia con Maja Muri\u0107."}
{"id": "4922446", "revid": "1565034", "url": "https://it.wikipedia.org/wiki?curid=4922446", "title": "Anders Arborelius", "text": "Biografia.\nAnders Arborelius \u00e8 nato a Sorengo, in Svizzera, il 24 settembre 1949 da genitori svedesi, ma \u00e8 cresciuto a Lund, nel sud della Svezia. \u00c8 stato battezzato nella fede luterana anche se poi in giovent\u00f9 non \u00e8 mai stato molto attivo nell'ambito religioso. Aveva per\u00f2 molti contatti con la Chiesa cattolica che lo ha attratto sempre di pi\u00f9. Fin dalla giovinezza dimostrava interesse per la vita contemplativa, in un'intervista ha affermato: \"Ho sempre avuto il desiderio di una vita di preghiera e di adorazione silenziosa\". Nel 1969, dopo un anno e mezzo di discernimento, presso la cappella delle Suore di Santa Elisabetta a Malm\u00f6 si \u00e8 convertito al cattolicesimo. Come lui stesso ha affermato, ha fatto questa scelta poich\u00e9 \"la verit\u00e0 mi \u00e8 stata data attraverso la fede cattolica\".\nFormazione e ministero sacerdotale.\nIn un primo momento, dopo la sua conversione, voleva diventare un sacerdote diocesano ma, dopo aver letto l'autobiografia di Santa Teresa di Lisieux, ha deciso di entrare nell'Ordine dei carmelitani scalzi. Nel 1971, due anni dopo essere diventato cattolico, \u00e8 entrato nel monastero carmelitano di Norraby. Ha poi studiato teologia all'Universit\u00e0 Cattolica di Bruges-Ostenda e ha professato i voti perpetui l'8 dicembre 1977. In seguito ha proseguito gli studi alla Pontificia facolt\u00e0 teologica Teresianum di Roma. Ha anche conseguito una laurea in lingue moderne (inglese, spagnolo e tedesco) all'Universit\u00e0 di Lund.\nL'8 settembre 1979 a Malm\u00f6 \u00e8 stato ordinato presbitero dall'allora vescovo di Stoccolma Hubert Brandenburg. Quindi ha vissuto a lungo nel convento carmelitano di Norraby, presso il comune di Sval\u00f6v, nel sud della Svezia.\nMinistero episcopale.\nIl 17 novembre 1998 papa Giovanni Paolo II lo ha nominato vescovo di Stoccolma, l'unica diocesi cattolica del paese che ha giurisdizione nell'intero suo territorio. Ha ricevuto l'ordinazione episcopale il 29 dicembre successivo nella cattedrale di Sant'Erik dal vescovo emerito di Stoccolma Hubert Brandenburg, coconsacranti il vescovo ausiliare di Birmingham Leonard William Kenney e il vescovo di Opole Alfons Nossol. \u00c8 il primo vescovo cattolico svedese e il secondo vescovo cattolico scandinavo dai tempi della Riforma protestante. La maggior parte dei cattolici di Svezia dopo la Riforma \u00e8 costituita, oltre che dal clero, da immigrati o persone di origine straniera provenienti da tutta l'Europa (ma soprattutto dall'Europa dell'Est) e dal Medio Oriente, cos\u00ec come da arabi e armeni dei vari riti orientali cattolici. Inoltre, ci sono convertiti provenienti da diversi ambiti tra cui alcuni ministri protestanti che sono diventati parte della comunit\u00e0 cattolica della sua diocesi.\nArborelius \u00e8 stato uno degli iniziatori dell'organizzazione \"Rispetto - movimento cattolico per la vita\", fondato nel 2001 che tratta problemi di etica medica in collaborazione con l'associazione \"Bilda\" e l'associazione \"S\u00ec alla vita\". Nel 2003 ha scritto con il pastore pentecostale Sten-Gunnar Hedin un pezzo di opinione in risposta alle dichiarazioni della Chiesa di Svezia allora guidata dall'arcivescovo Karl Gustav Hammar in cui trattava della verginit\u00e0 di Maria portando a un dibattito di due mesi sul cristianesimo. Ha anche dimostrato impegno per i problemi degli immigrati e dei rifugiati. \u00c8 stato uno dei firmatari del cosiddetto \"Manifesto di Pasqua\" del 2005 che mirava a rendere pi\u00f9 facile per i rifugiati appena arrivati l'ottenimento del permesso di soggiorno nel paese. Nel 2006 \u00e8 stato uno dei promotori della campagna per la difesa del matrimonio. Si \u00e8 anche dimostrato favorevole a chi voleva celebrare secondo la liturgia tridentina dopo che papa Benedetto XVI con il motu proprio \"Summorum Pontificum\" l'ha liberalizzata. Nel marzo del 2010 ha compiuto la visita \"ad limina\". Come vescovo di Stoccolma \u00e8 anche patrono dell'organizzazione giovanile diocesana e ha scritto diversi libri su tematiche religiose.\nDall'ottobre del 2005 al 9 settembre 2015 ha presieduto la Conferenza episcopale della Scandinavia della quale oggi \u00e8 vicepresidente. \u00c8 anche presidente della commissione giustizia e pace e della commissione per il dialogo interreligioso.\nHa fatto parte del comitato di presidenza del Pontificio consiglio per la famiglia (nominato nel 2002); dal 2014 alla sua soppressione \u00e8 stato consultore del Pontificio consiglio per i laici.\nIl 21 maggio 2017, al termine del \"Regina C\u0153li\", papa Francesco ha annunciato la sua creazione a cardinale nel concistoro del 28 giugno; \u00e8 il primo cardinale svedese.\nIl 6 dicembre 2017 ha preso possesso del titolo cardinalizio di Santa Maria degli Angeli.\nGenealogia episcopale.\nLa genealogia episcopale \u00e8:"}
{"id": "4922448", "revid": "110157", "url": "https://it.wikipedia.org/wiki?curid=4922448", "title": "Just Be Nice (Bunny Wailer)", "text": "Just Be Nice \u00e8 un album di Bunny Wailer, pubblicato dalla Salomonic Records nel 1990 (ristampato su CD nel 1993 dalla Shanachie Records). Il disco fu registrato al Power Play Recording Studios di New York (Stati Uniti)."}
{"id": "4922454", "revid": "287204", "url": "https://it.wikipedia.org/wiki?curid=4922454", "title": "Keit Pentus-Rosimannus", "text": "Biografia.\nDiplomata in pianoforte, la Pentus studi\u00f2 pubblica amministrazione all'Universit\u00e0 di Tallinn e successivamente si iscrisse alla facolt\u00e0 di scienze politiche dell'Universit\u00e0 di Tartu, ma non complet\u00f2 gli studi.\nAlla fine degli anni novanta ader\u00ec al Partito Riformatore Estone e negli anni seguenti collabor\u00f2 con il Ministero della Giustizia, il Ministero degli Affari Sociali e il Ministero degli Esteri. Nel 2003 divenne governatrice del distretto di Kesklinn e mantenne l'incarico fino al 2005, quando accett\u00f2 un incarico come assistente del primo ministro Andrus Ansip.\nNel 2007 venne eletta deputata al Riigikogu e nel 2011 Ansip la volle all'interno del suo terzo governo come ministro dell'Ambiente. Dopo le dimissioni di Ansip, la Pentus venne riconfermata ministro dal suo successore Taavi R\u00f5ivas.\nIl 17 novembre 2014, a seguito di un rimpasto di governo, le viene affidato il ministero degli Affari esteri; incarico in cui \u00e8 riconfermata anche dopo le elezioni parlamentari del 2015 in seno al governo R\u00f5ivas II, fino al 1\u00ba luglio 2015 quando Pentus-Rosimannus rassegn\u00f2 le dimissioni in seguito alla decisione del tribunale di Tallinn che la rendeva parzialmente responsabile per i debiti accumulati dalla societ\u00e0 in bancarotta di suo padre Autorollo.\nNel gennaio 2021 torn\u00f2 a rivestire il ruolo di ministro quando la premier Kaja Kallas la nomin\u00f2 ministro delle Finanze nel suo esecutivo.\nVita privata.\nConiugata con il sociologo Rain Rosimannus, dopo il matrimonio ha aggiunto il cognome del marito al proprio, divenendo Keit Pentus-Rosimannus. Suo fratello Sten Pentus \u00e8 un noto pilota automobilistico."}
{"id": "4922455", "revid": "400518", "url": "https://it.wikipedia.org/wiki?curid=4922455", "title": "The Milky Waif", "text": ""}
{"id": "4922459", "revid": "2033070", "url": "https://it.wikipedia.org/wiki?curid=4922459", "title": "Valderrubio", "text": "Valderrubio \u00e8 un comune spagnolo di 2.110 abitanti situato nella provincia di Granada."}
{"id": "4922461", "revid": "436907", "url": "https://it.wikipedia.org/wiki?curid=4922461", "title": "Emma Rigby", "text": "\u00c8 nota per avere interpretato il ruolo di Hannah Ashworth nella soap opera \"Hollyoaks\" e il ruolo della Regina Rossa in \"C'era una volta nel Paese delle Meraviglie\".\nBiografia e carriera.\nEmma \u00e8 nata e cresciuta a St Helens (Merseyside). Suo padre \u00e8 Steven Rigby e ha una sorella maggiore di nome Charlotte. Inizia a prendere lezioni di danza a quattro anni. Da adolescente frequenta la 'De La Salle High School' in St Helens. Nonostante alterni la scuola alla carriera, Rigby riceve nove A nei suoi esami GCSE.\nRigby studia recitazione dall'et\u00e0 di 9 anni e inizia a lavorare come attrice e modella a partire dai 12 anni. Nel 2005 ottiene popolarit\u00e0 quando entra a far parte del cast principale di \"Hollyoakes\", una celebre soap opera britannica trasmessa dal 1995 su E4. Per la sua interpretazione dell'anoressica Hannah Ashworth Rigby vince il premio come Migliore Attrice ai British Soap Awards 2008. Dopo la sua decisione di lasciare la serie per intraprendere una carriera pi\u00f9 varia, Rigby si aggiunge ad una agenzia statunitense e continua a lavorare come attrice nel piccolo e grande schermo. Le sue pi\u00f9 note interpretazioni sono nelle serie \"Prisoners' Wives\", \"C'era una volta nel Paese delle Meraviglie\" (nel ruolo della ReginaRegina di cuori Rossa) e nei film \"Medicus\" e \"Plastic\".\nNel 2013 compare nel video musicale \"Tonight I'm Alive\" della rock band The Union.\nVita privata.\nDal 2008 al 2009 Rigby ha avuto una relazione con il calciatore Matthew Mills.\nDoppiatrici italiane.\nNelle versioni in italiano dei suoi lavori, Emma Rigby \u00e8 stata doppiata da:"}
{"id": "4922477", "revid": "1543377", "url": "https://it.wikipedia.org/wiki?curid=4922477", "title": "Saki", "text": "Saki (; ; in tataro \"Saq\") \u00e8 una citt\u00e0 della Crimea. Contava 28.522 abitanti nel 2013.\nGeografia fisica.\nSaki \u00e8 situata sul litorale occidentale della penisola di Crimea, a sud est di Eupatoria ed a nord ovest di Sinferopoli.\nDista 19\u00a0km in linea d'aria da Eupatoria e 22\u00a0km di strada, la citt\u00e0 della Crimea pi\u00f9 vicina, mentre \u00e8 lontana 45\u00a0km in linea d'aria da Sinferopoli, la capitale della Repubblica di Crimea, e 49\u00a0km di strada.\nStoria.\nL'origine esatta dell'attuale citt\u00e0 di Saki \u00e8 sconosciuta. Ai tempi del Canato di Crimea, essa era soltanto un piccolo villaggio. Nel 1805, Saki aveva meno di 400 abitanti, dei quali pi\u00f9 del 95 percento erano tatari di Crimea. Nel 1827, fu costruita la prima stazione termale di fangoterapia e dieci anni pi\u00f9 tardi venne realizzata anche una dipendenza locale dell'ospedale militare di Sinferopoli.\nDurante la guerra di Crimea, le forze alleate sbarcarono vicino a Saki, tra i laghi Sakskim e Kyzyl-Yar, ed assediarono Sebastopoli. All'inizio del mese di febbraio 1855, le truppe del generale Stepan Aleksandrovi\u010d Chrul\u00ebv si concentrarono a Saki prima d'attaccare il nemico nelle fortificazioni di Eupatoria. Il villaggio fu completamente distrutto dal bombardamento.\nDopo la guerra di Crimea, nel corso della seconda ondata d'emigrazione dei tatari crimeani, la popolazione tatara di Saki abbandon\u00f2 il villaggio in rovina. Nel 1858, degli immigranti provenienti dalla regione di Poltava vi si stabilirono, seguiti un po' pi\u00f9 tardi dai greci di Costantinopoli.\nNel febbraio 1945, le delegazioni britannica ed statunitense alla conferenza di Jalta atterrarono nel campo aereo di Saki, da dove raggiunsero la citt\u00e0 di Jalta a 110 Km di distanza, posta sulla costa meridionale della Crimea, attraverso strade di montagna lungo le quali soldati sovietici in armi erano posizionati ad ogni cinquanta metri gli uni dagli altri. Oggigiorno \u00e8 un'importante base aerea.\nSuddivisione amministrativa.\nLa citt\u00e0 di Saki \u00e8 capoluogo del comune e del distretto omonimo.\nSociet\u00e0.\nEvoluzione demografica.\nDal 1805 ad oggi le dinamiche demografiche della citt\u00e0 di Saki si sono intersecate strettamente con gli eventi storici contemporanei della penisola di Crimea.\nPopolazione.\nComposizione etnica dei cittadini residenti a Saki secondo il censimento del 2001:\nEvoluzione della popolazione.\nSecondo il censimento del 2001, alla popolazione della citt\u00e0 hanno partecipato i seguenti gruppi etnici: russi - 65,1%; ucraini - 24,3%; tatari di Crimea - 5,8%; bielorussi - 1,8%; pali - 0,2%; moldavi - 0,2%."}
{"id": "4922479", "revid": "729019", "url": "https://it.wikipedia.org/wiki?curid=4922479", "title": "Solco frontale inferiore", "text": "Il solco frontale inferiore anche denominato scissura frontale inferiore \u00e8 un solco posto tra la circonvoluzione frontale inferiore e la circonvoluzione frontale media. Questa scissura prende origine dal solco precentrale, segue un decorso orizzontale, e si dirige in posizione inferiore verso il polo frontale.\nQuesto solco, unitamente al solco precentrale ed al solco frontale superiore, permette di individuare sulla faccia laterale del lobo frontale, quattro circonvoluzioni: tre a decorso orizzontale (la circonvoluzione frontale superiore, la circonvoluzione frontale media e la circonvoluzione frontale inferiore) ed una ad andamento verticale (nota con il nome di circonvoluzione frontale ascendente o precentrale o prerolandica)"}
{"id": "4922480", "revid": "785863", "url": "https://it.wikipedia.org/wiki?curid=4922480", "title": "Butch (Tom &amp; Jerry)", "text": ""}
{"id": "4922481", "revid": "6923", "url": "https://it.wikipedia.org/wiki?curid=4922481", "title": "Spencer Stuart", "text": "La Spencer Stuart \u00e8 una societ\u00e0 privata statunitense di consulenza aziendale, specializzata nel reclutamento di figure dirigenziali e di alto-funzionariale da collocare in posti di responsabilit\u00e0 e di potere. Fondata nel 1956, ha la sua sede principale a Chicago.\nInfluenza.\nSecondo il \"Wall Street Journal\", Spencer Stuart ha avuto un ruolo predominante nella scelta delle figure destinate a sostituire dirigenti, amministratori, e alti funzionari, di societ\u00e0 finanziarie in fallimento negli anni 2000.\nTra le aziende che hanno fatto uso dei suoi servizi vi \u00e8 stata anche Yahoo!, il cui consiglio di amministrazione ha incaricato Spencer Stuart, nel giugno 2012, di reperire un nuovo dirigente con cui sostituire il CEO Scott Thompson.\nLegami con i poteri politici.\nSebbene appaia come una societ\u00e0 di consulenza, il suo ruolo, secondo alcuni commentatori della stampa, avrebbe un forte impatto sulla politica e sulla finanza mondiale, visto lo stretto legame intrattenuto con sodalizi politici e personalit\u00e0 di spicco.\nIn Italia, ad esempio, sarebbe in stretto legame con Gianni Letta ed Enrico Letta, oltre che con altre figure della finanza e dell'economia.\nSempre in Italia, avrebbe ricevuto in appalto il delicato compito di selezionare e vagliare le candidature di ben 350 persone da collocare in ruoli chiave delle tecnostrutture legate al governo"}
{"id": "4922483", "revid": "1543377", "url": "https://it.wikipedia.org/wiki?curid=4922483", "title": "INS Vikramaditya", "text": "La INS \"Vikramaditya\" (in hindi: \"coraggiosa come il sole\") \u00e8 una portaerei della Marina militare dell'India che ha la sua origine nella ultima portaerei sovietica della classe Kiev.\nMarina militare dell'Unione Sovietica.\nNata per la Marina militare dell'Unione Sovietica come \"Baku\", entr\u00f2 in servizio nel 1982, e venne messa in disarmo nel 1996 dopo vari problemi all'apparato motore.\nLa classificazione russa per le navi di questo tipo \u00e8 TAKR (\u0422\u044f\u0436\u0451\u043b\u044b\u0439 \u0430\u0432\u0438\u0430\u043d\u0435\u0441\u0443\u0449\u0438\u0439 \u043a\u0440\u0435\u0439\u0441\u0435\u0440 translitterato Tja\u017e\u00eblij Avianesu\u0161\u010dyj Krejser), ovvero incrociatore pesante portaaeromobili.\nPrecedentemente queste navi con l'esclusione dell'\"Admiral Gor\u0161kov\" hanno ricevuto anche la classificazione di BPKR (\u0411\u043e\u043b\u044c\u0448\u043e\u0439 \u043f\u0440\u043e\u0442\u0438\u0432\u043e\u043b\u043e\u0434\u043e\u0447\u043d\u044b\u0439 \u043a\u0440\u0435\u0439\u0441\u0435\u0440 translitterato Bol'\u0161oj Protivolodo\u010dnyj Krejser), ovvero grande incrociatore antisommergibile e TPKR (\u0422\u044f\u0436\u0451\u043b\u044b\u0439 \u043f\u0440\u043e\u0442\u0438\u0432\u043e\u043b\u043e\u0434\u043e\u0447\u043d\u044b\u0439 \u043a\u0440\u0435\u0439\u0441\u0435\u0440 translitterato Tja\u017e\u00eblij Protivolodo\u010dnyj Krejser), ovvero incrociatore pesante antisommergibile.\nLa nave aveva la capacit\u00e0 di ospitare i caccia del tipo Yakovlev Yak-38 Forger, e un gran numero di elicotteri. Era anche pesantemente armata con missili antinave a lungo raggio, ospitati a prua mentre il ponte di volo era angolato e non dotato di catapulta in quanto i \"Forger\" erano aerei a decollo verticale.\nUna descrizione della nave \u00e8:\nLa nave venne rinominata \"Admiral Gor\u0161kov\" dopo la disgregazione dell'Unione Sovietica nella flotta della Marina militare della Federazione Russa.\nIn seguito ad una serie di incidenti, non ha pi\u00f9 preso il mare dal 1995, anno in cui \u00e8 entrata ufficialmente in riparazione.\nNella Marina militare dell'India.\nNel 2004 \u00e8 stata ceduta dalla Russia all'India attratta dalla possibilit\u00e0 di rinforzare la sua componente aeronavale, che l'ha ribattezzata \"Vikramaditya\", a costo nullo mentre gli estesi lavori di rifacimento dovevano costare 800 milioni di dollari statunitensi, mentre il gruppo aereo imbarcato doveva costare 1 miliardo di dollari; il costo complessivo sostenuto dall'India \u00e8 stato di 2,35 miliardi di dollari. Era stata anche vagliata l'ipotesi di acquistare dalla Northrop-Grumman i velivoli AEW E-2C Hawkeye. Dopo lunghi lavori di rifacimento, ritardati dallo stato peggiore del previsto dell'unit\u00e0, la nave inizi\u00f2 le prove a mare a giugno 2012. Un problema alle caldaie caus\u00f2 un ulteriore ritardo; le prove a mare furono ripetute a luglio 2013, questa volta con esito positivo. La nave fu, quindi, consegnata alla marina indiana il 16 novembre 2013 nel corso di una cerimonia tenutasi a Severodvinsk entrando in servizio nella marina militare indiana il 14 giugno 2014.\nDopo le prove in mare la nave inizi\u00f2 da Severodvinsk con la nave un viaggio di 10.212 nm durato 26 giorni verso il suo porto base di Karwar il 27 novembre 2013, con una breve tappa a Lisbona. La nave era al comando del commodoro Suraj Berry, primo ufficiale indiano al comando. Oltre all'equipaggio indiano, erano imbarcati anche 177 specialisti russi della Sevmash, che pare siano rimasti a bordo per un anno come parte della garanzia ventennale post-vendita offerta dal cantiere. Durante il viaggio la nave incontr\u00f2 una tempesta nel Mare di Barents e si congiunse con la sua scorta formata dalla fregata e dal rifornitore di squadra . Il gruppo venne anche ombreggiato dalla fregata britannica come consuetudine durante il suo passaggio nel Canale della Manica, e raggiunto dal cacciatorpediniere vicino a Gibilterra.\nLa flottiglia transit\u00f2 poi nel Mediterraneo attraversando il Canale di Suezed entrando nel Mare d'Arabia il 1 gennaio 2014. Venne ricevuto a circa 1200 nm dalle coste indiane da una parte della flotta occidentale, tra cui la portaerei , due cacciatorpediniere classe Delhi, tre fregate classe Talwar, la fregata , ed altre navi minori. In questa circostanza la marina indiana per la prima volta fece operare contemporaneamente due portaerei negli ultimi vent'anni della sua storia. Dopo esercitazioni in mare, la \"Vikramaditya\" raggiunse Karwar il 7 gennaio 2014.\nI piloti navali del INAS 303 \"Black Panthers\" dotato di MiG-29K condussero eserciatzioni alla Shore Based Test Facility (SBTF) di INS Hansa, Dabolim, Vasco-da-Gama. il primo aereo pilotato da un pilota della marina indiana atterr\u00f2 sulla nave l'8 febbraio 2014. \nDa allora, i piloti ed i controllori di volo sono stati sottoposti al processo di certificazione per l'operativit\u00e0 dei caccia MiG-29K dal ponte di volo della portaerei, compresi gli atterraggi notturni. Lo stormo aereo imbarcato consister\u00e0 di 16 MiG-29K compresi quattro nella versione da addestramento KUB, sei elicotteri nella versione \"early warning and control\" (AEW&amp;C) di tipo Kamov Ka-31 e nella versione antisommergibile (ASW) Kamov Ka-28.\nNel maggio 2014, la portaerei \u00e8 stata dichiarata \"operativamente dispiegata\" insieme al suo gruppo aereo imbarcato di MiG-29K ed ha preso parte alle esercitazioni condotte dal Western Naval Command della Indian Navy. Il 14 giugno 2014, il primo ministro indiano Narendra Modi, con accenti nazionalistici, ha dedicato la portaerei al suo paese."}
{"id": "4922485", "revid": "1245083", "url": "https://it.wikipedia.org/wiki?curid=4922485", "title": "Admiral Gor\u0161kov (portaerei)", "text": ""}
{"id": "4922486", "revid": "1245083", "url": "https://it.wikipedia.org/wiki?curid=4922486", "title": "Baku (portaerei)", "text": ""}
{"id": "4922489", "revid": "1851848", "url": "https://it.wikipedia.org/wiki?curid=4922489", "title": "Billy Cook (criminale)", "text": "Biografia.\nWilliam Edward Cook Jr. nacque a Joplin, Missouri, nel 1928. La madre mor\u00ec quando aveva cinque anni e poco dopo il padre abbandon\u00f2 Billy e i suoi 7 fratelli in una miniera dismessa, lasciandoli con poche provviste. Trovati dalle autorit\u00e0, tutti i bambini vennero dati in affidamento, eccetto William: una malformazione ad un occhio e un comportamento aggressivo gli impedirono di essere adottato da una famiglia e venne posto sotto tutela dello stato. Cook venne infine affidato alle cure di una donna che accett\u00f2 di prendersene cura in cambio del sussidio statale, ma la loro relazione non fu delle migliori.\nSi dedic\u00f2 presto ai piccoli reati e venne arrestato per assenza ingiustificata dalla scuola. William, all'epoca dodicenne, disse al giudice che avrebbe preferito il riformatorio piuttosto che tornare in affido. Cook trascorse alcuni anni in diversi istituti prima di essere trasferito, quando aveva 17 anni, presso il Missouri State Penitentiary. Mentre era in prigione, aggred\u00ec un detenuto con una mazza da baseball, riducendolo in fin di vita.\nQuando Cook fu rilasciato dal carcere nel 1950 ritorn\u00f2 a Joplin, vivendo brevemente con suo padre, a cui disse che era sua intenzione \u201c\"live by the gun and roam\"\u201d. Cook raggiunse quindi la piccola citt\u00e0 di Blythe, nel deserto della California, dove lavor\u00f2 come lavapiatti fino a poco prima del Natale del 1950. Verso la fine di dicembre, ripart\u00ec in direzione est e sulla strada, nella citt\u00e0 di El Paso, in Texas, compr\u00f2 un revolver calibro 32 a canna corta.\nDelitti.\nIl 30 dicembre 1950 Lee Archer, un meccanico, stava guidando la propria auto nei pressi di Lubbock, in Texas, quando si ferm\u00f2 per dare un passaggio a Billy Cook. Poco dopo, Cook rapin\u00f2 pistola in pugno Archer e lo rinchiuse nel bagagliaio. Pi\u00f9 tardi, Archer riusc\u00ec ad aprire il baule utilizzando il crick e a fuggire.\nDopo che l\u2019auto ebbe finito il carburante tra Claremore e Tulsa, in Oklahoma, Cook finse nuovamente di essere un autostoppista. Questa volta a fermarsi fu Carl Mosser, agricoltore dell\u2019Illinois, in viaggio verso il New Mexico con sua moglie, i tre figli e un cane. Sotto la minaccia della pistola, Cook costrinse Mosser a guidare senza meta per 72 ore. Ad un distributore vicino Wichita Falls, Texas, Mosser prov\u00f2 a sopraffare Cook, ma questi era troppo forte per lui. Poco dopo, Cook stermin\u00f2 l\u2019intera famiglia (cane compreso) a colpi di pistola e scaric\u00f2 i corpi in pozzo vicino a Joplin, Missouri.\nDopo aver abbandonato l\u2019auto dei Mosser in Oklahoma, Cook si diresse nuovamente verso la California. Il veicolo fu ritrovato macchiato di sangue e segnato dai proiettili; lo scontrino per l\u2019acquisto del revolver di Cook fu trovato nell\u2019auto.\nAppena fuori Blythe, California, il vice-sceriffo Homer Waldrip si insospett\u00ec di Cook e si rec\u00f2 presso il motel dove l'uomo aveva vissuto con un amico, sperando di ricavare informazioni da quest\u2019ultimo. Waldrip fu invece colto alla sprovvista da Cook, che lo aggred\u00ec da dietro alla porta, gli rub\u00f2 il revolver e lo prese in ostaggio. Come per i Mosser, anche il vice sceriffo fu costretto a guidare senza meta, mentre Cook si vantava di aver ucciso i Mosser. Percorse una quarantina di miglia, Cook ordin\u00f2 a Waldrip di accostare, scendere dalla macchina e sdraiarsi supino in un fosso, dicendo che gli avrebbe sparato alla testa; Cook invece risal\u00ec sull\u2019auto della polizia e se ne and\u00f2. Cook dir\u00e0 in seguito di aver risparmiato la vita al poliziotto perch\u00e9 la moglie, con la quale Billy aveva lavorato per un breve periodo, lo \"aveva trattato come un essere umano ed era stata la persona pi\u00f9 gentile che avesse mai incontrato\".\nCook sequestr\u00f2 in seguito un altro automobilista, Robert Dewey, un commesso viaggiatore di Seattle. Robert prov\u00f2 a strappare la pistola a Cook ma venne ferito nella colluttazione, la macchina usc\u00ec di strada e fin\u00ec nel deserto. Cook uccise Dewey con un colpo alla testa; il corpo fu ritrovato nella macchina di Waldrip, abbandonata vicino a Ogilby, in California, mentre la macchina di Dewey fu ritrovata a Mexicali, in Messico.\nOrmai ricercato da tutte le forze di polizia del Sud-Ovest degli Stati Uniti, Cook era nel frattempo ritornato a Blythe. Cook rap\u00ec altri due uomini, James Burke e Forrest Damron, impegnati in un\u2019escursione di caccia. Li costrinse a guidare attraverso il confine messicano fino a Santa Rosalia, dove venne riconosciuto dal capo della polizia locale. Luis Parra si avvicin\u00f2 a Cook, gli strapp\u00f2 il revolver dalla cintura e lo arrest\u00f2. Durante la sua permanenza nella prigione della Contea di Los Angeles poco prima del suo trasferimento a San Quintino, ebbe un violento scontro con lo scrittore Edward Bunker. L'episodio viene raccontato nella biografia proprio di quest'ultimo, \"Educazione di una canaglia\", al capitolo quinto.\nCattura ed esecuzione.\nCook fu preso in consegna dal FBI e trasferito a Oklahoma City per rispondere dell\u2019omicidio dei Mosser, per i quali fu condannato a 300 anni di carcere. Nel 1951 una giuria della California lo condann\u00f2 a morte per l\u2019omicidio di Robert Dewey. Il 12 dicembre 1952 la sentenza venne eseguita nella camera a gas del carcere di San Quintino. Cook venne seppellito nel cimitero di Peace Church a Joplin, Missouri. Cook era riconoscibile per le lettere \u201cH-A-R-D-L-U-C-K\u201d tatuate sulle dita della mano sinistra e per la palpebra destra deforme, che non riusciva a chiudersi completamente."}
{"id": "4922493", "revid": "287204", "url": "https://it.wikipedia.org/wiki?curid=4922493", "title": "Nick Brown", "text": "Carriera.\nIn carriera ha raggiunto una finale nel singolare e 3 nel doppio. Nei tornei del Grande Slam ha ottenuto il suo miglior risultato raggiungendo i quarti di finale di doppio agli Australian Open nel 1991, in coppia con l'olandese Menno Oosting.\nIn Coppa Davis ha disputato un totale di 5 partite, collezionando 2 vittorie e 3 sconfitte."}
{"id": "4922494", "revid": "767487", "url": "https://it.wikipedia.org/wiki?curid=4922494", "title": "Lo sterminatore di topi", "text": "Lo sterminatore di topi (\"Trap Happy\") \u00e8 un film del 1946 diretto da William Hanna e Joseph Barbera. \u00c8 il venticinquesimo cortometraggio animato della serie \"Tom &amp; Jerry\", prodotto dalla Metro-Goldwyn-Mayer e uscito negli Stati Uniti il 29 giugno 1946.\nTrama.\nTom \u00e8 stanco di venire sempre superato e umiliato da Jerry, e decide di cercare nelle pagine gialle una societ\u00e0 di disinfestazione. Chiama quindi gli sterminatori di topi Ajax fingendosi Mammy Due Scarpe. Immediatamente arriva uno sterminatore, che si rivela essere Butch, il quale utilizza i propri attrezzi per catturare Jerry. Mentre lo tiene fermo per ucciderlo con un'ascia, per\u00f2, Jerry fugge scambiandosi con la coda di Tom. Butch tenta diverse volte di uccidere Jerry con l'aiuto di Tom, il quale per\u00f2 si rivela pi\u00f9 spesso un ostacolo. I tentativi dei due gatti finiscono addirittura per distruggere parte dei muri di casa. Alla fine, dopo l'ennesimo fallimento a suo danno causato da Tom, Butch si converte in sterminatore di gatti. Tom quindi scappa sfondando la finestra, mentre Butch lo prende a fucilate."}
{"id": "4922495", "revid": "30610", "url": "https://it.wikipedia.org/wiki?curid=4922495", "title": "Lovesong", "text": "Lovesong (a volte chiamata Love Song) \u00e8 una canzone del gruppo post-punk inglese The Cure pubblicata nel 1989 come terzo singolo estratto dall'album \"Disintegration\".\nIl brano ottenne un considerevole successo negli Stati Uniti dove raggiunse il secondo posto nella classifica di Billboard, unico brano del gruppo ad entrare nella top 10, nel Regno Unito raggiunse solo il 18\u00ba posto.\nLa canzone \u00e8 stato oggetto di numerose cover tra cui quelle del gruppo 311, pubblicata come singolo ed inserita nella colonna sonora di \"50 volte il primo bacio\", e della cantante Adele nell'album \"21\".\nIl brano.\nScritta da Robert Smith come \"regalo di nozze\" per l'amata moglie Mary Poole, si tratta di una canzone d'amore dalla melodia accattivante venata da una certa malinconia. Come nel caso delle variazioni di titolo di \"In Between Days\" (altro brano dei Cure), non esiste una grafia universale per il titolo del brano, che viene spesso indicato come \"Lovesong\" oppure \"Love Song\" in diverse uscite ufficiali dei Cure. Il retro di copertina dell'edizione originale in vinile del 1989 di \"Disintegration\" utilizza \"Love Song\" mentre \"Lovesong\" appare nel foglio interno dei testi: la versione rimasterizzata del 2010 usa solo \"Lovesong\" come titolo della traccia. Quando venne pubblicata su singolo nel 1989, la copertina del singolo titolava la canzone \"Lovesong\", mentre la scritta impressa sul disco stesso indica \"Love Song\". I successivi album \"Paris\" e \"Galore\" utilizzano entrambi esclusivamente la dicitura \"Lovesong\", mentre la raccolta di successi del 2001 \"Greatest Hits\" vede \"Lovesong\" nella lista delle tracce e \"Love Song\" nelle note interne. La compilation del 2004 \"Join the Dots: B-Sides &amp; Rarities 1978\u20132001\" utilizza anch'essa il titolo \"Lovesong\"."}
{"id": "4922497", "revid": "785863", "url": "https://it.wikipedia.org/wiki?curid=4922497", "title": "Trap Happy", "text": ""}
{"id": "4922498", "revid": "253269", "url": "https://it.wikipedia.org/wiki?curid=4922498", "title": "Hans Heinrich von Twardowski", "text": "Biografia.\nTwardowski fece il suo debutto teatrale nel 1919 al Lessingtheater di Berlino. Negli anni venti, recit\u00f2 in svariati teatri della citt\u00e0, soprattutto nelle pi\u00e8ces di Carl Sternheim e di Arnolt Bronnen. Nel 1920, pubblic\u00f2 \"Der rasende Pegasus\", un'antologia di piccoli saggi di taglio parodistico. In quel periodo, si avvicin\u00f2 anche al cinema e apparve, nel ruolo di Alan, lo studente che verr\u00e0 ucciso, in uno dei capolavori del cinema espressionista tedesco, \"Il gabinetto del dottor Caligari\". Le parti da lui interpretate sono spesso quelle di un animo tormentato, di personaggi tragici come quello di Florian, l'assassino per amore di \"Genuine\" o il folle principe Otto in \"Ludwig der Zweite, K\u00f6nig von Bayern\".\nDopo l'avvento del sonoro, si trasfer\u00ec negli Stati Uniti. Da immigrato, giunse a New York il 14 dicembre 1930: avrebbe in seguito preso la cittadinanza statunitense nel 1939. Prese parte a un paio di produzioni di film hollywoodiani in versione tedesca, per poi recitare in inglese, ricoprendo molte volte ruoli da aristocratico europeo. Lavor\u00f2 anche, sia come attore che come regista, per il teatro: al Pasadena Playhouse di Brooklyn e, dal 1941, a Broadway. Nemico del nazionalsocialismo, a Hollywood Twardowski si vide affidare spesso parti di nazista, molte volte in uniforme come l'ufficiale di \"Casablanca\" o quello di Reinhard Heydrich in \"Anche i boia muoiono\".\nL'attore mor\u00ec a New York il 19 novembre 1958 all'et\u00e0 di sessant'anni."}
{"id": "4922499", "revid": "729019", "url": "https://it.wikipedia.org/wiki?curid=4922499", "title": "Battaglia di Mart\u00edn Garc\u00eda", "text": "La battaglia di Mart\u00edn Garc\u00eda fu combattuta dal 10 al 15 marzo 1814 tra le forze delle Province Unite del R\u00edo de la Plata, sotto il comando dell'allora tenente colonnello William Brown, e le forze realiste guidate dal capitano di fregata Jacinto de Romarate, che difendevano il territorio.\nDopo un breve combattimento navale vinto dai realisti a causa del danneggiamento della nave ammiraglia patriota, con un alto numero di perdite da parte degli attaccanti, le truppe delle Province Unite si impossessarono dell'isola di Mart\u00edn Garc\u00eda con un assalto, costringendo al ritiro la squadra navale di Romarate. La vittoria di Brown divise le forze nemiche, assicur\u00f2 alle Province Unite l'accesso all'interno delle vie fluviali e rese possibile l'avanzata su Montevideo. Dopo la decisiva vittoria del Buceo, i rivoluzionari poterono chiudere il cerchio attorno alla citt\u00e0, gi\u00e0 assediata da terra, causandone la resa.\nIl conflitto.\nIl 25 maggio 1810 la Rivoluzione di Maggio a Buenos Aires depose il vicer\u00e9 Baltasar Hidalgo de Cisneros e install\u00f2 un nuovo governo, la Prima Giunta. Montevideo decise di non riconoscere la nuova autorit\u00e0, e giur\u00f2 fedelt\u00e0 al Consiglio di Reggenza di Spagna e delle Indie formatosi a Cadice. Sollevatasi attorno alla citt\u00e0 la campagna della \"Banda Oriental\", Montevideo fu assediata dalle milizie di Jos\u00e9 Gervasio Artigas e dalle forze di Buenos Aires guidate da Jos\u00e9 Rondeau.\nCon la citt\u00e0 assediata dalle truppe di terra, la squadra navale realista mantenne la supremazia navale sulle vie d'acqua: il R\u00edo de la Plata e i fiumi Uruguay e Paran\u00e1. La flottiglia di Montevideo, guidata da Jacinto de Romarate, distrusse nella battaglia di San Nicol\u00e1s una prima squadra navale di Buenos Aires mentre quest'ultima era intenta a risalire il Paran\u00e1 per portare rinforzi a Manuel Belgrano, impegnato nella sua campagna militare in Paraguay. A seguito di questa vittoria, le forze navali di Montevideo furono in grado di bloccare il porto di Buenos Aires, bombardare la citt\u00e0 e impedire la caduta della piazza militare spagnola.\nDopo la fine dell'armistizio firmato il 20 ottobre 1811 tra il Primo Triumvirato e il vicer\u00e9 Francisco Javier de El\u00edo, il 20 ottobre 1812 inizi\u00f2 il secondo assedio di Montevideo. La tenacia dei difensori e il loro controllo dei fiumi, oltre che la mancanza di mezzi degli assedianti, mantennero il fronte invariato fino al 1814. Non contribu\u00ec agli sforzi patrioti lo scontro venutosi a creare tra le truppe di Buenos Aires e le milizie della \"Banda Oriental\" guidate da Artigas. Il fallimento di alcune incursioni organizzate dagli assediati per reperire viveri, tra cui quella fermata da Jos\u00e9 de San Mart\u00edn nella battaglia di San Lorenzo, fin\u00ec per mettere in difficolt\u00e0 la piazza militare spagnola, che fu colpita dalla fame e dalle malattie, principalmente lo scorbuto.\nLa seconda squadriglia.\nIl 5 novembre 1813, dopo le dimissioni di Jos\u00e9 Juli\u00e1n P\u00e9rez, Juan Larrea entr\u00f2 nel Secondo Triumvirato.\nLa situazione non era delle migliori. Manuel Belgrano stava retrocedendo in Alto Per\u00f9 dopo le sconfitte di Vilcapugio e Ayohuma, il Cile era invaso dalle truppe di Lima e, debilitato dai conflitti interni, si avviava verso il disastro di Rancagua; a Montevideo era presente una guarnigione spagnola doppia in numero rispetto alle forze assedianti, prive della speranza di catturarla a causa del predominio realista nei mari, e Artigas sollevava la campagna della \"Banda Oriental\", promuovendo allo stesso tempo le defezioni di Entre R\u00edos e Corrientes.\nLarrea inizi\u00f2 a valutare la possibilit\u00e0 di costruire una nuova squadra navale per forzare la situazione sul fronte orientale. Le forze navali erano inesistenti: si disponeva solo di uno sloop e di un lancione nel porto. L'arsenale disponeva solo di 30 cannoni e carronate di differenti calibri quasi inutilizzabili per la scarsa manutenzione, qualche fucile e meno di 200 quintali di polvere da sparo. Non c'erano in deposito legna, bitume, tele, cordame e attrezzature da marina. Non esisteva personale addestrato n\u00e9 esistevano regole per il reclutamento o l'istruzione di ufficiali, marinai, o fanti di marina. Il tesoro, inoltre, consisteva in un solo migliaio di pesos, i proventi della dogana erano scarsi a causa del blocco navale spagnolo e i crediti erano esauriti.\nLarrea decise di stringere un accordo con William Porter White, un facoltoso mercante americano nativo del Massachusetts che simpatizzava per la causa rivoluzionaria, che avrebbe anticipato i fondi necessari per finanziare l'acquisizione delle navi e il loro equipaggiamento, con la promessa di una futura compensazione, legata all'esito dell'impresa. Il 28 dicembre 1813 fu firmato l'accordo tra il Triumvirato e White. All'inizio del 1814 fu scelto di concentrare il potere esecutivo in un'unica persona, nominata Direttore Supremo delle Province Unite del R\u00edo de la Plata. Fu eletto alla carica Gervasio Antonio de Posadas, e Juan Larrea fu scelto come ministro delle finanze, permettendo cos\u00ec un futuro al progetto.\nIn soli due mesi la flotta fu armata e furono allestiti gli equipaggi, composti per la maggior parte da ufficiali e marinai stranieri, mentre le truppe di fanteria marina imbarcate erano in generale formate da creoli. I principali candidati al comando erano il colonnello americano Benjamin Franklin Seaver, comandante della goletta \"Juliet\" appoggiato dal connazionale White, il corsaro francese Stanislas Courrande, che dal 1803 compiva assalti nella zona contro le navi commerciali inglesi, e per ultimo l'irlandese William Brown. La scelta cadde alla fine su quest'ultimo, che ottenne anche il voto di White, in parte per il suo carattere (dato che l'esperienza necessaria era comune a tutti i candidati), ma soprattutto per l'ascendente che poteva avere su ufficiali e marinai, molti dei quali provenivano dalle isole britanniche.\nLa battaglia.\nIl campo di battaglia.\nIl R\u00edo de la Plata \u00e8 un estuario la cui navigazione \u00e8 resa difficile dalla presenza di grandi banchi di sabbia, dalla rapidit\u00e0 con cui cambiano le correnti, dalla violenza dei venti e dalla scarsa profondit\u00e0 delle acque. L'accesso ai fiumi Paran\u00e1 e Uruguay era possibile fino al 1877 in pratica solo attraverso un canale naturale chiamato \"Mart\u00edn Garc\u00eda\" o \"Buenos Aires\", posto ad occidente dell'isola di Mart\u00edn Garc\u00eda, che ne controllava il passaggio; il passaggio orientale, chiamato \"canal del Infierno\" (\u201ccanale dell'Inferno\u201d), era percorso solo da alcune imbarcazioni costiere in periodi di correnti favorevoli.\nDi fronte al rischio di perdere i vantaggi strategici del possesso dell'isola, e con l'obbiettivo di mantenere una base per un eventuale attacco a Colonia del Sacramento, occupata dai ribelli, all'inizio del 1814 Jacinto de Romarate fece fortificare l'isola e vi stabil\u00ec una squadra di 8 imbarcazioni dotate di pezzi d'artiglieria.\nNel campo rivoluzionario, dopo aver ricevuto i gradi di tenente colonnello, Brown cominci\u00f2 la sua campagna salpando il 7 marzo per Colonia del Sacramento, allora in mano ai rivoluzionari.\nLe forze in campo.\nLa squadriglia patriota era formata dalla fregata \"H\u00e9rcules\", dalla corvetta \"C\u00e9firo\", dal brigantino \"Nancy\", dalle golette \"Juliet\" e \"Fortuna\", dalla feluca \"San Luis\" e dallo sloop \"Carmen\".\nLa squadra realista era composta dai brigantini \"Bel\u00e9n\", \"Ar\u00e1nzazu\" e \"G\u00e1lvez\", gli sloop \"Americana\" e \"Murciana\", e le cannoniere \"Perla\", \"Lima\" e \"San Ram\u00f3n\".\nAnche se il numero delle imbarcazioni era quasi uguale, il totale delle bocche da fuoco era a favore della squadra rivoluzionaria. Con 93 cannoni, 430 marinai e 234 soldati di truppa a confronto con i 32 cannoni e i 350 uomini complessivi dei realisti, il vantaggio era tutto dal lato dei patrioti. Tuttavia, la maggior parte della forza era concentrata nella nave ammiraglia, la \"H\u00e9rcules\", per cui il vantaggio rivoluzionario era indissolubilmente legato alla sorte della nave.\nDisposizione di battaglia.\nL'8 marzo Brown, che incrociava al largo di Colonia con la \"H\u00e9rcules\", la \"Fortuna\", il \"San Luis\" e la \"Carmen\", avvist\u00f2 tre brigantini realisti in direzione nordovest. Li segu\u00ec fino al tramonto, ma quando si accorse che entravano nel canale \"Mart\u00edn Garc\u00eda\" e si dirigevano all'isola fece rotta verso Buenos Aires per cercare rinforzi. Lo stesso giorno, alle 8 di sera, la flottiglia realista lev\u00f2 le ancore dall'isola; Romarate dispose le navi su una linea da est ad ovest, coprendo a mezzaluna il passaggio del canale occidentale, con l'appoggio a terra di due cannoni da 6 libbre e dei fucili delle truppe guidate da Jos\u00e9 Benito de Azcu\u00e9naga.\nIl giorno 9, alle 2 di pomeriggio, la flotta di Brown si congiunse con la \"C\u00e9firo\", la \"Juliet\" e la \"Nancy\", per virare poi verso l'isola di Mart\u00edn Garc\u00eda con lo scopo di affrontare il nemico. Alle 5 di sera la squadra navale patriota gett\u00f2 le ancore nel canale, a quattro leghe a sudovest rispetto agli spagnoli, con il banco di sabbia di \"Santa Ana\" a dritta. Il 10 mattina le navi dei rivoluzionari issarono le vele con vento leggero per raggiungere Romarate da entrambi i canali. Il piano di Brown era quello di attaccare il nemico di fronte e anche da dietro; per eseguirlo, distacc\u00f2 una divisione composta dalla \"Fortuna\", dalla \"Carmen\" e dal \"San Luis\" con l'ordine di circumnavigare da ovest il banco di sabbia e cadere sulla retroguardia nemica mentre la divisione principale attaccava frontalmente. Questa divisione comprendeva la \"H\u00e9rcules\", schierata all'ala sinistra, per seguire con la \"C\u00e9firo\" e la \"Nancy\"; la \"Juliet\" occupava la posizione pi\u00f9 a destra.\nLa battaglia navale.\nL'attacco non fu simultaneo. All'una e mezza del pomeriggio, senza aspettare che fosse in posizione la divisione di fiancheggiamento, la squadra di Brown, con la \"Juliet\" all'avanguardia, apr\u00ec il fuoco contro i realisti, che risposero immediatamente.\nLa nave ammiraglia argentina cerc\u00f2 di avanzare sotto il fuoco contro il nemico, ma avendo perduto il suo pilota vir\u00f2 contro un banco di sabbia sotto i colpi di cannone delle prue nemiche, lamentando forti perdite e potendo rispondere alle navi spagnole con tre soli pezzi d'artiglieria, mentre i restanti sparavano contro le batterie di terra. Nel suo rapporto, Brown critic\u00f2 il comportamento del resto della flottiglia durante la battaglia, nonostante fossero stati dati tutti i segnali e si fosse recato lui stesso prima di mezzanotte in barca a supplicare vanamente il suo appoggio.\nDopo aver stabilizzato il fronte, Romarate invi\u00f2 gli sloop \"Americana\" e \"Murciana\" con la cannoniera \"Perla\" e un lancione ad affrontare la divisione rivoluzionaria distaccata nel canale settentrionale; questa si ritir\u00f2 dopo un breve interscambio di colpi, unendosi al resto della squadra. Il combattimento dur\u00f2 fino all'imbrunire; la fregata \"H\u00e9rcules\" ebbe la peggio. In questa, che fu la prima e la pi\u00f9 sanguinosa giornata di battaglia, Romarate riusc\u00ec a respingere l'assalto. Le perdite della forza attaccante furono elevate (Brown quantific\u00f2 in 21 morti e 23 feriti sulla sola nave ammiraglia). Nel campo spagnolo le perdite assommarono a 4 morti e 7 feriti.\nAll'alba dell'11 marzo il fuoco riprese fino alle 8:45 di mattina, quando la \"H\u00e9rcules\", alla quale era rimasta un'unica vela crivellata di colpi all'albero di trinchetto, riusc\u00ec ad uscire dal canale. Alle 5 della sera Romarate invi\u00f2 il suo rapporto ufficiale al comandante della stazione navale, Miguel de la Sierra. In esso inform\u00f2 delle proprie perdite e per il suo stato la flotta patriota si stava apprestando a raggiungere Buenos Aires; a questo scopo sollecit\u00f2 l'arrivo di rinforzi per distruggerla prima dell'arrivo nel porto, credendo che le forze di Montevideo si fossero gi\u00e0 mosse.\nAspettando i rinforzi, Romarate fece sbarcare due cannoni al comando dell'alfiere di fregata Francisco Paloma per rinforzare le forze di terra e la loro capacit\u00e0 di fuoco contro i nemici nel caso questi fossero tornati.\nI ragionamenti di Romarate, tuttavia, si mostrarono sbagliati. Da un lato, la squadra spagnola al comando di Jos\u00e9 Primo de Rivera non si era mossa da Montevideo, perdendo in tal modo una grande opportunit\u00e0. Dall'altro lato, Brown non abbandon\u00f2 le acque della battaglia, ma ricevuti 62 soldati come rinforzo da Colonia del Sacramento, attraverso la goletta inglese \"Hope\", si decise ad assaltare l'isola di Mart\u00edn Garc\u00eda.\nL'assalto.\nIncapace di tornare ad affrontare in maniera diretta la flotta realista, il comandante patriota cambi\u00f2 la sua strategia. Con gli scarsi rinforzi ricevuti disponeva di una forza di fanteria superiore alla guarnigione dell'isola. Se fosse riuscito ad attaccare di sorpresa, con la rapidit\u00e0 sufficiente per evitare che Romarate sbarcasse le sue truppe, avrebbe potuto occupare l'isola.\nLa mattina del 13 Brown invi\u00f2 un'analisi della situazione a Larrea, annunciandogli che l'isola sarebbe stata assaltata la notte stessa, prima che la guarnigione potesse essere rafforzata da una spedizione proveniente da Montevideo. Riteneva di aver danneggiato le navi di Romarate e confidava nelle parole di tre marinai italiani e di uno portoghese, secondo i quali 750 soldati di guarnigione a Mart\u00edn Garc\u00eda erano stati rispediti a Montevideo.\nIl 14 Brown diede ordine al capitano Baxter di ricevere a bordo della \"Juliet\" tutti gli uomini della \"H\u00e9rcules\" che potesse trasportare in coperta, e di recarsi al luogo di sbarco scelto, entrando in azione un'ora dopo il segnale. Manifest\u00f2 poi il volere di far sbarcare 20 marinai dalla \"Juliet\", 20 dal \"Nancy\", 20 dalla \"C\u00e9firo\" e 50 dalla \"H\u00e9rcules\", per un totale di 110 marinai, che si sarebbero aggiunti ai 230 soldati di truppa.\nAvendo solo ufficiali subalterni, si svolse un consiglio per stabilire chi dovesse comandare l'assalto pianificato. Fu scelto il tenente Oron\u00e1, che divise le forze in tre colonne di un'ottantina di uomini ciascuna. Alle 8 di sera del giorno 14 la squadra patriota gett\u00f2 silenziosamente le ancore mezzo miglio a sud-est della rada di \"Puerto Viejo\" e alle 2:30 della notte sbarcarono in 20 minuti, in ordine di divisione, i 240 uomini di truppa, trasportati da 8 barche. All'avvicinarsi, le imbarcazioni subirono il fuoco di alcuni spagnoli trincerati sulle alture, che comunque fuggirono verso l'interno dell'isola dopo i primi colpi di risposta.\nCompletato lo sbarco, Brown port\u00f2 la squadra verso la flotta realista per simulare un attacco come azione diversiva rispetto all'operazione principale. L'avanzata di terra si arrest\u00f2 e al momento di risalire una collina che dominava il porto i soldati patrioti subirono il fuoco delle truppe realiste. Nello stesso frangente la flotta di Brown cominci\u00f2 a bombardare da occidente la squadra spagnola.\nL'attacco di terra, effettuato sotto il fuoco nemico e su percorsi in salita e pieni di ostacoli, ebbe un breve stallo. In questo momento critico fu ordinato ai tamburi e ai pifferi di suonare la marcia \"Saint Patrick's Day in the Morning\" (\u201cLa mattina del giorno di San Patrizio\u201d). Le truppe erano composte da diverse nazionalit\u00e0, con una grande presenza di marinai irlandesi; in tal modo questo pezzo, suonato pochi giorni prima del giorno di San Patrizio, infuse forza agli attaccanti. La canzone divenne la prima marcia navale dell'Argentina.\nL'avanzata delle truppe riprese con grande impeto e il forte fu attaccato all'arma bianca. Gli spagnoli furono sopraffatti e si arresero dopo 20 minuti di combattimento; il tenente Jones, proveniente dalla \"C\u00e9firo\", cattur\u00f2 le batterie di terra e le rivolse contro la flotta di Romarate, issando la bandiera delle Province Unite sull'isola.\nI realisti ebbero 10 morti, 7 feriti e 50 prigionieri. I patrioti subirono la morte di 3 soldati e il ferimento di altri 5. Lo stesso comandante delle truppe di terra Pedro Oron\u00e1 fu lievemente ferito nell'operazione. La maggior parte degli abitanti dell'isola, cos\u00ec come i rimanenti soldati della guarnigione, riusc\u00ec a imbarcarsi sulla flotta spagnola.\nA corto di polvere da sparo e munizioni, Romarate fu costretto a rimanere ai margini della battaglia come testimone della vittoria degli avversari. L'ultimo combattimento si produsse all'alba del 15 marzo, quando lo sloop \"Carmen\" comandato dal greco Samuel Spiro, che si era avvicinato alla flotta spagnola durante la notte per spiarne i movimenti, scambi\u00f2 una serie di colpi con il nemico; il favore dei venti e della corrente ne facilitarono in seguito la fuga.\nConseguenze.\nNon potendo contare sugli aiuti che aveva sollecitato, Romarate riusc\u00ec ad approfittare della marea per fuggire e riparare alla foce dei fiumi R\u00edo Negro e Uruguay; qui ottenne l'aiuto di Fernando Otorgu\u00e9s, luogotenente di Jos\u00e9 Gervasio Artigas, che si era allontanato dall'assedio di Montevideo prima della caduta della citt\u00e0 per i suoi disaccordi con il governo di Buenos Aires.\nIl 25 marzo, a compimento degli ordini di Larrea, furono imbarcati i prigionieri, furono bruciate le abitazioni e fu evacuata la popolazione residente dell'isola; la flotta giunse il giorno seguente a Colonia del Sacramento, dove i prigionieri furono sbarcati e messi a disposizione del comandante della piazza. Convinto che la mancanza di munizioni e cibo avrebbero presto costretto Romarate ad arrendersi, Brown concentr\u00f2 tutti i suoi sforzi sul blocco navale di Montevideo, che considerava l'unico modo per porre termine alla guerra sul fronte orientale.\nLa vittoria patriota apr\u00ec la campagna navale del 1814, che si concluse il 17 maggio con il successo nella battaglia del Buceo. I patrioti rimasero cos\u00ec in possesso del R\u00edo de la Plata e riuscirono in tal modo a far capitolare Montevideo, la cui posizione fu resa insostenibile dalle vittorie navali dei patrioti."}
{"id": "4922505", "revid": "1793900", "url": "https://it.wikipedia.org/wiki?curid=4922505", "title": "G\u00eblle Fra", "text": "Il Monumento della rimembranza (in francese \"Monument du souvenir\"), generalmente noto con il soprannome di G\u00eblle Fra (\"Signora dorata\" in lussemburghese), \u00e8 un memoriale militare situato nella citt\u00e0 di Lussemburgo, capitale dell'omonimo Stato dell'Europa occidentale; il monumento \u00e8 dedicato alle migliaia di cittadini lussemburghesi che si arruolarono nelle forze armate dei paesi Alleati e rimasero uccisi durante gli eventi della prima guerra mondiale.\nLa \"G\u00eblle Fra\" \u00e8 situata in Piazza della Costituzione (\"Place de la Constitution\") nel centrale quartiere di Ville-Haute.\nDescrizione.\nLa parte centrale del memoriale \u00e8 costituita da un obelisco in granito alto 21 metri, poggiante su una base cubica e alla cui sommit\u00e0 si trova una statua in bronzo dorato raffigurante una figura femminile, ripresa nell'atto di sollevare una corona di alloro con entrambe le mani mentre tiene lo sguardo rivolto verso il basso; ai piedi dell'obelisco vi sono altre due statue in bronzo, non dorate, raffiguranti due soldati in abiti di guerrieri greci classici: uno \u00e8 disteso sulla schiena e depositato su un altare alla base dell'obelisco, l'altro gli \u00e8 seduto accanto come nell'atto di vegliarlo. Sui lati del basamento dell'obelisco e davanti al gruppo scultoreo sono presenti delle placche contenenti le dediche del monumento.\nA scolpire le tre statue fu l'artista lussemburghese Claus Cito; l'identit\u00e0 della modella ritratta nella figura femminile, da cui deriva il soprannome di \"G\u00eblle Fra\", non \u00e8 mai stata rivelata.\nStoria.\nIl piccolo granducato di Lussemburgo venne invaso dalle forze dell'Impero tedesco il 2 agosto 1914, nell'ambito delle fasi iniziali della prima guerra mondiale; il governo lussemburghese si proclam\u00f2 neutrale e non oppose resistenza all'azione, e i tedeschi si limitarono a instaurare un regime di occupazione militare, lasciando ai lussemburghesi una certa autonomia sulle questioni di politica interna. A dispetto dell'atteggiamento accondiscendente dimostrato dal governo, diverse migliaia di cittadini lussemburghesi residenti all'estero decisero di arruolarsi nelle forze armate dei paesi Alleati per combattere contro i tedeschi occupanti: almeno 3.200 lussemburghesi si offrirono volontari per l'arruolamento nel solo esercito francese, e tra questi vi furono circa 2.800 caduti nel corso della guerra (all'incirca l'1% dell'intera popolazione del granducato). Il Lussemburgo rimase sotto occupazione tedesca fino al termine del conflitto nel novembre del 1918, quando il paese fu infine liberato dalle truppe francesi e statunitensi e restaurato nella sua piena indipendenza.\nLa realizzazione del monumento commemorativo dei caduti lussemburghesi della \"Grande Guerra\" fu decisa nel febbraio del 1920; il monumento stesso fu poi inaugurato il 23 maggio 1923. Il 10 maggio 1940 il Lussemburgo fu nuovamente invaso dalle forze tedesche: questa volta il governo della Germania nazista decise per la piena annessione del granducato allo Stato tedesco, e tutti i simboli dell'autonomia lussemburghese furono cancellati; il 20 ottobre 1940 i tedeschi provvidero alla demolizione della \"G\u00eblle Fra\", nonostante le forti proteste della popolazione di Lussemburgo e i tentativi degli studenti della citt\u00e0 di difendere il monumento. Dopo la seconda liberazione del paese nell'ottobre del 1944 e la fine della guerra, si decise di ricostruire il monumento cos\u00ec come era, ma sebbene varie parti fossero state salvate dalla distruzione e recuperate i lavori procedettero a rilento e il memoriale fu nuovamente inaugurato il 23 giugno 1985; iscrizioni commemorative dei caduti lussemburghesi durante la seconda guerra mondiale e la guerra di Corea furono aggiunte alle placche alla base dell'obelisco.\nLa \"G\u00eblle Fra\" divenne un monumento di rilievo nazionale e identificativo dell'identit\u00e0 lussemburghese; nel febbraio del 2010 la statua fu temporaneamente rimossa dalla cima dell'obelisco ed esposta nel padiglione del Lussemburgo durante l'Expo 2010 di Shanghai."}
{"id": "4922506", "revid": "729019", "url": "https://it.wikipedia.org/wiki?curid=4922506", "title": "Circonvoluzione frontale mediale", "text": "La circonvoluzione frontale mediale \u00e8 la continuazione, sulla faccia mediale dell'emisfero, della circonvoluzione frontale superiore, situata immediatamente al di sopra del solco frontale superiore. La porzione della superficie laterale dell'emisfero \u00e8 di solito pi\u00f9 o meno completamente suddivisa in una parte superiore e una parte inferiore dalla presenza di un solco antero-posteriore, il solco paramediano, che, tuttavia, \u00e8 spesso interrotto da circonvoluzioni a ponte.\nCi sono alcune evidenze che questa struttura svolga un ruolo nei meccanismi di tipo esecutivo.\nIn uno studio del 2012 \u00e8 stato evidenziato come la pseudoipoacusia, un disturbo somatoforme caratterizzato da perdita di udito in assenza di segni clinici, audiometrici o di potenziali evocati (in inglese auditory brainsistem response - ABR), nell'infanzia e nell'adolescenza, possa essere associato ad un aumento di volume della materia grigia nella circonvoluzione frontale mediale e nella circonvoluzione temporale superiore."}
{"id": "4922509", "revid": "65147994", "url": "https://it.wikipedia.org/wiki?curid=4922509", "title": "Fumo interstellare", "text": ""}
{"id": "4922513", "revid": "287204", "url": "https://it.wikipedia.org/wiki?curid=4922513", "title": "Battaglia di Martin Garcia", "text": ""}
{"id": "4922515", "revid": "599013", "url": "https://it.wikipedia.org/wiki?curid=4922515", "title": "Un giorno da cani", "text": ""}
{"id": "4922516", "revid": "481666", "url": "https://it.wikipedia.org/wiki?curid=4922516", "title": "Hans Heinrich v. Twardowski", "text": ""}
{"id": "4922518", "revid": "743200", "url": "https://it.wikipedia.org/wiki?curid=4922518", "title": "Kathrine Le Mesurier", "text": ""}
{"id": "4922525", "revid": "72811", "url": "https://it.wikipedia.org/wiki?curid=4922525", "title": "Antico francese", "text": ""}
{"id": "4922528", "revid": "72811", "url": "https://it.wikipedia.org/wiki?curid=4922528", "title": "Antico ligure", "text": ""}
{"id": "4922530", "revid": "73843", "url": "https://it.wikipedia.org/wiki?curid=4922530", "title": "Sbarro Filipinetti II", "text": "La Sbarro Filipinetti II \u00e8 un'autovettura sportiva realizzata da Franco Sbarro nel 1967.\nSviluppo.\nIl modello fu il secondo realizzato del designer svizzero per la famiglia Filipinetti nella quale era impiegato come dirigente tecnico della loro squadra corse. Distante due anni dal primo modello, tale vettura convinse Sbarro delle sue capacit\u00e0 di progettista automobilistico e lo port\u00f2 ad abbandonare i Filipinetti e a fondare una propria azienda (l'ACA) nel 1968.\nTecnica.\nLa Filipinetti II, come la Filipinetti I, era basata su meccanica Volkswagen, ma il design era pi\u00f9 aerodinamico della precedente e l'impianto luci era costituito ora da sei fari posti sotto una protezione di plexiglas. Come propulsore era impiegato un Volkswagen da 1600 cc."}
{"id": "4922533", "revid": "72811", "url": "https://it.wikipedia.org/wiki?curid=4922533", "title": "Lingua antico gallese", "text": ""}
{"id": "4922536", "revid": "72811", "url": "https://it.wikipedia.org/wiki?curid=4922536", "title": "Antico inglese", "text": ""}
{"id": "4922538", "revid": "767487", "url": "https://it.wikipedia.org/wiki?curid=4922538", "title": "Hal (film)", "text": " \u00e8 un film d'animazione del 2013 diretto da Ry\u014dtar\u014d Makihara.\nProdotto da Wit Studio e uscito nelle sale giapponesi l'8 giugno 2013, dalla primavera dello stesso anno ne \u00e8 stato pubblicato anche un adattamento manga sulla rivista \"Bessatsu Margaret\", edito da Sh\u016beisha.\nTrama.\nIn un Giappone di un prossimo futuro, i due giovani Kurumi ed Hal vengono separati brutalmente da un incidente aereo mortale. Dal fatale incidente si salva solo uno dei due innamorati e, sotto shock, non riesce ad affrontare l'esperienza luttuosa e ad accettare la realt\u00e0.\nImpietositi, i parenti e gli amici decidono di far superare il trauma all'infelice vittima lasciando che il robot di famiglia Q01 prenda il posto del deceduto Hal. Nonostante la finzione, la coppia cos\u00ec riunitasi torna a rivivere i dissapori e i contrasti passati, antecedenti all'incidente, questa volta per\u00f2, approcciandovi con una consapevolezza ed un atteggiamento diverso. Kurumi, infatti, sebbene all'inizio scettica e diffidente di fronte al nuovo \"Robot-Hal\", va via via affezionandosi al nuovo compagno; tuttavia, vecchie conoscenze tornano a frapporsi nell'idillio romantico della rinata coppia e l'apparizione dell'amico d'infanzia Ryuu non far\u00e0 che portare a galla scomode verit\u00e0."}
{"id": "4922541", "revid": "767487", "url": "https://it.wikipedia.org/wiki?curid=4922541", "title": "Solid Serenade", "text": "Solid Serenade \u00e8 un film del 1946 diretto da William Hanna e Joseph Barbera. \u00c8 il ventiseiesimo cortometraggio animato della serie \"Tom &amp; Jerry\", prodotto dalla Metro-Goldwyn-Mayer e uscito negli Stati Uniti il 31 agosto 1946. Estratti di questo cortometraggio sono visibili in altri tre cortometraggi di Tom e Jerry: \"Il diario di Jerry\", \"Gatto colpito al cuore\" e \"Il gatto impertinente\" (in quest'ultimo caso con l'audio alterato).\nTrama.\nTom va a fare una serenata con il contrabbasso a Toodles, cantando \"Is You Is or Is You Ain't My Baby\", dopo aver legato il cane da guardia Killer (che \u00e8 identico a Spike). Cos\u00ec facendo per\u00f2 disturba il sonno di Jerry, che tira in faccia a Tom due torte (di cui la prima contenente un ferro da stiro). Tom insegue Jerry, ma quest'ultimo slega Killer. Ora \u00e8 Tom ad essere inseguito, ma riesce pi\u00f9 volte a liberarsi di Killer. Jerry si rifugia nella cuccia del cane, e Tom lo segue senza sapere che all'interno \u00e8 gi\u00e0 tornato Killer. Il cane scatena la sua furia su Tom, e infine usa il gatto come corda del contrabbasso per fare a sua volta una serenata a Toodles, mentre Jerry suona i baffi di Tom con un archetto."}
{"id": "4922546", "revid": "72811", "url": "https://it.wikipedia.org/wiki?curid=4922546", "title": "Antico frisone", "text": ""}
{"id": "4922549", "revid": "72811", "url": "https://it.wikipedia.org/wiki?curid=4922549", "title": "Antico occitano", "text": ""}
{"id": "4922551", "revid": "72811", "url": "https://it.wikipedia.org/wiki?curid=4922551", "title": "Antico olandese", "text": ""}
{"id": "4922552", "revid": "72811", "url": "https://it.wikipedia.org/wiki?curid=4922552", "title": "Antico sassone", "text": ""}
{"id": "4922555", "revid": "72811", "url": "https://it.wikipedia.org/wiki?curid=4922555", "title": "Slavo ecclesiastico", "text": ""}
{"id": "4922557", "revid": "72811", "url": "https://it.wikipedia.org/wiki?curid=4922557", "title": "Antico slavo ecclesiastico", "text": ""}
{"id": "4922560", "revid": "72811", "url": "https://it.wikipedia.org/wiki?curid=4922560", "title": "Turco antico", "text": ""}
{"id": "4922561", "revid": "72811", "url": "https://it.wikipedia.org/wiki?curid=4922561", "title": "Alto tedesco antico", "text": ""}
{"id": "4922563", "revid": "24823", "url": "https://it.wikipedia.org/wiki?curid=4922563", "title": "The Platinum Collection (Matia Bazar)", "text": "The Platinum Collection \u00e8 la diciannovesima raccolta dei Matia Bazar, pubblicata su CD dalla EMI Italiana (catalogo 999 5 10598 2) nel 2007.\nIl disco.\nRaccolta ufficiale internazionale che fa parte dell'omonima collana della EMI, costituita da un Box Set monografico, normalmente di 3 CD, per ciascun artista/gruppo musicale trattato.\nTutte le canzoni sono rimasterizzate e provengono in gran parte dalle antologie ' (), ' (: \"Cercami ancora\", \"Amami\" e \"I Feel You\"), The Best Platinum Collection (: \"Tu semplicit\u00e0\", \"Ma perch\u00e9\" e \"Italian sinfonia\"), con l'eccezione di \"Cuore Irlandese\" (remaster 1997 dell'album originale del 1989) e di tutte le tracce contrassegnate con *.\nTutti i brani sono cantati da Antonella Ruggiero.\nNessun inedito presente, n\u00e9 singolo estratto da questa raccolta.\nTracce.\nL'anno indicato \u00e8 quello di pubblicazione dell'album o del singolo che contiene il brano.\n(*) Dal remaster Virgin 1991 dell'album corrispondente.\nFormazione.\nGruppo"}
{"id": "4922564", "revid": "72811", "url": "https://it.wikipedia.org/wiki?curid=4922564", "title": "Alto tedesco medio", "text": ""}
{"id": "4922569", "revid": "287204", "url": "https://it.wikipedia.org/wiki?curid=4922569", "title": "Euroleague Basketball 2013-2014 - Play-off", "text": "La fase dei play-off della Euroleague Basketball 2013-2014 si disputa dal 15 al 25 aprile 2014."}
{"id": "4922572", "revid": "297031", "url": "https://it.wikipedia.org/wiki?curid=4922572", "title": "Alpi giapponesi", "text": "Le sono una serie di catene montuose situate in Giappone, distribuite lungo l'isola principale Honsh\u016b. Il nome \u00e8 stato coniato da William Gowland, \"padre dell'archeologia giapponese\", riferendosi per\u00f2 solamente ai monti Hida, e successivamente reso popolare dal reverendo Walter Weston (1861-1940), un missionario inglese la cui lapide commemorativa \u00e8 situata a Kamik\u014dchi, una destinazione turistica nota per il suo clima alpino.\nDescrizione.\nOggi le Alpi giapponesi si riferiscono ai monti Hida, i monti Kiso e i monti Akaishi. Questi massicci contengono diverse cime che superano i 3000 metri di altezza, le pi\u00f9 alte dopo il Fuji. Le vette massime sono il monte Hotaka con i suoi 3190 metri, e il monte Kita, di 3193 metri. Il monte Ontake, nella prefettura di Nagano si eleva per 3067 metri ed \u00e8 meta di pellegrinaggio, nonch\u00e9 un vulcano attivo (le ultime eruzioni risalgono al 2007 - 2014).\nAlpi Settentrionali.\nLe Alpi Settentrionali, note anche come monti Hida, si estendono per le prefetture di Nagano, Toyama e Gifu. Una piccola parte di queste montagne raggiungono anche la prefettura di Niigata.\nAlpi Centrali.\nLe Alpi Centrali, note anche come Monti Kiso, si trovano nella prefettura di Nagano.\nAlpi Meridionali.\nLe Alpi Meridionali, conosciute anche come monti Akaishi, si estendono a Nagano, Yamanashi e Shizuoka."}
{"id": "4922574", "revid": "1305772", "url": "https://it.wikipedia.org/wiki?curid=4922574", "title": "ARM Netzahualcoyotl (D-102)", "text": "Il cacciatorpediniere ARM \"Netzahualcoyotl\" (ex USS \"Steinaker\" (DD-863)) era una nave scuola degli allievi ufficiali della Armada de M\u00e9xico. La nave \u00e8 stata l'ultima unit\u00e0 della classe Gearing a rimanere in servizio e oltre a compiti addestrativi venne utilizzata per il pattugliamento costiero per il contrasto al narcotraffico.\nUSS Steinaker (DD-863).\nLa costruzione della nave \u00e8 avvenuta nei cantieri navali Bethlehem Steel di Staten Island nello stato di New York dove il suo scafo \u00e8 stato impostato sugli scali il 1\u00ba settembre 1944 e varato il 1\u00ba febbraio 1945 con il nome Steinaker, in onore di Donald Baur Steinaker un marine caduto a soli venti anni di et\u00e0 il 9 ottobre 1942 durante la Campagna di Guadalcanal e decorato alla memoria con la Navy Cross. La nave, entrata in servizio nella US Navy il successivo 26 maggio venne assegnata alla base di Norfolk alternando la sua attivit\u00e0 operativa lungo la costa est degli Stati Uniti nella Atlantic Fleet e l'impiego nel Mediterraneo nella Sesta Flotta.\nIl 1\u00ba luglio 1952 la nave rientr\u00f2 in cantiere per essere convertita in unit\u00e0 di difesa aerea a lungo raggio. I lavori vennero effettuati presso il Norfolk Naval Shipyard nell'ambito di un programma di conversione di dodici Gearing in cacciatorpediniere antiaerei, dopo che in precedenza altri ventiquattro cacciatorpediniere della classe erano stati sottoposti a tali lavori di conversione.\nI lavori, che videro l'installazione di nuovi radar di ricerca aerea, terminarono il 28 febbraio 1953 e il primo impiego come unit\u00e0 di difesa aerea a lungo raggio avvenne nella Sesta Flotta dal 16 settembre 1953 al 3 febbraio 1954.\nNel 1964 la nave fece il suo rientro in cantiere per essere sottoposta agli ammodernamenti del Programma FRAM per essere convertita in unit\u00e0 antisommergibile. I lavori vennero svolti al Boston Navy Yard e vennero completati nel febbraio 1965.\nLa nave venne impiegata nel 1967 per due mesi nel Mar Rosso e in Oceano Indiano. Il 26 marzo 1968 lasci\u00f2 Norfolk e dopo avere attraversato per la prima volta il 31 marzo il Canale di Panama per la sua prima missione nel Pacifico e aver toccato i porti di San Diego, Pearl Harbor, Midway, Guam e le Filippine giunse nelle acque del Vietnam. La nave venne assegnata alla Settima Flotta dal 20 maggio al 1\u00ba ottobre partecipando a bombardamenti navali a supporto delle operazioni nelle Province di Binh Thuan e Phu Yen allo scopo di interdire infiltrazioni per via marittima delle forze comuniste in Vietnam del Sud.\nLa nave fece rientro sulla costa orientale degli Stati Uniti attraverso Subic Bay, Singapore, Yokosuka e Okinawa giungendo a Norfolk il 5 novembre 1968 e riprendendo la sua attivit\u00e0 operativa nella Atlantic Fleet fino al 9 gennaio 1970, quando venne assegnata alla Forza navale permanente della NATO, svolgendo tale compito fino al 23 luglio 1970. Dopo un altro impiego nel Mediterraneo, dal 23 febbraio al 23 luglio 1971 e nell'Atlantico settentrionale dal 10 luglio al 18 novembre 1972 la nave venne messa in riserva il 1\u00ba luglio 1973 e trasferita a Baltimora, il suo porto base, dove dal dicembre 1974 ha svolto il ruolo di nave scuola per la US Navy Reserve. Nel corso della sua attivit\u00e0 operativa nella US Navy la nave ha ricevuto due Battle Stars per il servizio nella guerra del Vietnam.\nAi lavori tra il 1\u00ba luglio 1952 e il 28 febbraio 1953\nARM \"Netzahualc\u00f3yotl\" (D-102).\nIl 24 febbraio 1982 la nave venne ceduta al Messico e ribattezzata \"Netzahualc\u00f3yotl\" in onore del Tlatoani di Texcoco, una citt\u00e0 stato dell'America precolombiana, che ai tempi della conquista spagnola era una delle maggiori citt\u00e0 dell'America Centrale, con una popolazione di circa 24.000 abitanti, seconda sola a Tenochtitl\u00e1n; Nezahualc\u00f3yotl, che era profondamente religioso e sembra venerasse un unico dio, govern\u00f2 con grande saggezza e fu conosciuto anche come poeta e filosofo per le sue poesie giunte fino a noi, circa trenta composizioni, che trattano dei temi della morte, dell'enigma dell'uomo e della sua creazione divina.\nLa nave effettuava annualmente crociere addestrative con gli allievi dell'Accademia Navale Messicana, navigando dal Messico fino a San Francisco in California.\nNel 2013 venne annunciato il suo ritito dal servizio a causa della sua obsolescenza e agli alti costi di manutenzione. Il suo disarmo \u00e8 avvenuto nel 2014."}
{"id": "4922578", "revid": "928455", "url": "https://it.wikipedia.org/wiki?curid=4922578", "title": "Provincia di Coihaique", "text": ""}
{"id": "4922586", "revid": "290948", "url": "https://it.wikipedia.org/wiki?curid=4922586", "title": "Microcristallina", "text": ""}
{"id": "4922587", "revid": "290948", "url": "https://it.wikipedia.org/wiki?curid=4922587", "title": "Criptocristallina", "text": ""}
{"id": "4922588", "revid": "290948", "url": "https://it.wikipedia.org/wiki?curid=4922588", "title": "Macrocristallina", "text": ""}
{"id": "4922589", "revid": "290948", "url": "https://it.wikipedia.org/wiki?curid=4922589", "title": "Microcristallino", "text": ""}
{"id": "4922590", "revid": "290948", "url": "https://it.wikipedia.org/wiki?curid=4922590", "title": "Criptocristallino", "text": ""}
{"id": "4922591", "revid": "290948", "url": "https://it.wikipedia.org/wiki?curid=4922591", "title": "Macrocristallino", "text": ""}
{"id": "4922592", "revid": "767487", "url": "https://it.wikipedia.org/wiki?curid=4922592", "title": "Come (Prince)", "text": "Come \u00e8 il quindicesimo album da studio del cantante e musicista statunitense Prince, pubblicato nel 1994 dalla etichetta Warner Bros. Records."}
{"id": "4922594", "revid": "481666", "url": "https://it.wikipedia.org/wiki?curid=4922594", "title": "Hans von Twardowski", "text": ""}
{"id": "4922597", "revid": "287204", "url": "https://it.wikipedia.org/wiki?curid=4922597", "title": "Masse", "text": ""}
{"id": "4922601", "revid": "74610", "url": "https://it.wikipedia.org/wiki?curid=4922601", "title": "Te\u00f3filo Stevenson Lawrence", "text": ""}
{"id": "4922614", "revid": "729019", "url": "https://it.wikipedia.org/wiki?curid=4922614", "title": "Linea Ibusuki Makurazaki", "text": "La \u00e8 una linea ferroviaria regionale dell'isola del Ky\u016bsh\u016b, in Giappone, gestita dalla JR Kyushu, e collega le stazioni di Kagoshima-Ch\u016b\u014d, nella citt\u00e0 di Kagoshima a quella di Makurazaki, nella citt\u00e0 omonima, e si trova interamente nella prefettura di Kagoshima.\nLa linea percorre la costa sudorientale della penisola di Satsuma e, se esclusa la monorotaia di Okinawa, \u00e8 la ferrovia pi\u00f9 meridionale di tutto il giappone, e la stazione di Nishi-\u014cyama la pi\u00f9 a sud dell'arcipelago.\nTraffico.\nLa linea Ibusuki Makurazaki \u00e8 utilizzata sia da servizi locali che a media percorrenza. \nI treni regionali sono divisi in due relazioni: la Kagoshima-Ch\u016b\u014d - Yamakawa funge da ferrovia suburbana per la popolosa citt\u00e0 di Kagoshima, con una frequenza relativamente buona. Da Kagoshima-Ch\u016b\u014d ci sono circa tre treni all'ora per Goino, uno ogni 20 o 40 minuti per Kiire, e uno all'ora per Ibusuki o Yamakawa.\nTre volte al giorno circolano anche i treni \"Ibusuki no Tatemabako\" e il \"Nanohana\", treni espressi limitati che collegano rapidamente Kagoshima con il sud della linea. Dal 2011 il treno \"Nanohana\" \u00e8 stato riclassificato come rapido, e quindi non soggetto a tariffazione speciale.\nFra Yamakawa e Makurazaki la linea diventa molto rurale, con una bassa frequenza (la mattina ci sono periodi di ben sei ore senza treno), e la maggior parte delle stazioni non sono presenziate."}
{"id": "4922618", "revid": "110157", "url": "https://it.wikipedia.org/wiki?curid=4922618", "title": "Museum of Contemporary Art (Chicago)", "text": "Il Museum of Contemporary Art (MCA) \u00e8 un museo di arte contemporanea situato nel centro della citt\u00e0 statunitense di Chicago nell'Illinois. Il museo, fondato nel 1967, ospita una collezione di circa duecento opere d'arte che vanno dal dopoguerra ad giorni nostri. L'attuale sede, inaugurata tra il 21 e il 22 giugno 1996, \u00e8 stata progettata dall'architetto Tedesco Josef Paul Kleihues.\nTra gli altri fanno parte della collezione permanente del museo alcune opere di Andy Warhol e Alexander Calder."}
{"id": "4922619", "revid": "729019", "url": "https://it.wikipedia.org/wiki?curid=4922619", "title": "Battaglia di Shaiba", "text": "La battaglia di Shaiba, combattuta nell'ambito della prima guerra mondiale fra le truppe dell'Impero ottomano e quelle dell'Impero britannico nell'aprile 1915, fu il vano tentativo ottomano di riconquistare la citt\u00e0 di Bassora, persa contro i britannici cinque mesi prima.\nStoria.\nDopo aver occupato Bassora nel novembre 1914, le forze britanniche provvidero a rafforzare le loro posizioni attorno a quell'importante nodo di comunicazioni e centro industriale.\nL'Impero ottomano, d'altro canto, volendo spingere i Britannici fuori dalla Mesopotamia, progett\u00f2 un piano per la riconquista della citt\u00e0.\nLe truppe ottomane al comando di S\u00fcleyman Asker\u00ee erano composte da circa 4.000 soldati regolari e da una forza stimabile in circa 14.000 irregolari arabi e curdi.\nNonostante le stagionali esondazioni dei fiumi avessero trasformato l'area tra Bassora e Shaiba in un acquitrino, Asker\u00ee scelse di attaccare i britannici proprio a Shaiba, a sud-ovest di Bassora, avvalendosi di imbarcazioni per lo spostamento, peraltro difficoltoso, delle sue truppe. Il campo fortificato di Shaiba, protetto da fossato e filo spinato, era presidiato da circa 7.000 soldati dell'Impero britannico comandati dal maggior generale Charles Melliss.\nAlle 05.00 del 12 aprile 1915 gli ottomani iniziarono il bombardamento che si protrasse fino al tramonto quando fu tentato un assalto attraverso i varchi aperti nel filo spinato; tuttavia le truppe ottomane furono respinte e dovettero raggiungere il vicino bosco di Barjisiyeh per riorganizzarsi. In quella stessa giornata una forza di regolari e irregolari ottomani tent\u00f2 di oltrepassare Shaiba e raggiungere Bassora; tuttavia i britannici notarono la manovra e inviarono il 7th Hariana Lancers e il 104th Wellesley's Rifles per contrastarla; ma non vi riuscirono. Il generale Melliss decise allora di muovere il 2\u00ba battaglione del Dorset Regiment e il 24th Punjabis, che riuscirono dove gli altri due reggimenti avevano fallito, mettendo in fuga gli irregolari arabi e facendo quattrocento prigionieri. Dopo questa azione gli irregolari al seguito di Asker\u00ee si dispersero mentre il resto della forza ottomana fece ritorno al bosco di Barjisiyeh. Fu qui che esso venne sorpreso all'indomani dai Britannici, usciti dal forte per cercare lo scontro guidati personalmente da Melliss.\nI combattimenti ebbero una grande intensit\u00e0 e durarono per la gran parte della giornata finch\u00e9, verso le 17:00, l'impeto britannico si esaur\u00ec del tutto a causa del nutrito fuoco ottomano. La situazione fu sbloccata da un ultimo attacco alla baionetta del 2\u00ba Dorset e del 24th Punjabis, che riuscirono a sopraffare i soldati ottomani mettendoli in rotta. Melliss, con gli uomini stremati e la cavalleria smontata per dar man forte alla fanteria, prefer\u00ec non inseguire il nemico. Asker\u00ee si suicid\u00f2.\nLa battaglia di Shaiba fu l'ultima minaccia ottomana alla citt\u00e0 di Bassora; infatti dopo lo scontro l'iniziativa pass\u00f2 quasi del tutto ai Britannici. Essa fu anche la svolta che indusse gli arabi a riconsiderare il loro appoggio all'Impero ottomano: di l\u00ec a poco rivolte scoppiarono a Najaf e a Kerbela.\nAlla memoria del maggiore George Wheeler del 7th Hariana Lancers venne concessa la Victoria Cross, massima onorificenza britannica."}
{"id": "4922637", "revid": "62748", "url": "https://it.wikipedia.org/wiki?curid=4922637", "title": "Museum of Contemporary Art Chicago", "text": ""}
{"id": "4922639", "revid": "1573940", "url": "https://it.wikipedia.org/wiki?curid=4922639", "title": "Mangora acaponeta", "text": "Mangora acaponeta \u00e8 un ragno appartenente alla famiglia Araneidae.\nEtimologia.\nIl nome proprio della specie si riferisce alla localit\u00e0 messicana di rinvenimento degli esemplari: Acaponeta\nCaratteristiche.\nL'olotipo femminile rinvenuto ha dimensioni: cefalotorace lungo 1,3\u00a0mm, largo 1,1\u00a0mm; opistosoma lungo 2,5\u00a0mm.\nDistribuzione.\nLa specie \u00e8 stata reperita nel Messico occidentale: a 12,8\u00a0km a nordovest della citt\u00e0 di \"Acaponeta\", nello Stato di Nayarit.\nTassonomia.\nAl 2014 non sono note sottospecie e dal 2005 non sono stati esaminati nuovi esemplari."}
{"id": "4922644", "revid": "580", "url": "https://it.wikipedia.org/wiki?curid=4922644", "title": "Josef B. Malina", "text": "\u00c8 autore di \"Orbis Catholicus: Bilder gl\u00e4ubiger Menschen und geheiligter Formen\", che venne pubblicato nel 1933 a Berlino.\nScrisse alcune sceneggiature per il cinema dal 1920 ai primi anni della guerra."}
{"id": "4922646", "revid": "287204", "url": "https://it.wikipedia.org/wiki?curid=4922646", "title": "Corto Reale", "text": "Corto Reale \u00e8 un programma televisivo di approfondimento storico-cinematografico in onda nel 2014 sul canale tematico Rai Storia e su Rai 3. Il programma \u00e8 presentato da Marco Bertozzi, storico del cinema.\nDescrizione.\nLa trasmissione si occupa di una parte poco nota del cinema italiano: quella del documentario cortometraggio. Nel periodo compreso tra il 1945 e gli anni ottanta sono stati realizzati oltre 14.000 titoli da parte di documentaristi che, attraverso la prospettiva del \"cinema del reale\", hanno utilizzato lo strumento del documentario come mezzo di critica sociale o di ricerca antropologica.\nIl programma, realizzato da Rai Educational e Rai Storia, \u00e8 curato da Enrico Salvatori, Giuliana Mancini, Giuseppe Giannotti e Davide Savelli.\nLe puntate dedicate agli anni sono sottotitolate \"Gli anni del documentario italiano\"; quelle dedicate agli autori sono sottotitolate \"Gli autori del documentario italiano\"."}
{"id": "4922650", "revid": "599013", "url": "https://it.wikipedia.org/wiki?curid=4922650", "title": "Darrell Russell", "text": " Fu scelto nel corso del primo giro (2\u00ba assoluto) del Draft NFL 1997 dagli Oakland Raiders. Al college gioc\u00f2 a football all'University of Southern California\nCarriera.\nRussell fu scelto come secondo assoluto dagli Oakland Raiders nel Draft 1997, firmando un contratto da 7 anni del valore di 22 milioni di dollari che all'epoca fu il pi\u00f9 ricco mai firmato da un rookie della NFL.\nIn carriera, Russell mise a segno 28,5 sack. Dopo essere stato convocato per il Pro Bowl nel 1998 e 1999 e avere mantenuto una media di 10 sack all'anno, fu sospeso per quattro partite nel 2001 per abuso di sostante vietate dalla lega. Poco dopo fu trovato nuovamente trovato positivo e gli fu affibbiata una sospensione di un anno dalla lega, poi tramutata in una a tempo indefinito.\nRussell fu trovato positivo ancora nel 2004, la sua settima infrazione. Dopo essere rimasto fuori dai campi di gioco per un anno e mezzo, aveva giocato otto partite nel 2003 per i Washington Redskins. La sua ultima esperienza nella NFL fu con i Tampa Bay Buccaneers nel training camp del 2004.\nMorte.\nIl 15 dicembre 2005, Russell era il passeggero nel Pontiac Grand Prix del 2004 dell'auto guidata dal suo ex compagno a USC e stretto amico Michael Bastianelli che perse il controllo della vettura, colp\u00ec diversi oggetti, inclusi un albero e un idrante, prima di schiantarsi contro un bus parcheggiato. Entrambi gli uomini furono trovati incoscienti e portati nell'area dell'ospedale, dove furono dichiarati morti."}
{"id": "4922651", "revid": "1711941", "url": "https://it.wikipedia.org/wiki?curid=4922651", "title": "Miguel de Barrios", "text": "Nato in una famiglia di marrani spagnoli rimasti segretamente fedeli al Giudaismo, vag\u00f2 molti anni fino a diventare capitano dell'esercito spagnolo a Bruxelles e cantore degli eminenti ebrei e cristiani ad Amsterdam. De Barrios \u00e8 una delle incarnazioni pi\u00f9 famose del \"marranismo\", cos\u00ec come una delle voci che pi\u00f9 ardentemente sostennero Sabbatai Zevi, il falso Messia di Smirne.\nBiografia.\nPrimi anni.\nMiguel era figlio dei marrani spagnoli Simon de Barrios, nato Jacob Levi Caniso, portoghese, ebreo convertito, e Sarah Valle. Suo nonno era Abraham Levi Caniso. Per fuggire alle persecuzioni dell'Inquisizione spagnola, Simon si era rifugiato in Portogallo con tutta la sua famiglia, risiedendo prima a Marialva, poi in prossimit\u00e0 di Villaflor. Sentendosi non pi\u00f9 sicuro in Portogallo, fugg\u00ec e si rifugi\u00f2 in Algeria.\nViaggi.\nMiguel and\u00f2 in Italia e risiedette a Nizza, all'epoca appartenente al Ducato di Savoia, dove una sua zia materna \u00e8 sposata con un certo Abraham de Torres. Poi rimase abbastanza a lungo a Livorno, dove un'altra sorella di suo padre spos\u00f2 Isaac Cohen de Sosa, che lo convinse a dichiararsi pubblicamente ebreo. Poco tempo dopo, spos\u00f2 Deborah Vaez, una parente di suo cognato, Eliahu Vaez d'Algeria e poi decise di lasciare l'Europa. Il 20 luglio 1660, salp\u00f2 per i Caraibi con 152 correligionari, in uno dei tre viaggi di livornesi organizzati da Paulo Jacomo Pinto per le indie occidentali con destinazione la Caienna, ma dopo la morte della moglie, avvenuta poco dopo il suo arrivo a Tobago, decise di tornare in Europa. Si stabil\u00ec a Bruxelles, nei Paesi Bassi spagnoli e si arruol\u00f2 nell'esercito spagnolo.\nMilitare.\nBarrios che, durante la sua lunga vita, ha dovuto combattere quasi costantemente contro il destino, ha detto di aver vissuto a Bruxelles gli anni pi\u00f9 felici della sua vita. Incontr\u00f2 molti signori spagnoli e portoghesi e fu rapidamente promosso al rango di capitano. Scrisse il suo miglior lavoro poetico, \"Flor de Apolo\", i suoi drammi e \"Coro de las Musas\", in cui canta le lodi dei principi regnanti e delle pi\u00f9 fiorenti citt\u00e0 dell'epoca, Madrid, Lisbona, Parigi, Londra, Roma, Amsterdam e altre.\nQui svilupp\u00f2 anche la sua pi\u00f9 importante opera poetica, che affronta il Pentateuco, divisa in dodici parti, ognuna dedicata a un sovrano europeo. Si propose di chiamarlo \"Imperio de Dios\" o \"Harmonia del Mundo\". Diversi governanti avevano gi\u00e0 inviato al poeta il loro ritratto, la loro genealogia e il loro blasone, promettendogli i mezzi per la produzione dell'opera, quando i Guardiani (\"ma'amad\") e i rabbini della comunit\u00e0 di Amsterdam si rifiutarono di dare la necessaria approvazione per la pubblicazione dell'opera, avendo rilevato che la legge di Dio poteva essere profanata. Nel 1672 si trasfer\u00ec ad Amsterdam, dove rimase per il resto della sua vita.\nAdesione al sabbatianismo e ultimi anni.\nNel 1674 De Barrios si un\u00ec ai numerosi seguaci di Sabbatai Zevi. Egli riteneva che il Messia dovr\u00e0 apparire il giorno del Rosh Hashanah (Capodanno ebraico), anno 5435 del calendario ebraico, (1675 del calendario gregoriano). Il giorno del Pesach (Pasqua ebraica) precedente quel giorno santo, improvvisamente divent\u00f2 pazzo, digiun\u00f2 per quattro giorni, rifiutando di prendere qualsiasi cibo e di conseguenza diventa cos\u00ec debole che si pensa che non sopravviver\u00e0. Fu solo dopo le severe rimostranze dell'eminente rabbino Jacob Sasportas, che gli aveva dato il suo parere sulla compilazione della sua \"Harmonia del Mundo\" e che ha la sua piena fiducia, che accett\u00f2 di riprendere il cibo gradualmente permettendo di recuperare le forze.\nNel 1676 fond\u00f2 una accademia letteraria, l'\"Academia de los Sitibundos\", che ha avuto tra i suoi \"giudici\" uno dei residenti pi\u00f9 ricchi di Amsterdam, Manuel Belmonte, conte palatino residente del Re di Spagna, il dottor Isaac de Rocamora, gi\u00e0 domenicano, predicatore dell'imperatrice Maria Anna d'Austria, e Isaac G\u00f3mez de Sosa, poeta emulo di Virgilio. Gli \"avventori\" erano Abraham Henriques, Mosseh Rosa, Mosseh D\u00edas e Abraham G\u00f3mez Silveyra. Miguel de Barrios deteneva la carica di \"manutentore\" (segretario) della stessa. Il motto dell'Accademia era \u00abl'anima \u00e8 il fuoco del Signore\u00bb (\"Prov.\", XX, 27).\nAll'inizio del 1685 venne nominato \"mantenedor\", insieme al figlio Simon de Barrios, Abraham Gutierres, Mosseh Rosa e Manuel de Lara, di un'altra Accademia, l'\"Academia de los Floridos\", i cui 38 membri si raccolgono nel \"Relaci\u00f3n de los poetas y escritores espa\u00f1oles de la naci\u00f3n jud\u00e1ica amstelodana\" (rapporto dei poeti e scrittori della nazione ebraica amsteldamese). Questa nuova Accademia nasce dal desiderio di Manuel Belmonte; evidenziando maggiormente il suo \"segretario\" Jos\u00e9 Penso de la Vega e il \"procuratore\" Isaac Orobio de Castro. Tutti si dedicarono alla letteratura e rappresentarono la pi\u00f9 selezionata comunit\u00e0 ebrea di Amsterdam.\nBarrios rimarr\u00e0 per tutta la vita senza molte risorse economiche. Al fine di tutelare la sua vita e quella della sua famiglia, cant\u00f2 le lodi dei ricchi ebrei spagnoli e portoghesi in occasioni tristi o gioiose, o dedicando loro alcune opere.\nI suoi scritti sono spesso le uniche fonti di informazione sugli studiosi, istituzioni filantropiche e le accademie ebraiche del suo tempo, anche se le informazioni disponibili sono spesso impreziosite e cos\u00ec poco affidabili.\n\u00c8 sepolto nel cimitero di Amsterdam, accanto alla seconda moglie, Abigail, figlia di Isaac de Pina, sposata nel 1662 e morta nel 1686.\nCompose per se stesso il seguente epitaffio, in spagnolo:\n\"Ya Daniel y Abigail Levi ajuntarse bolvieron. Por un Amor en las Almas, Por una losa en los cuerpos. Porque tanto en la vida se quisieron Que aun despues de la muerte un vivir fueron.\"\nOpere.\nDe Barrios \u00e8 uno dei poeti e scrittori pi\u00f9 fecondi della comunit\u00e0 ebraica spagnola e portoghese della sua epoca. Quasi ogni anno ha pubblicato diversi lavori.\nI libretti o le piccole opere letterarie e bibliografiche di de Barrios appaiono sotto vari titoli in tempi diversi, in due diverse edizioni. Trattano dei diversi \"hermandades academicas\" (e \"academias caritativas\"). I lavori frequentemente citati \"Relacion de los Poetas, y Escriptores Espa\u00f1oles de la Nacion Judayca\" e \"Hetz Jaim (Hayyim), Arbol de las Vidas\" che trattano degli eruditi di Amsterdam sono di maggiore interesse. Entrambi sono stati ristampati con le note esplicative nella \"Revue \u00c9tudes Juives\", xviii. 281-289, xxxii. 92-101. Il suo ultimo libro ha il titolo \"Piedra Derribadora de la Sonjada Estatua Desde el A\u00f1o de 1689 al de 1700\" (non datato).\nIn un poema in lingua spagnola Miguel de Barrios parla di Saul Levi Morteira definendolo erroneamente nativo della Germania (\"de Alemania natural\")."}
{"id": "4922652", "revid": "399137", "url": "https://it.wikipedia.org/wiki?curid=4922652", "title": "Daniel Levi de Barrios", "text": ""}
{"id": "4922655", "revid": "1573940", "url": "https://it.wikipedia.org/wiki?curid=4922655", "title": "Mangora amchickeringi", "text": "Mangora amchickeringi \u00e8 un ragno appartenente alla famiglia Araneidae.\nEtimologia.\nIl nome proprio della specie \u00e8 in onore dell'aracnologo e zoologo statunitense A. M. Chickering (1887-1974), raccoglitore dei primi esemplari\nCaratteristiche.\nL'olotipo femminile rinvenuto ha dimensioni: cefalotorace lungo 1,7mm, largo 1,4mm; opistosoma lungo 2,2mm.\nDistribuzione.\nLa specie \u00e8 stata reperita a Panama, in Colombia, in Venezuela e a Trinidad; la localit\u00e0 di rinvenimento dell'olotipo \u00e8 quella panamense di Madden Dam, nella zona del Canale di Panama.\nTassonomia.\nNella sua pubblicazione del 1954, l'aracnologo Chickering commette un errore di identificazione di alcuni esemplari di questa specie, attribuendoli erroneamente a \"Mangora mobilis\" (). Solo nel 2005 l'aracnologo Levi li stabilir\u00e0 come specie a s\u00e9.\nAl 2014 non sono note sottospecie e dal 2007 non sono stati esaminati nuovi esemplari."}
{"id": "4922658", "revid": "228587", "url": "https://it.wikipedia.org/wiki?curid=4922658", "title": "Dance Massive", "text": "Dance Massive \u00e8 un album di Bunny Wailer, pubblicato dalla Shanachie Records nel 1992. Il disco fu registrato al Mixing Lab Studio ed al Music Works Recording Studios di Kingston, Jamaica."}
{"id": "4922662", "revid": "481666", "url": "https://it.wikipedia.org/wiki?curid=4922662", "title": "J. B. Malina", "text": ""}
{"id": "4922667", "revid": "673069", "url": "https://it.wikipedia.org/wiki?curid=4922667", "title": "Inchnadamph", "text": "Inchnadamph (in gaelico scozzese: Innis nan Damh) \u00e8 un villaggio della Scozia nord-occidentale, facente parte dell'area amministrativa dell'Highland e situato sulle sponde del Loch Assynt, nell'area/distretto di Assynt, nella contea tradizionale del Sutherland.\nGeografia fisica.\nCollocazione.\nIl villaggio di Inchnadamph si trova lungo la sponda meridionale del Loch Assynt, ad ovest del Ben More Assynt. \u00c8 situato all'incirca met\u00e0 strada tra Ullapool e Scourie (rispettivamente a nord della prima e a sud della seconda), a circa 20\u00a0km, ad est della localit\u00e0 costiera di Lochinver.\nEdifici e luoghi d'interesse.\nChiesa parrocchiale.\nTra i principali edifici di Inchnadamph, vi \u00e8 l'antica chiesa parrocchiale, eretta nel 1743 e in gran parte rifatta agli inizi del XX secolo (1910 circa). Gli interni si devono a William Joass, un architetto originario di Dingwall.\nPeach and Horne Memorial Cairn.\nRisale invece al 1930 il Peach and Horne Memorial Cairn, monumento eretto in onore dei geologi Ben Peach e John Horne.\nGrotte di Inchnadamph.\nAltro luogo d'interesse sono le grotte di Inchnadamph, dove sono stati rinvenute le ossa di animali risalenti fino a 45.000-47.000 anni prima."}
{"id": "4922668", "revid": "110157", "url": "https://it.wikipedia.org/wiki?curid=4922668", "title": "Gampaha", "text": "Gampaha (\u0d9c\u0db8\u0dca\u0db4\u0dc4 in cingalese, \u0b95\u0bae\u0bcd\u0baa\u0bb9\u0bbe in lingua tamil) \u00e8 una citt\u00e0 cingalese situata ad una ventina di km dalla costa ovest dell'isola di circa 11.000 abitanti ed \u00e8 il capoluogo dell'omonimo distretto. \u00c8 la sesta citt\u00e0 della regione per numero di abitanti.\nIl suo nome in cingalese significa \"Cinque Villaggi\", ovvero gli agglomerati del passato da cui si \u00e8 formata. In passato fu chiamata anche Henarathgoda.\nInfrastrutture e trasporti.\nGampaha \u00e8 la quindicesima stazione della linea ferroviaria che va Colombo Fort verso Kandy."}
{"id": "4922677", "revid": "1543377", "url": "https://it.wikipedia.org/wiki?curid=4922677", "title": "Futbol'nyj Klub Metallurg Lipeck", "text": "Il Metallurg Lipeck, ufficialmente Futbol'nyj Klub Metallurg Lipeck (), \u00e8 una societ\u00e0 calcistica russa con sede a Lipeck.\nStoria.\nUnione Sovietica.\nFondata nel 1957 col nome di Trudovye rezervy, dal 1958 partecip\u00f2 alla Klass B, seconda serie del Campionato sovietico di calcio. Vi rimase fino al termine della stagione 1962, quando, con la riforma dei campionati sovietici, la stessa divenne terza serie e la squadra retrocesse. Nel frattempo, tra il 1961 e il 1965 fu noto come Torpedo. Nel 1966 il club fu rinominato Metallurg e riusc\u00ec ad ottenere la promozione in seconda serie; la riforma dei campionati sovietici della fine del 1969 costrinse il club ad una nuova retrocessione, nonostante il settimo posto nel proprio girone. Nel 1971 vinse il proprio girone di terza serie, ma fall\u00ec la promozione ai play-off; l'anno seguente vinse nuovamente il proprio girone, ma stavolta riusc\u00ec a tornare in seconda serie.\nNel 1974, per\u00f2, dopo appena due anni di permanenza, fin\u00ec penultimo e torn\u00f2 in terza serie. Tra il 1974 e il 1978 fu noto come Novolipeck; rimase in terza serie fino al 1991, anno in cui l'Unione sovietica si dissolse. Sfior\u00f2 la promozione in due occasioni, nel 1983 e nel 1986: in entrambe le occasioni vinse il proprio girone, ma fin\u00ec secondo in quello di play-off.\nRussia.\nCon la fine dell'Unione Sovietica e la nascita del campionato russo di calcio fu collocato in Pervaja Liga, la seconda serie; nel 1993, con la riforma del campionato, il decimo posto nel proprio girone signific\u00f2 retrocessione in terza serie. Nel 1996 vinse il proprio girone di terza serie e fece ritorno in Pervaja Liga. L'anno seguente fu il migliore della sua storia: fin\u00ec secondo in campionato dietro l'Uralan, sfiorando l'approdo in massima serie.\nNegli anni seguenti non riusc\u00ec a ripetere i risultati del 1997 e nel 2000 chiuse al diciottesimo posto, retrocedendo. L'anno seguente vinse immediatamente il proprio girone di terza serie, ma perse la promozione ai play-off contro la Dinamo San Pietroburgo (sconfitta 2-0 all'andata e vittoria 1-0 al ritorno). Nel 2002 vinse nuovamente il proprio girone, ottenendo la promozione (non erano pi\u00f9 previsti i play-off). Dopo un ottavo e un nono posto, nel 2005 retrocesse.\nLa vittoria del proprio girone nel 2008 garant\u00ec al club l'ennesimo ritorno in seconda serie, ma nel 2009 la squadra retrocesse immediatamente."}
{"id": "4922679", "revid": "124876359", "url": "https://it.wikipedia.org/wiki?curid=4922679", "title": "Lydia MacDonald", "text": "Biografia.\nNata ad Edimburgo, in Scozia nel 1923 da padre italiano e madre scozzese, Lydia studi\u00f2 pianoforte alla scuola St George's di Edimburgo. Nel 1939, quando aveva 15 anni, suo padre port\u00f2 la famiglia per la prima volta in vacanza all'estero in Italia, per incontrare i parenti. La scelta del periodo non fu delle migliori, a causa dello scoppio della Seconda guerra mondiale poco dopo il loro arrivo a Roma. Gli amici di Edimburgo consigliarono al padre di Lydia di non tornare in Scozia, perch\u00e9 sarebbe stato probabilmente internato e la famiglia rimase a Roma per tutta la durata della guerra. Lydia e la sorella completarono la loro istruzione presso la Marymount International School di Roma. Durante questo periodo, Lydia prese lezioni di canto operistico, che le piacevano molto, anche se il suo primo entusiasmo era stato per la musica jazz.\nDopo aver lasciato la scuola nel 1942, Lydia fece amicizia con alcuni giovani italiani amanti della musica che condividevano la sua passione per il jazz. Tra questi vi erano Piero Piccioni e Armando Trovajoli, per citarne solo un paio. Fu durante questo periodo che inizi\u00f2 a cantare con Piccioni (che usava in quel periodo il nome di Piero Morgan) ideatore e direttore dell'orchestra 013, con il quale debutta in programmi radio della Rai e in vari spettacoli dedicati alle forze armate inglesi di stanza a Roma nel periodo 1944/45. Viene invitata anche a cantare nella neonata radio americana la A.E.S., che trasmetteva dalla capitale ed era ascoltata dai militari statunitensi presenti in Italia. Alla liberazione di Roma, nel 1944, Frank Sinatra si esib\u00ec per le truppe alleate e Lydia venne invitata al concerto. Successivamente si un\u00ec a Sinatra, che l'aveva sentita cantare alla radio, per un giro turistico in jeep della citt\u00e0. Sinatra le fece i complimenti per l'abilit\u00e0 e la incoraggi\u00f2 a dedicarsi alla carriera di cantante.\nSubito dopo la fine della guerra Lydia e la sua famiglia ritornarono in Scozia, dove si esib\u00ec con gruppi locali a Edimburgo. Il suo stile attir\u00f2 l'attenzione del famoso direttore d'orchestra britannico Ted Heath, che dopo un provino la scrittur\u00f2 come prima cantante solista. Durante il periodo tra il 1946 e il 1949, viaggi\u00f2 in lungo e in largo per tutto il Regno Unito, esibendosi in molti importanti concerti e sale da ballo. Ma la vita in tourn\u00e9e era piuttosto estenuante e dopo un paio di anni lasci\u00f2 la band, rimanendo in buoni rapporti, per tornare a Edimburgo. Il destino fece nuovamente la sua parte, poich\u00e9 i medici consigliarono a sua madre, cagionevole di salute, di trasferirsi possibilmente in un clima pi\u00f9 caldo. Fu deciso che Lydia accompagnasse sua madre a Roma, dove nel 1950 affittarono un appartamento. Il trasferimento si dimostr\u00f2 un grande beneficio per la salute della madre e permise anche a Lydia di riprendere i rapporti con gli amici che aveva conosciuto durante gli anni della guerra.\nDivenne protagonista nel 1950 del programma radio \"La Vedette della Settimana\" in onda da \"Radio Roma\" della RAI accompagnata nuovamente da Piero Piccioni. Successivamente le venne chiesto di collaborare alle colonne sonore della allora fiorente industria cinematografica italiana. La sua capacit\u00e0 di cantare in italiano e in inglese le consent\u00ec di affermarsi come cantante di \"statura internazionale\", secondo quanto ha dichiarato lo storico musicale italiano Arrigo Zoli nel libro \"Il Canto Nero\". Collabor\u00f2 a film prodotti e diretti da importanti registi dell'industria cinematografica italiana del XX secolo, insieme ai principali arrangiatori e compositori italiani dell'epoca, tra cui, in particolare, Piero Piccioni, ma anche Ennio Morricone, Piero Umiliani, Armando Trovajoli e numerosi altri. Come \u00e8 stato documentato altrove (ad esempio nell'articolo biografico dell'importante rivista \"Shindig\"), ci\u00f2 \u00e8 stato anche importante per il suo significato culturale: il ventesimo secolo ha visto un gran numero di immigrati italiani trasferirsi in Scozia (e in altri parti del Regno Unito) dove hanno rapidamente apportato grandi contributi artistici e di altro genere alla nazione, ma c'\u00e8 stato un movimento minimo di scozzesi e inglesi verso l'Italia. Per questo motivo il trasferimento di Lydia dalla Scozia all'Italia risulta particolarmente significativo. Oltre a cantare Lydia compose e scrisse testi in inglese per un certo numero di canzoni. Prese parte periodicamente a programmi della televisione come \"Volubile\" 1961 della RAI, e partecip\u00f2 a programmi radiofonici con Piero Piccioni e con il complesso di Nunzio Rotondo.\nContinu\u00f2 ad essere molto richiesta tra gli anni cinquanta fino ai primi anni settanta, quando si ritir\u00f2 e torn\u00f2 a Edimburgo dove rimase fino alla sua morte nel 1998."}
{"id": "4922687", "revid": "263989", "url": "https://it.wikipedia.org/wiki?curid=4922687", "title": "Minsk Arena", "text": ""}
{"id": "4922688", "revid": "729019", "url": "https://it.wikipedia.org/wiki?curid=4922688", "title": "\u010cetyre Pal'ca", "text": "L'isola \u010cetyre Pal'ca (; in italiano significa \"quattro dita\") \u00e8 una piccola isola della Russia nel mare di Ochotsk. Si trova nella baia della Gi\u017eiga, all'interno del golfo di \u0160elichov, a soli 4\u00a0km a sud-ovest di capo Rifovyj (\u043c\u044b\u0441 \u0420\u0438\u0444\u043e\u0432\u044b\u0439). Appartiene amministrativamente al Severo-\u0116venskij rajon, dell'oblast' di Magadan. Un'altra piccola isoletta si trova a nord-ovest, l'isola Tajno\u010din (\u043e\u0441\u0442\u0440\u043e\u0432 \u0422\u0430\u0439\u043d\u043e\u0447\u0438\u043d), vicino al capo omonimo."}
{"id": "4922690", "revid": "287204", "url": "https://it.wikipedia.org/wiki?curid=4922690", "title": "Bernab\u00f2 Visconti (disambigua)", "text": ""}
{"id": "4922695", "revid": "767487", "url": "https://it.wikipedia.org/wiki?curid=4922695", "title": "Traummusik", "text": "Traummusik \u00e8 un film del 1940 diretto da G\u00e9za von Bolv\u00e1ry. \u00c8 la versione tedesca del film italiano \"Ritorno\", girato dallo stesso von Bolv\u00e1ry con un cast diverso.\nTrama.\nCarla \u00e8 una giovane cantante lirica innamorata di Michele, un compositore di talento ma giovane e sconosciuto come lei. Per Carla, Michele, ha composto la sua prima opera, \"Il ritorno di Ulisse\" ma senza grandi consensi. Carla, invece, comincia a mietere i suoi primi successi e debutta alla Scala. Usa le sue relazioni per aiutare il fidanzato e convince un editore a pubblicare l'opera. Ma, quando Michele scopre quello che l'editore pensa effettivamente del suo lavoro, se ne va, lasciando anche Carla.\nPassa un anno. Michele \u00e8 diventato un compositore conosciuto e ricercato, ma \u00e8 amareggiato perch\u00e9 il suo successo \u00e8 dovuto alla musica commerciale. Il suo nuovo spettacolo, \"Traummusik\", che sta per andare in scena, \u00e8 una revisione della sua opera originale. Sar\u00e0 Carla ad aiutarlo a trovare successo anche nel teatro lirico: l'opera che dovr\u00e0 debuttare a Budapest, avr\u00e0 lei come protagonista e lui sul podio.\nProduzione.\nIl film fu prodotto dall'Itala Film.\nDistribuzione.\nDistribuito dalla Tobis-Filmverleih, venne presentato in prima il 25 ottobre 1940 e usc\u00ec nelle sale cinematografiche tedesche con il visto di censura del 17 ottobre 1940."}
{"id": "4922713", "revid": "1573940", "url": "https://it.wikipedia.org/wiki?curid=4922713", "title": "Euprymna berryi", "text": "Euprymna berryi \u00e8 un mollusco cefalopode appartenente alla famiglia Sepiolidae.\nDistribuzione e habitat.\nProviene dall'area dell'oceano Indiano e dell'oceano Pacifico che si trova tra Giappone, Taiwan e India. Predilige le zone con substrati molli, fangosi o sabbiosi, dove pu\u00f2 seppellirsi durante il giorno, fino a 107 m di profondit\u00e0.\nDescrizione.\n\u00c8 una specie di piccole dimensioni: il mantello delle femmine, molto simili a \"Euprymna morsei\", non supera i 5 cm, e quello dei maschi \u00e8 di lunghezza ancora inferiore, di 3 cm.\nBiologia.\nComportamento.\nRiemerge dalla sabbia durante la notte per nutrirsi. Pu\u00f2 emettere luce per confondere i predatori.\nRiproduzione.\nLe uova sono arancioni e vengono deposte in grappoli.\nStato di conservazione.\nQuesta specie viene pescata in Cina, ma non con particolare frequenza, e viene classificata come \"dati insufficienti\" (DD) dalla lista rossa IUCN."}
{"id": "4922717", "revid": "339392", "url": "https://it.wikipedia.org/wiki?curid=4922717", "title": "Scrittura georgiana", "text": ""}
{"id": "4922721", "revid": "736476", "url": "https://it.wikipedia.org/wiki?curid=4922721", "title": "Nicolaes Molenaer", "text": " \nMolenaer nacque e mor\u00ec a Haarlem. Secondo alcuni documenti era il fratello dei pittori Bartholomeus e Jan Miense Molenaer. \u00c8 diventato un membro del Gilda di San Luca di Haarlem nel 1651 e risultano pagate le quote annuali fino al 1676. La sua pittura era caratterizzata soprattutto da paesaggi, influenzata dalla tecnica di Jacob van Ruisdael."}
{"id": "4922722", "revid": "155634", "url": "https://it.wikipedia.org/wiki?curid=4922722", "title": "Campionato mondiale di hockey su ghiaccio maschile 2014", "text": "Il 78\u00ba Campionato mondiale di hockey su ghiaccio \u00e8 stato assegnato dall'International Ice Hockey Federation alla Bielorussia, che lo ha ospitato nella capitale Minsk nel periodo tra il 9 e il 25 maggio 2014. \u00c8 la prima volta in assoluto che lo stato dell'est europeo, nato nel 1991 dopo lo scioglimento dell'Unione Sovietica, ha organizzato un campionato mondiale di hockey su ghiaccio di Gruppo A.\nLa nazionale svedese era la detentrice del titolo in virt\u00f9 del successo conseguito nel 2013, grazie al successo in finale per 5-1 contro la nazionale svizzera.\nIl torneo \u00e8 stato vinto dalla , la quale ha conquistato il suo quinto titolo sconfiggendo in finale la per 5-2. La , squadra campione in carica, sconfiggendo la Repubblica Ceca per 3-0 ottenne la medaglia di bronzo. Il mondiale fece stabilire un nuovo primato assoluto di spettatori, infatti oltre 640.000 tifosi hanno assistito agli incontri, superano il precedente record ottenuto dal mondiale del 2010.\nScelta della sede.\nL'8 maggio 2009 la candidatura bielorussa ottenne la maggioranza dei voti in vista della scelta della sede dei mondiali del 2014. Dietro alla Bielorussia, capace di ottenere 75 voti, giunsero l'Ungheria con 24 voti ed infine Lettonia e Ucraina con 3 voti ciascuno.\nLa scelta della Bielorussia come nazione ospitante sollev\u00f2 alcune critiche. L'11 aprile 2011 il senatore statunitense Dick Durbin e il membro del Congresso Michael Quigley fecero pressioni alla IIHF per spostare il mondiale in un'altra sede, a causa delle preoccupazioni date dal regime autoritario di Aljaksandr Luka\u0161\u0117nka. Tuttavia la federazione internazionale afferm\u00f2 che all'interno del proprio statuto non era possibile compiere alcuna discriminazione per ragioni politiche, mentre i portavoce delle federazioni lettoni e lituane affermarono il desiderio di non voler mischiare le questioni politiche con lo sport.\nIl 16 gennaio 2012 il presidente Luka\u0161\u0117nka annunci\u00f2 che gli spettatori stranieri per poter assistere ai mondiali di hockey non dovevano obbligatoriamente presentare il passaporto o l'assicurazione medica. L'unica documentazione necessaria era la copia originale o elettronica di un biglietto valido per assistere a una partita.\nPartecipanti.\nAl via si presentano sedici squadre, tredici provenienti dall'Europa, due dal Nordamerica e una dall'Asia. Il roster di ciascuna nazionale si compone di almeno 15 elementi fra attaccanti e difensori, oltre a 2 portieri, e al massimo pu\u00f2 contare 22 giocatori di movimento con 3 portieri. Tutte e sedici le squadre, attraverso le varie federazioni nazionali, hanno dovuto diramare la lista dei giocatori convocati prima della riunione preliminare della IIHF.\nCopertura televisiva.\nA livello globale l'evento \u00e8 stato trasmesso in oltre 100 nazioni. Di seguito sono riportate le emittenti televisive delle nazioni partecipanti al campionato mondiale che si sono aggiudicate i diritti a trasmettere le partite dell'avvenimento nel proprio ambito territoriale.\nRaggruppamenti.\nI gruppi del turno preliminare sono stati stabiliti in base alla Classifica mondiale IIHF stilata al termine del Campionato mondiale di hockey su ghiaccio 2013:\nArbitri.\nLa IIHF ha selezionato 16 arbitri e 16 giudici di linea per il Campionato mondiale di hockey su ghiaccio maschile 2014:\nGironi preliminari.\nLe sedici squadre partecipanti sono state suddivise in due gruppi. Al termine del raggruppamento le prime quattro squadre di ciascun gruppo avanzano ai quarti di finale, mentre l'ultima classificata viene retrocessa in Prima Divisione - Gruppo A.\nIl gruppo A si gioca nella \u010cy\u017eo\u016dka-Arena, mentre quello B nella Minsk-Arena.\nClassifica finale.\nIl piazzamento finale \u00e8 stabilito dai seguenti criteri:\nRiconoscimenti.\nRiconoscimenti individuali\nAll-Star Team"}
{"id": "4922723", "revid": "1921140", "url": "https://it.wikipedia.org/wiki?curid=4922723", "title": "Loch Assynt", "text": "Il Loch Assynt (in gaelico scozzese: Loch Asaint) \u00e8 un lago (\"loch\") di 8\u00a0km\u00b2 della Scozia nord-occidentale, situato nell'area/distretto di Assynt, nella contea tradizionale del Sutherland (area amministrativa attuale: Highland).\nPrincipale localit\u00e0 del lago \u00e8 il villaggio di Inchnadamph, situato lungo la sponda meridionale.\nGeografia.\nCollocazione.\nIl lago si trova ad est della localit\u00e0 costiera di Lochinver e a nord-ovest del Ben More Assynt, nonch\u00e9 ad ovest del Loch Shin.\nDimensioni.\nIl Loch Assynt misura 6 miglia (10\u00a0km) in lunghezza ed ha una profondit\u00e0 massima di 282 piedi (86 metri).\nFauna.\nNel lago vive la trota salmonata.\nLeggende.\nSecondo la leggenda, nel lago vivrebbe la cosiddetta \"sirena di Assynt\", che altri non sarebbe se non Eimhir, ovvero la figlia scomparsa di MacLeod."}
{"id": "4922730", "revid": "110157", "url": "https://it.wikipedia.org/wiki?curid=4922730", "title": "FHEM", "text": "FHEM \u00e8 un sistema di automatizzazione modulare open source. Programmato in perl, multipiattaforma (linux, macos, windows...), supporta diversi sensori e attuatori per la domotica.\nFHEM necessita di un server 24/7 (Fritz!Box, NAS, RPi, PC, MacMini, etc) e di hardware per controllare i diversi sensori/attuatori\nI seguenti protocolli sono gi\u00e0 stati implementati da volonterosi programmatori:\nDiversi altri moduli si occupano di interfaccia utente, grafici, messaggistica, logs...\nOgni modulo ha un responsabile che oltre a sviluppare/migliorare il software fornisce supporto nel forum.\nIl forum \u00e8 quasi tutto scritto in lingua tedesca. Molti sviluppatori rispondono anche a domande in inglese, alcuni anche in italiano.\nFHEM salva i dati provenienti dai vari sensori in file o database; come default i dati vengono salvati in locale. In altre parole FHEM incoraggia il cloud-free."}
{"id": "4922734", "revid": "486946", "url": "https://it.wikipedia.org/wiki?curid=4922734", "title": "Marcus Diniz Paixao", "text": ""}
{"id": "4922736", "revid": "287204", "url": "https://it.wikipedia.org/wiki?curid=4922736", "title": "Mauro Gallegati", "text": "Biografia.\nSi \u00e8 laureato in Scienze Politiche all'Universit\u00e0 di Macerata. Nel 1989 ha conseguito il dottorato presso l'Universit\u00e0 degli studi di Ancona, sotto la supervisione di Hyman Minsky, con una tesi sulla fragilit\u00e0 finanziaria. \u00c8 stato poi \"research fellow\" presso la Washington University di St. Louis, e \"visiting scholar\", \"visiting professor\" e \"visiting lecturer\" presso altre universit\u00e0, tra le quali quella di Cambridge, la Stanford University, il Massachusetts Institute of Technology, la Columbia University, il Santa Fe Institute, la Brookings Institution, l'University of Technology Sidney, l'Universit\u00e0 di Kyoto, il Politecnico federale di Zurigo.\nInsegna macroeconomia avanzata presso l'Universit\u00e0 Politecnica delle Marche, nella facolt\u00e0 di economia \"Giorgio Fu\u00e0\", ed \u00e8 stato presidente della societ\u00e0 ESHIA (\"Economic science with heterogeneous interacting agents\") dalla fondazione, 2006, al 2012.\nHa compiuto studi insieme a Giorgio Fu\u00e0, tra i quali uno \u00absull'indice a catena del prodotto interno lordo italiano\u00bb.\nI suoi interessi di studio riguardano i temi della complessit\u00e0 in economia e l'applicazione, in economia, di modelli basati sull'interazione tra agenti eterogenei, per il superamento di quelli basati sull'agente rappresentativo. Su tali temi \u00e8 cofirmatario, con Alan P. Kirman e altri, di lavori di ricerca..\nTra le collaborazioni scientifiche, ha pubblicato articoli con Bruce Greenwald, Joseph Stiglitz, Domenico Delli Gatti e altri. Con Joseph Stiglitz ha pubblicato lavori sullo sviluppo della teoria dell'informazione asimmetrica e degli agenti eterogenei e sulle relative applicazioni.\n\u00c8 membro dell\"'Institute for New Economic Thinking\" e collaboratore di \"Lavoce.info\".\nCon Marisa Faggini, Alan P. Kirman, Thomas Lux, \u00e8 curatore della collana editoriale \"New Economic Windows\" della casa editrice Springer Verlag, dedicata alla pubblicazione di testi su prospettive innovative in materia di teoria della complessit\u00e0 in economia.\nCon Dani Rodrik, Alan Kirman, James Galbraith e altri, ha sottoscritto il \"monito degli economisti\", un documento critico verso le politiche europee di austerity pubblicato sul Financial Times il 23 settembre 2013.."}
{"id": "4922737", "revid": "716642", "url": "https://it.wikipedia.org/wiki?curid=4922737", "title": "Kevin McHattie", "text": "Caratteristiche tecniche.\nTerzino sinistro, pu\u00f2 giocare anche da difensore centrale.\nCarriera.\nClub.\nL'Hearts lo acquista nell'estate 2010 in cambio di circa \u20ac 30.000.\nNazionale.\nHa giocato nelle nazionali giovanili scozzesi Under-17 ed Under-21."}
{"id": "4922739", "revid": "1361571", "url": "https://it.wikipedia.org/wiki?curid=4922739", "title": "Cornelis Dusart", "text": "Biografia.\n\u00c8 nato a Haarlem. Dusart fu allievo di Adriaen van Ostade tra il 1675 ed il 1679, ed \u00e8 stato accettato nella Corporazione di San Luca ad Haarlem nel 1679. Le sue opere sono simili nello stile e soggetto a quelle del suo mentore. Particolarmente notevoli sono i suoi disegni molto particolareggiati di contadini, raffigurati con gessetti colorati e acquerelli. Mor\u00ec a Haarlem.\nTra i suoi dipinti: \"La kermesse\", \"Il mercato dei pesci\", \"Osteria contadina\" e \"Litigio tra contadini\"."}
{"id": "4922745", "revid": "2084948", "url": "https://it.wikipedia.org/wiki?curid=4922745", "title": "Julie Umerle", "text": "Biografia.\nNacque nel Connecticut da padre statunitense e madre inglese. Si trasfer\u00ec a Londra ad appena 5 anni.\nStudi\u00f2 letteratura francese presso l'Universit\u00e0 del Sussex prima di ottenere una laurea in Arte con lode all'Universit\u00e0 di Falmouth. Ha completato la sua formazione artistica a New York, dove si \u00e8 laureata alla Parsons School of Design con un Master of Fine Arts nel 1998. Dopo la laurea ha vissuto e lavorato tra Londra e New York per altri cinque anni prima di tornare nel Regno Unito nel 2003, dove vive tuttora.\nOpere.\nI suoi dipinti riguardano la materialit\u00e0 della pittura. Sono dipinti che esistono nel punto di incontro tra decisione e caso. I suoi dipinti rendono lo spettatore consapevole del percorso del pennello, della pressione della mano dell'artista e del modo in cui un marchio pu\u00f2 differire in varie circostanze. Il suo lavoro stabilisce casualmente le condizione e responde alla fisicit\u00e0 della pittura.\nL'artista e storico dell'arte britannico Simon Morley ha detto del suo lavoro:\n\"I suoi dipinti evocano una sensazione di sospensione, come se ci\u00f2 che vediamo \u00e8 un momento detenuta o sospeso all'interno di un processo in corso. Questo senso di semplicit\u00e0 \u00e8 ottenuta attraverso un enorme processo di condensazione, che comporta un livello di chiarezza e di unit\u00e0 che rimane presente nel suo lavoro\".\nUmerle ha esposto a livello nazionale e internazionale. A Londra, lei \u00e8 stata inclusa in mostre presso la Royal Academy of Arts e il Barbican Arts Centre. Nel 2016, Umerle ha esposto una mostra personale di dipinti, 'Rewind', a Art Bermondsey Project Space, Londra, con l'appoggio del Arts Council England e nel 2010, lei ha esposto una mostra personale di dipinti, 'Cosmos e Chaos', a studio1.1, Londra, con l'appoggio del Arts Council England.\nPremi.\nUmerle ha ricevuto diversi premi, fra cui un premio del London Arts Board (1996), una sovvenzione di sostegno per l'Adolph and Esther Gottlieb Foundation (2001) e per l'Arts Council England (2005/2007/2008/2015/2021)."}
{"id": "4922754", "revid": "767487", "url": "https://it.wikipedia.org/wiki?curid=4922754", "title": "Michel Bouillon", "text": "Si ritiene che sia nato a Ere (ora parte di Tournai), e fu attivo tra il 1638 ed il 1660. Della sua vita conosciamo molto poco al di fuori delle sue opere. Ha lavorato a Tournai nel 1638 entrando a far parte della Gilda di San Luca di quella citt\u00e0."}
{"id": "4922756", "revid": "287204", "url": "https://it.wikipedia.org/wiki?curid=4922756", "title": "Club Atl\u00e9tico de Madrid 1951-1952", "text": "Questa voce raccoglie le informazioni riguardanti il Club Atl\u00e9tico de Madrid nelle competizioni ufficiali della stagione 1951-1952.\nStagione.\nNella stagione 1951-1952 i \"Colchoneros\", allenati da Helenio Herrera, terminarono il campionato al quarto posto, non riuscendo cos\u00ec a bissare il successo dell'anno precedente. Dopo essere stati in testa per buona parte del girone d'andata, la squadra cominci\u00f2 ad avere una discontinuit\u00e0 di risultati che la portarono sempre pi\u00f9 distante dalla vetta. Nonostante il quarto posto finale, la squadra disput\u00f2 uno dei campionati pi\u00f9 prolifici per quanto riguarda le reti segnate, soprattutto grazie a goleade come l'8-0 rifilato all'. Inoltre i ragazzi di Herrera riuscirono ad andare in gol in 29 partite su 30. In Coppa del General\u00edsimo l'Atl\u00e9tico Madrid fu invece eliminato al primo turno dal , che vincer\u00e0 poi il torneo. Contro i catalani, per\u00f2, l'Atl\u00e9tico si aggiudic\u00f2 il trofeo antenato della Supercoppa di Spagna, la Coppa Eva Duarte."}
{"id": "4922759", "revid": "767487", "url": "https://it.wikipedia.org/wiki?curid=4922759", "title": "Giovanni Maria Mariani", "text": "Biografia e produzione artistica.\nNacque probabilmente prima del 1650 e fu allievo di Valerio Castello. Apprezzato pittore di ornato, lavor\u00f2 a Genova, dove insieme al Castello e altri partecip\u00f2 alle decorazioni del Palazzo Balbi, e poi a Roma, dove dipinse un \"Battesimo di San Giacomo\" per l'oratorio di San Giacomo, ed infine a Firenze."}
{"id": "4922760", "revid": "1272592", "url": "https://it.wikipedia.org/wiki?curid=4922760", "title": "Brovary", "text": "Brovary (in ucraino \u0411\u0440\u043e\u0432\u0430\u0440\u0438, in russo \u0411\u0440\u043e\u0432\u0430\u0440\u044b) \u00e8 una citt\u00e0 dell'Ucraina di abitanti che si trova nell'oblast' di Kiev, nell'Ucraina centrale.\nDista 20 km da Kiev.\nGeografia fisica.\nClima.\nIl clima a Brovary \u00e8 continentale: temperatura -5\u00b0 C in inverno e +20\u00b0 C in estate.\nOrigini del nome.\nIl suo nome, tradotto dall'ucraino, significa \"birrifici\".\nStoria.\nNel 1630 si ha notizia che a Brovary c'erano una cinquantina di case.\nNel 1923, invece, gli abitanti erano pi\u00f9 di quattromila.\nNel 1942 a Brovary era stato costruito un campo di concentramento nazista per prigionieri di guerra sovietici.\nIl 28 febbraio 2022, durante la guerra Russia-Ucraina, viene colpita una base militare a Brovary."}
{"id": "4922763", "revid": "92723", "url": "https://it.wikipedia.org/wiki?curid=4922763", "title": "Fastiv", "text": "Fastiv () o Fastov () \u00e8 una citt\u00e0 dell'Oblast' di Kiev nell'Ucraina centrale e centro amministrativo dell'omonimo distretto. La sua popolazione era di abitanti nel 2013.\nGeografia.\nFastiv si trova sul fiume Unava (\u0423\u043d\u0430\u0432\u0430), un affluente dell'Irpin', a a sud-ovest di Kiev.\nStoria.\nLa sua prima menzione negli annali di Fastiv risale al 1390. Nel 1601 si dot\u00f2 del diritto di Magdeburgo. Nel 1793 fu incorporata nell'Impero russo. Con la costruzione di una linea ferroviaria in 1870, Fastiv divenne un importante centro di trasporto ovest di Kiev. Dal 1938, Fastiv ha lo status di citt\u00e0. \nFastiv aveva una grande comunit\u00e0 ebraica, attestata sin dal 1750. Durante la guerra civile nel 1919, l'Armata Bianca di Denikin del Don si rese artefice di una serie di saccheggi, stupri, violenze che culminarono nel pogrom di Fastiv. Esso fece, secondo le stime, da 1000 a 1500 vittime tra gli ebrei della citt\u00e0 (da 2 all'8 settembre 1919). \nSecondo un censimento del 1939, la popolazione ebraica di Fastiv era di 3 445 persone. Nell'agosto 1941, durante l'occupazione del territorio da parte della Germania nazista, 252 ebrei dai 12 ai 60 anni furono uccisi da una unit\u00e0 dell'Einsatzgruppe C."}
{"id": "4922764", "revid": "767487", "url": "https://it.wikipedia.org/wiki?curid=4922764", "title": "Nisse Andersson", "text": "Carriera.\nCalciatore.\nGioca per tutta la carriera nel Djurg\u00e5rden e riesce a guadagnarsi una convocazione nell'allora nazionale svedese under-23.\nAllenatore.\nDal 1983 al 2001 ricopre il ruolo di selezionatore di varie nazionali giovanili svedesi; in particolare, dal 1987 al 1990, allen\u00f2 l'under-21. Torn\u00f2 a ricoprire questo ruolo nel 1992 in occasione dell'Europeo di categoria dove la Svezia raggiunse la finale poi persa contro l'Italia ed in seguito guida la nazionale olimpica nel corso dei Giochi olimpici di Barcellona. Inoltre allen\u00f2 l'AIK (per un breve periodo nel 1987) e la nazionale maggiore svedese (per un breve periodo nel 1990)."}
{"id": "4922765", "revid": "767487", "url": "https://it.wikipedia.org/wiki?curid=4922765", "title": "Karel Jav\u016frek", "text": "Ha ricevuto la sua formazione iniziale con Christian Ruben dopo aver trascorso qualche tempo presso lo studio di Franti\u0161ek Tkadl\u00edk; ha poi seguito Jaroslav \u010cerm\u00e1k ad Anversa, dove ha studiato con Gustave Wappers. Studi\u00f2 ulteriormente a Parigi, con Thomas Couture. Di conseguenza, molti dei dipinti di Javurek, anche se basati sulla storia ceca, portano qualche prova dell'influenza francese e belga."}
{"id": "4922770", "revid": "716642", "url": "https://it.wikipedia.org/wiki?curid=4922770", "title": "Brad McKay", "text": "Caratteristiche tecniche.\n\u00c8 un difensore centrale."}
{"id": "4922771", "revid": "767487", "url": "https://it.wikipedia.org/wiki?curid=4922771", "title": "Associazione Calcio Pavia 1951-1952", "text": "Questa voce raccoglie le informazioni riguardanti l'Associazione Calcio Pavia nelle competizioni ufficiali della stagione 1951-1952.\nStagione.\nNella stagione 1951-1952 il Pavia disputa il girone A del campionato di Serie C, un torneo a 18 squadre, con 47 punti si piazza al terzo posto. Ha vinto il girone il Vigevano con 51 punti davanti a Sanremese e Pavia con 47 punti, quarta l'Alessandria con 45 punti, solo queste quattro squadre sono ammesse al nuovo campionato di Serie C a girone unico, tutte le altre sono retrocesse in Seri D che \u00e8 il quarto livello del calcio italiano.\nAnche per questa stagione i propositi dei pavesi sono ambiziosi, o centrare l'unico posto disponibile sui quattro gironi per la Serie B, oppure entrare nelle prime quattro del proprio girone e mantenere la categoria a girone unico. La squadra granata \u00e8 ancora affidata a Oreste Barale. Molte le partenze compensate dagli arrivi di Felice Mariani dal Brescia, Luigi Ganelli dal Napoli, Roberto Fiorio dal Torino e Giovanni Lavarino dal Casale, un centravanti che realizzer\u00e0 diciotto reti. In campionato si parte male e le difficolt\u00e0 incontrate all'inizio del torneo portano al cambio di allenatore dopo la pesante sconfitta di Vigevano (5-2), in luogo di Oreste Barale arriva Giovanni Brezzi. Con questo cambio la squadra ha una brillante ripresa e tiene fede alle aspettative della vigilia, ottiene 24 risultati utili consecutivi, frutto di 12 vittorie e 12 pareggi. Alla terz'ultima giornata per\u00f2 i granata inciampano nel Casale, lasciando via libera al Vigevano, che pur vincendo il girone non riuscir\u00e0 a salire di categoria, salir\u00e0 in Serie B solo il Cagliari."}
{"id": "4922772", "revid": "1305772", "url": "https://it.wikipedia.org/wiki?curid=4922772", "title": "Bachmut", "text": "Bachmut () \u00e8 una citt\u00e0 dell'Ucraina di 77.620 abitanti che si trova nell'oblast' di Donec'k, nell'Ucraina orientale.\nDal 1924 al 2016 si chiam\u00f2 \"Artemivs'k\", in onore del comandante rivoluzionario Art\u00ebm. "}
{"id": "4922776", "revid": "659685", "url": "https://it.wikipedia.org/wiki?curid=4922776", "title": "Urve Tiidus", "text": "Biografia.\nNata a Rapla, la Tiidus si laure\u00f2 in anglistica all'Universit\u00e0 di Tartu e intraprese la professione di giornalista. Per molti anni fu anchorwoman del notiziario serale della ETV e in seguito lavor\u00f2 anche per l'emittente \"Kanal 2\".\nEntrata in politica con il Partito Riformatore Estone, dal 1999 al 2001 fu direttrice del \"Dipartimento per l'Istruzione e la Cultura\" della citt\u00e0 di Kuressaare e nel 2005 venne eletta sindaco. La Tiidus mantenne l'incarico fino al 2011, anno in cui fu eletta deputata al Riigikogu.\nNel 2013, in seguito alle dimissioni di Rein Lang, la Tiidus venne scelta dal primo ministro Andrus Ansip per sostituirlo nella carica di ministro della Cultura. Alcuni mesi dopo, anche Ansip si dimise e cos\u00ec venne istituito un nuovo governo, presieduto da Taavi R\u00f5ivas; la Tiidus venne riconfermata ministro anche nel nuovo esecutivo.\nConiugata, \u00e8 madre di due figli."}
{"id": "4922777", "revid": "767487", "url": "https://it.wikipedia.org/wiki?curid=4922777", "title": "Christian Ruben", "text": "Biografia.\nNato a Treviri, Ruben studi\u00f2 a D\u00fcsseldorf con Peter von Cornelius dal 1823, e nel 1826 si stabil\u00ec a Monaco di Baviera, dove ha lavorato sui progetti per le nuove vetrate per il Duomo di Ratisbona e per una chiesa a Ora. Nel 1836 ha lavorato a progetti per la decorazione del castello di Hohenschwangau, e produsse dipinti ad olio. Nel 1841 \u00e8 stato nominato direttore presso l'Accademia di Belle Arti di Praga, dove ha decorato il belvedere con pitture murali. Dipinse anche una sala per il principe di Salm e tre pale d'altare per la chiesa di Turnau (oggi Turnov, in Repubblica Ceca). Dal 1852 al 1872 \u00e8 stato direttore presso l'Accademia di Belle Arti di Vienna, dove mor\u00ec nel 1875. Uno dei suoi figli, Franz Ruben, divenne anche un pittore. \nTra gli allievi di Ruben si ricordano Jaroslav \u010cerm\u00e1k e Karel Jav\u016frek."}
{"id": "4922778", "revid": "785616", "url": "https://it.wikipedia.org/wiki?curid=4922778", "title": "Tycoon", "text": ""}
{"id": "4922783", "revid": "92723", "url": "https://it.wikipedia.org/wiki?curid=4922783", "title": "Ni\u017eyn", "text": "Ni\u017eyn () \u00e8 una citt\u00e0 dell'Ucraina di abitanti dell'oblast' di \u010cernihiv."}
{"id": "4922785", "revid": "830939", "url": "https://it.wikipedia.org/wiki?curid=4922785", "title": "Einstein (unit\u00e0 di misura)", "text": "In fotochimica, l'einstein \u00e8 un'unit\u00e0 di misura dell'energia raggiante. Nel caso di una radiazione monocromatica, 1 einstein \u00e8 pari all'energia associata ad una mole di fotoni, che \u00e8 a sua volta pari al prodotto della costante di Avogadro (NA) per la costante di Planck (h) per la frequenza della radiazione (\u03bd).\nTale unit\u00e0 di misura prende il nome dal fisico Albert Einstein e non fa parte del Sistema internazionale di unit\u00e0 di misura."}
{"id": "4922786", "revid": "125442275", "url": "https://it.wikipedia.org/wiki?curid=4922786", "title": "Jamie Walker", "text": "Caratteristiche tecniche.\nAla sinistra, pu\u00f2 essere schierato come trequartista o come ala destra.\nCarriera.\nHa giocato nella prima divisione scozzese con gli ."}
{"id": "4922791", "revid": "74801", "url": "https://it.wikipedia.org/wiki?curid=4922791", "title": "Julian de la Celle", "text": "Biografia.\nInizi.\nJulian de la Celle \u00e8 nato il 10 giugno 1996 a Los Angeles, California. Ha frequentato la Ramon Cortines VAPA High School di Los Angeles.\nCarriera.\nHa esordito come attore nel 2008 nel cortometraggio \"The Orphan\". In quello stesso anno \u00e8 stato assunto per interpretare il ruolo di Daniel Meade Jr. nella serie televisiva \"Ugly Betty\". In seguito ha recitato in altre serie televisive come \"Heroes\", \"The Fosters\", \"Le regole del delitto perfetto\" e \"Colony\".\nPi\u00f9 recentemente ha recitato nei film \"Ice Cream in the Cupboard\" (2019) e \"\" (2020)."}
{"id": "4922792", "revid": "3115", "url": "https://it.wikipedia.org/wiki?curid=4922792", "title": "H\u00e4feli DH-5", "text": "L'H\u00e4feli DH-5 fu un aereo da ricognizione monomotore, biposto e biplano, sviluppato dall'azienda aeronautica svizzera Eidgen\u00f6ssischen Konstruktionswerkst\u00e4tten (EKW) nei tardi anni dieci del XX secolo.\nProgettato dall'ingegnere August H\u00e4feli, fu adottato dall'Esercito svizzero per la sua componente aerea, le Truppe d'aviazione, rimanendo in servizio, negli esemplari aggiornati, fino al 1940.\nTecnica.\nL'H\u00e4feli DH-5 era un velivolo dall'impostazione, per l'epoca, convenzionale, un monomotore in configurazione traente, biposto e biplano, realizzato con struttura in legno ricoperta da tela, che mantenne quasi inalterato il progetto originale in tutte le versioni costruite.\nLa fusoliera, realizzata con struttura in legno, integrava i due abitacoli separati aperti per i due membri dell'equipaggio, l'anteriore, collocato tra le ali, destinato al pilota ed il posteriore all'osservatore/mitragliere. Posteriormente terminava in un impennaggio classico monoderiva con timone ricoperto da tela verniciata.\nLa velatura era di tipo biplana a scalamento positivo, con ala superiore ed inferiore, di diverso disegno, la prima, l'unica ad integrare gli alettoni, fortemente smussata al centro per consentire l'accesso al posto di pilotaggio. Erano collegate tra loro da una doppia coppia, una per lato, di montanti interalari esterni ed inclinati, pi\u00f9 un complesso di montanti interni che fissava il tronco centrale dell'ala superiore alla fusoliera, soluzione che consentiva lo smontaggio della velatura per facilitare il rimessaggio in minor spazio, il tutto integrato da tiranti obliqui ad X in cavetto d'acciaio.\nIl carrello d'atterraggio era un semplice biciclo anteriore, ad asse rigido ed ammortizzato, posto sotto la fusoliera all'altezza dell'ala inferiore, integrato posteriormente da un pattino d'appoggio anch'esso ammortizzato collocato sotto la coda.\nLa propulsione era affidata ad un motore di progettazione svizzera, sviluppato dalla Schweizerische Lokomotiv- und Maschinenfabrik, dall'architettura motore 8 cilindri a V e raffreddato a liquido collocato all'apice anteriore della fusoliera ed abbinato ad un'elica bipala in legno a passo fisso. A seconda della versione venne equipaggiato con un LFW I da 180 PS, o un LFW II da 200 PS o un LFW III da 220 PS, con conseguente incremento delle prestazioni, tutti abbinati ad un radiatore di tipo anulare posto appena dietro all'elica.\nL'armamento consisteva in una mitragliatrice posizionata in caccia, abbinata ad un dispositivo di sincronizzazione che consentiva al pilota di sparare senza conseguenze attraverso il disco dell'elica, ed una (o una binata a seconda delle fonti) montata su supporto brandeggiabile ad anello nell'abitacolo posteriore.\nImpiego operativo.\nGli esemplari del primo lotto di 39 esemplari, numeri di serie da 402 a 440, iniziarono ad essere consegnati alle squadriglie d'aviazione dal maggio 1922, dei quali otto in carico alla Squadriglia d'aviazione 17, ai quali seguirono altri 20 esemplari MV nel 1924, ed altri 20 nella versione DH-5A (MV 5a) nel 1929. I pi\u00f9 longevi risultano rimasti in organico fino all'8 giugno 1940."}
{"id": "4922795", "revid": "61051", "url": "https://it.wikipedia.org/wiki?curid=4922795", "title": "Truppe d'aviazione dell'Esercito svizzero", "text": ""}
{"id": "4922797", "revid": "74801", "url": "https://it.wikipedia.org/wiki?curid=4922797", "title": "Dyggvi", "text": "Era figlio di D\u00f3marr e spos\u00f2 \"Drott\", sorella di Dan Mikill\u00e1ti l'Arrogante. A lui succedette Dagr Spaka il Saggio.\nQuando mor\u00ec divenne consorte della dea Hel, figlia di Loki.\nYnglinga saga.\nLa \"Saga degli Ynglingar\" di Snorri Sturluson inizialmente accenna del suo regno:\nSuccessivamente Snorri, dopo aver citato lo \"Ynglingal\", descrive subito sotto la genealogia di Dyggvi:\nQui R\u00edg \u00e8 padre di Danp e nonno di Dan. Il titolo \"Mikill\u00e1ti\" significa \"Magnifico\" o \"Fiero\".\nSnorri non spiega qui se questo Dan sia anche il discendente di re Fridfrodi o Fr\u00f3\u00f0i il Pacifico che Snorri presenta come re in Sj\u00e6lland contemporaneo a Fj\u00f6lnir figlio di Frey sei generazioni prima di Re Dygvi.\nYnglingal.\n\u00dej\u00f3\u00f0\u00f3lfr da Hvinir nell'Ynglingatal invece narra tutt'altro, concentrandosi sulla sua unione (post-mortem) con Hel, la regina degli Inferi.\nKve\u00f0kat dul,\nnema Dyggva hr\u00f6r\nGlitnis gn\u00e1\nat gamni hefr,\n\u00fev\u00ed at j\u00f3dis\nUlfs ok Narfa\nKonungmann\nkj\u00f3sa skyldi;\nok allvald\nYngva \u00fej\u00f3\u00f0ar\nLoka m\u00e6r\nof leikinn hefr\nNon \u00e8 cosa segreta,\nil cadavere di Dyggvi,\nla dea del cavallo\nebbe per piacere,\nper la sorella del Lupo\ntanto quanto di Narfi\nscelse di tenere\nil re per se stessa\nla ragazza di Loki\nil defraud\u00f2 Signore [fece di lui \"leikinn\"]\ndella stirpe di Yngvi\nnel suo potere\nI call it no secret\nthe corpse of Dyggvi\nthe horse's goddess\nhas for pleasure,\nfor the Wolf's sister\nas well as Narfi's\nchose to keep\nthe king for herself,\nand Loki's girl\nbeguiled the lord\nof Yngvi's race\ninto her power.\nTali due \"stanze\" sono ricche di kenningar. La \"ragazza\" [figlia] di Loki, dio del caos, \u00e8 Hel, la casa di Hel sono gli Inferi. Il Lupo \u00e8 Fenrir e il \"figlio\" [stirpe] di Yngvi \u00e8 Dyggvi stesso. La \"dea del cavallo\" potrebbe essere di nuovo Hel, rifacendosi al mito della sua nascita da Loki.\nIn ogni caso re Dyggvi, non essendo morto in battaglia, \u00e8 destinato al Helheimr (appunto \"regno, mondo, patria di Hel\"), non potendo accedere al Valhalla (la residenza dei morti caduti gloriosamente in battaglia). Essendo di stirpe reale, viene scelto dalla regina dei morti, che venne e fece lui \"leikinn\" ossia deluso, ma anche malato (fisicamente o mentalmente).\nHistoria Norvegi\u00e6.\nL'\"Historia Norvegi\u00e6\" presenta solo una brevissima menzione, riguardo alla sua morte in patria e accennando a suo figlio.\nAnche una fonte precedente, l'\u00cdslendingab\u00f3k, cita Dyggvi quale successore di D\u00f3marr e predecessore di Dagr."}
{"id": "4922805", "revid": "767487", "url": "https://it.wikipedia.org/wiki?curid=4922805", "title": "Jason Holt", "text": "Caratteristiche tecniche.\nCentrocampista centrale, pu\u00f2 essere schierato anche da esterno destro e da trequartista."}
{"id": "4922807", "revid": "599013", "url": "https://it.wikipedia.org/wiki?curid=4922807", "title": "LaVar Arrington", "text": " Fu scelto nel corso del primo giro (2\u00ba assoluto) del Draft NFL 2000 dai Washington Redskins. Al college gioc\u00f2 a football alla Pennsylvania State University\nCarriera.\nArrington fu scelto come secondo assoluto dai Washington Raiders nel Draft 2000. Vi gioc\u00f2 fino alla stagione 2005 venendo convocato per tre Pro Bowl consecutivi. Nell'aprile 2006 firm\u00f2 un contratto di sette anni del valore di 49 milioni di dollari con i New York Giants. Nella settimana 7 contro i Dallas Cowboys si infortun\u00f2 a un ginocchio perdendo tutto il resto della stagione per la rottura del tendine d'Achille. Il 7 febbraio 2007 fu svincolato dai Giants, concludendo la sua carriera professionistica."}
{"id": "4922811", "revid": "838137", "url": "https://it.wikipedia.org/wiki?curid=4922811", "title": "Scelta Europea", "text": "Scelta Europea, ufficialmente Scelta Europea con Guy Verhofstadt - Alleanza Liberali Democratici Europei, \u00e8 stata una lista elettorale italiana costituita in vista delle elezioni europee del 2014 da tre principali soggetti politici:\nLa lista sosteneva la candidatura di Guy Verhofstadt, gi\u00e0 primo ministro belga e presidente in carica del Gruppo ALDE al Parlamento europeo, alla Presidenza della Commissione europea.\nNonostante le molteplici iniziative per ampliare il proprio consenso, la formazione ha ottenuto soltanto lo 0,72% dei voti.\nStoria.\nIl 4 marzo 2014 Guy Verhofstadt, nel corso di una conferenza stampa tenutasi a Roma, presenta la lista elettorale a sostegno della propria candidatura: all'evento partecipano il vicepresidente dell'ALDE ed eurodeputato uscente Niccol\u00f2 Rinaldi, il capogruppo di Scelta Civica alla Camera Andrea Romano, la presidente del Partito Federalista Europeo Stefania Schipani, il deputato e presidente del Centro Democratico Bruno Tabacci, il professore e membro della segreteria politica di Fare per Fermare il Declino Ezio Bussoletti e altri esponenti di partiti e movimenti liberali ed europeisti italiani.\nTuttavia, dopo alcune vicissitudini e contrasti riguardanti la compatibilit\u00e0 fra i vari partiti facenti parte della lista unica, Scelta Civica decide di defilarsi da Scelta Europea e il 25 marzo presenta una propria lista chiamata \"Scelta Civica per l'Europa\".. \"Scelta Europea\" presenta invece un logo in cui sono presenti i simboli di Centro Democratico, di Fare e dell'ALDE.\nAlla fine la frattura fra i partiti si ricompone e il 5 aprile 2014 avviene la presentazione ufficiale della lista e del logo, che riporta i simboli di Centro Democratico, Scelta Civica per l'Italia e Fare per Fermare il Declino, con la presenza di Guy Verhofstadt, Niccol\u00f2 Rinaldi, il presidente emerito della Corte costituzionale ed esponente di Centro Democratico Giovanni Maria Flick, l'imprenditore e presidente di Fare Santo Versace, il senatore e capogruppo di Scelta Civica Gianluca Susta e la presidente dei \"Conservatori Social Riformatori\" Cristiana Muscardini.\nIl 17 aprile 2014 vengono presentate ufficialmente le liste ed i capolista: Gianluca Susta per il Nord-ovest, il coordinatore nazionale di Fare Michele Boldrin al Nord-est, la senatrice di Scelta Civica e ministro Stefania Giannini per il Centro, il deputato Bruno Tabacci per il Sud e la consigliere regionale sarda di Centro Democratico Anna Busia per le Isole."}
{"id": "4922814", "revid": "123448913", "url": "https://it.wikipedia.org/wiki?curid=4922814", "title": "Callum Paterson", "text": "Caratteristiche tecniche.\nNato come terzino destro, \u00e8 cresciuto giocando anche come ala destra o addirittura come centravanti."}
{"id": "4922822", "revid": "1543377", "url": "https://it.wikipedia.org/wiki?curid=4922822", "title": "Teoria assorbitore-emettitore di Wheeler-Feynman", "text": "La teoria assorbitore-emettitore di Wheeler-Feynman, nota anche come \"teoria dell'azione a distanza di Wheeler e Feynman\", \u00e8 un'interpretazione dell'elettrodinamica che deriva dal presupposto che le soluzioni delle equazioni del campo elettromagnetico devono essere invarianti quando sono sottoposte ad una inversione temporale (t \u2192 - t), cos\u00ec come per le equazioni stesse che forniscono tali soluzioni di campo.\nSi tratta quindi di una teoria basata sulla simmetria rispetto all'inversione temporale. Infatti non c'\u00e8 nessuna ragione apparente per la rottura della simmetria rispetto all'inversione temporale che punti a una direzione preferenziale del tempo, cio\u00e8 che crei una distinzione tra il passato e il futuro. Una teoria invariante che non cambia quando sottoposta a un'inversione temporale \u00e8 pi\u00f9 logica ed elegante. Un altro principio fondamentale che risulta da questa interpretazione, e che ricorda il principio di Mach dovuto a Hugo Tetrode, \u00e8 che le particelle elementari non autointeragiscono. Questo rimuove immediatamente il problema delle autoenergie.\nQuesta teoria \u00e8 stata proposta nel 1940 e prende il nome dai suoi creatori, i fisici Richard Feynman e John Archibald Wheeler.\nRisoluzione del problema di un nesso di causalit\u00e0.\nT.C. Scott e R. A. Moore hanno dimostrato che l'apparente mancanza di un nesso di causalit\u00e0 suggerita dalla presenza di potenziali avanzati di Li\u00e9nard-Wiechert (generalizzazione relativistica dei campi elettromagnetici) potrebbe essere \"rimossa completamente\" attraverso la riformulazione della teoria in un quadro relativistico elettrodinamico in termini di soli potenziali ritardati, senza le complicazioni introdotte dall'idea dell'assorbitore. La lagrangiana che descrive una particella formula_1 sotto l'influenza di un potenziale simmetrico nel tempo generato da un'altra particella formula_2 \u00e8:\ndove formula_4 \u00e8 il funzionale dell'energia cinetica relativistica della particella formula_5, e dove formula_6 e formula_7 sono, rispettivamente, i potenziali ritardati e anticipati di Li\u00e9nard-Wiechert che agiscono sulla particella formula_8 dai campi elettromagnetici generati dalla particella formula_9 e agiscono sulla particella formula_8 . La lagrangiana corrispondente alla particella formula_11 \u00e8 quindi: \nUsando un sistema di algebra computazionale prima, e metodi analitici poi \u00e8 stato dimostrato che la differenza tra il potenziale ritardato della particella formula_13 che agisce sulla particella formula_14 e il potenziale avanzato della particella formula_15 che agisce sulla particella formula_13 \u00e8 semplicemente una derivata totale rispetto del tempo:\nvale a dire, una \"divergenza\" nel linguaggio del calcolo delle variazioni. Essa, pertanto, non fornisce alcun contributo nelle equazioni di Eulero-Lagrange. Grazie a questo risultato il potenziale avanzato pu\u00f2 essere eliminato; qui la derivata totale svolge la stessa funzione del campo libero.\nLa lagrangiana del sistema di \"N\" corpi \u00e8 quindi: \nin cui i potenziali avanzati non danno alcun contributo. In aggiunta, la simmetria particella-particella \u00e8 evidente in questa funzione lagrangiana, cio\u00e8 la funzione lagrangiana \u00e8 simmetrica rispetto allo scambio della particella formula_19 con la particella formula_15.\nNel caso formula_21 questa funzione lagrangiana genera esattamente le stesse equazioni del moto di formula_22 e formula_23 e quindi preserva l'aspetto fisico del problema.\nPertanto, dal punto di vista di un osservatore esterno che osserva la versione relativistica del problema degli n corpi, tutto \u00e8 causale. Solo se le forze che agiscono su un corpo in particolare sono isolate, i potenziali avanzati ricompaiano. A questo riguardo sono state trovate soluzioni numeriche al problema classico.\nQuesta riformulazione del problema ha un prezzo: la lagrangiana a \"N\" corpi dipende da tutte le derivati temporali delle curve tracciate da tutte le particelle vale a dire, lagrangiana \u00e8 di ordine infinito. Tuttavia, molti progressi sono stati fatti esaminando la questione irrisolta della quantificazione della teoria. Inoltre, questa formulazione recupera la Lagrangiana di Darwin da cui \u00e8 stata derivata originariamente l'equazione di larghezza (utilizzato in chimica quantistica relativistica), ma senza i termini dissipativi. In questo modo, \u00e8 stato assicurato l'accordo tra teoria ed esperimento, con l'eccezione dell'effetto di Lamb. Un importante premio dal loro approccio \u00e8 la formulazione di un totale, conservato, canonico e generalizzato impeto, come presentato in un articolo comprensivo, alla luce del paradosso EPR.\nInfine, Moore e Scott hanno mostrato che la reazione della radiazione pu\u00f2 in alternativa essere ottenuta con l'idea che, in media, il momento dipolare netto sia pari a zero per una collezione di particelle cariche, evitando cos\u00ec le complicazioni della teoria dell'assorbitore."}
{"id": "4922827", "revid": "729019", "url": "https://it.wikipedia.org/wiki?curid=4922827", "title": "Aeroporto di Ta\u02bbu", "text": "L'aeroporto di Ta\u02bbu \u00e8 un aeroporto privato situato 2 chilometri a sud est del villaggio di Luma, sull'isola di Ta\u02bbu, nella contea di Ta\u02bbu delle Samoa Americane. Precedentemente di propriet\u00e0 dello Stato oceaniano fu chiuso nel 1989. ed \u00e8 ora di propriet\u00e0 di privati e non pi\u00f9 attivo in seguito allo sviluppo dell'aeroporto di Fitiuta nella parte nord-orientale dell'isola.\nLa struttura \u00e8 dotata di una pista in calcare di 661 m di lunghezza e 30 di larghezza, con un orientamento RWY 18-36."}
{"id": "4922829", "revid": "599013", "url": "https://it.wikipedia.org/wiki?curid=4922829", "title": "Frank Greer", "text": "Greer partecip\u00f2 ai Giochi olimpici di con la squadra \"East Boston Amateur Athletic Boat Club\" nella gara di singolo, in cui conquist\u00f2 la medaglia d'oro.\nDopo le Olimpiadi, fu allenatore al Detroit Athletic Club ed in seguito sceriffo al Charles Street Jail di Boston.\nPalmar\u00e8s.\nIn carriera ha conseguito i seguenti risultati:"}
{"id": "4922831", "revid": "65157971", "url": "https://it.wikipedia.org/wiki?curid=4922831", "title": "0,999", "text": ""}
{"id": "4922832", "revid": "339392", "url": "https://it.wikipedia.org/wiki?curid=4922832", "title": "Schweizerische Fliegertruppe", "text": ""}
{"id": "4922835", "revid": "599013", "url": "https://it.wikipedia.org/wiki?curid=4922835", "title": "Francesco Grazioli (calciatore)", "text": "Carriera.\nCresciuto nel Codogno, \u00e8 passato al e con i liguri ha esordito in Serie A a Milano il 29 ottobre 1950 nella partita Milan-Genoa (4-0). Ha poi giocato nel , e nuovamente col , con cui si aggiudica, grazie ad un'unica presenza il 5 ottobre 1952 nel pareggio esterno contro il , la Serie B 1952-1953.\nLasciato definitivamente il sodalizio rossoblu milita nel , nel , nell' e nel Locri."}
{"id": "4922837", "revid": "659685", "url": "https://it.wikipedia.org/wiki?curid=4922837", "title": "Keit Pentus", "text": ""}
{"id": "4922838", "revid": "529641", "url": "https://it.wikipedia.org/wiki?curid=4922838", "title": "Communication (Bunny Wailer)", "text": "Communication \u00e8 un album di Bunny Wailer, pubblicato dalla Solomonic Records nel 2000. Il disco fu registrato negli studi: Anchor, Dynamic, I&amp;I di Kingston, Jamaica ed al Echoes Sound Studio di Los Angeles, California (Stati Uniti)."}
{"id": "4922841", "revid": "1114711", "url": "https://it.wikipedia.org/wiki?curid=4922841", "title": "Gabriel Rasch", "text": "Carriera.\nPassato al professionismo molto tardi, all'et\u00e0 di 32 anni, ha svolto per alcuni anni il ruolo di gregario per il suo conterraneo Thor Hushovd nelle corse di un giorno. Ha anche ottenuto soddisfazioni personali, vincendo nel 2011 il Ringerike Grand Prix."}
{"id": "4922844", "revid": "2110845", "url": "https://it.wikipedia.org/wiki?curid=4922844", "title": "Louis Toffoli", "text": "\u00c8 stato austro-ungherese e italiano e francese, Toffoli ha dichiarato di sentirsi soltanto \"di Trieste\" ed ha firmato i suoi quadri non come Luigi, n\u00e9 Louis, ma soltanto Toffoli.\nBiografia.\nL'arte Trieste-amante.\nIl 24 maggio 1915, l'Italia dichiar\u00f2 guerra all'Austria. Trieste \u00e8 la porta austro-ungarica al mare Adriatico e la famiglia fu costretta all'esilio in Italia quando Toffoli aveva soltanto otto anni. La sua famiglia si stabil\u00ec prima a Padova e poi Firenze, dove Luigi scopr\u00ec le arti basate sulla fede o secolare.\nNel 1924, Luigi Toffoli \u00e8 entrato all'Accademia Navale di Trieste, ma le sue difficolt\u00e0 lo ha costretto ad abbandonare gli studi. Ha lavorato come fabbro e poi come artigiano artista seguendo corsi serali presso l'Accademia di Belle Arti di Trieste. Alla Biennale di Trieste nel 1928, tra Chirico e altri artisti famosi, Luigi Toffoli ha due pitture di stile costruttivista. I leader di propaganda fascista erano molto interessati alla visione singolare del giovane artista. Il regime fascista aveva intenzione di ingaggiare l'artista nei suoi artisti. Quindi Toffoli decide di organizzare una fuga segreta (vista la situazione politica italiana).\nTrasferimento in Francia.\nNel 1930, Luigi Toffoli, con la scusa di fare un tour artistico, riesce a fuggire a Parigi. Senza alcuna risorsa economica e senza documenti, va a vivere nel quartiere di La Goutte d'Or, in via Myrha, dove ha conosciuto la sua futura moglie Sylvia. Hanno avuto due figli Patrick e Claude. I due vivono di espedienti fino a quando Denis Kalman, un noto designer del Faubourg Saint-Honor\u00e9, lo assunse nel suo laboratorio. In seguito alla sua regolarizzazione come cittadinanza, il suo talento viene riconosciuto da vari designer. Diventa un artigiano commerciante e comincia ad insegnare l'arte di tagliare i vestiti alla Chambre Syndicale.\nNel 1934, la sua fama andava aumentando;in seguito si stabili a Alfortville poi a Charenton-le-Pont. Diventa un artigiano indipendente per molte case di moda parigine. Si segue altre lezioni di disegno, e prosegui coi suoi esperimenti con pazienza.\nPremio e le prime mostre di pittura.\nNel 1935, fu indetto un concorso dal Ministero delle Colonie in occasione del tricentenario della conquista delle Antille da parte della Francia. Il suo lavoro ottenne il primo premio. Poco dopo, Toffoli vince il suo secondo premio in un concorso internazionale organizzato dalla Societ\u00e0 delle Nazioni. Questo \u00e8 anche il periodo delle prime esposizioni in importanti mostre: Salon d'Automne , al Salon des Ind\u00e9pendants , Salon des Peintres T\u00e9moins de leur Temps, Mus\u00e9e de la Marine\nLa crisi economica del 1936, gli scandali pubblici e scioperi hanno portato il Fronte Popolare al governo. Lui assistette, qualche volta, a raduni politici dove ritrasse Blum, Taittinger, Auriol e altre figure del tempo.\nNel 1939, per sfuggire al servizio di lavoro obbligatorio, Luigi Toffoli si rifugi\u00f2 in Touraine, a Jaulnay dove ha partecipato come ufficiale di collegamento alla Resistenza. Egli si present\u00f2 come un pittore.\nEgli espose al Salon des Ind\u00e9pendants dipinti ispirati al mondo del lavoro, uno dei temi principali del suo lavoro. Nel 1947, Luigi Toffoli ottiene la cittadinanza francese e divenne Louis Toffoli .\nMostre in gallerie.\nLe gallerie RG, a Parigi, hanno organizzato, nel 1952, per Toffoli la sua prima mostra personale. Ora, le sue mostre e i suoi viaggi all'estero si sono moltiplicate. Nel 1954, Toffoli ha appreso la tecnica della litografia negli ateliers di Fernand Mourlot, e dal 1968, ha continuato la produzione di litografie negli ateliers di Jean-Claude Perrin. La litografia lo aiuter\u00e0 a diffondere la sua pittura.\nDurante questi anni, egli ha esposto alla Galleria Suillerot a fianco Maurice Boitel, Robert Savary, Canjura Noe, Daniel du Janerand, Ginette Rapp e Eliane Thiollier. Diverse fotografie del febbraio 1955 di Georges Papo, lo ritraggono vicino al gallerista Raymond Suillerot.\nNel 1956, ha viaggiato in Spagna ed in Jugoslavia in treno e bicicletta, fuori degli itinerari turistici, scricchiolii e vicino alla gente del posto in cerca del vero spirito umano. Torna a Charenton-le-Pont, egli espone nuovamente al Salon des Peintres T\u00e9moins de leur Temps. Il suo talento \u00e8 stato notato da uno mecenate brasiliano, che, nel 1960, che lo ha invitato ad esporre presso il Palazzo Copacabana in Brasile.\nViaggi e celebrity.\nQuando Toffoli si consacr\u00f2 definitivamente come artista si dedic\u00f2 ai viaggi. Israele, gli Stati Uniti, il Messico, la Cina e molti altri paesi, hanno un'opera di Toffoli a loro dedicato, opere che parlano della vita quotidiana.\nDa quel momento fino ad oggi, Louis Toffoli si \u00e8 dedicato esclusivamente alla pittura. Molte mostre a lui dedicate si tengono in tutto il mondo. Diversi film e programmi televisivi sono stati fatti sulla sua produzione artistica.\nIl museo Toffoli \u00e8 stato inaugurato nel 1995 a Charenton-le-Pont. Toffoli stesso ha donato alla citt\u00e0 un centinaio di sue opere allo scopo. Attualmente, il museo \u00e8 stato chiuso, sostituita da una Galleria Comunale d'Arte e Liberty.\nMolti musei in Germania, Brasile, Spagna, Paesi Bassi, Israele, Italia, Marocco, Portogallo, Svezia, Stati Uniti hanno opere dell'artista. Molti libri sono dedicati ad esso.\nLavorare.\nLe tele di Toffoli prendono subito il visitatore, la luce traspare in tutte le forme, sembra che escano le vernici e la purezza di stampa emerge, creando una profonda intimit\u00e0 con i personaggi. Toffoli era alla ricerca di una verit\u00e0 interiore insolita, colori vivaci e la luce nei suoi dipinti esplicava i motivi della tela e deliziava il pubblico.\nTecniche.\nLouis Toffoli utilizzava varie tecniche per le sue opere: pittura a olio, litografie, arazzi. Le opere si trovano su superfici diverse, mostrando la luce in modo diverso a seconda del mezzo. Louis Toffoli ha trascorso un periodo della carriera al lavoro sulla luce in litografia."}
{"id": "4922846", "revid": "834", "url": "https://it.wikipedia.org/wiki?curid=4922846", "title": "Sovrani della Frisia Orientale", "text": "I Conti e Principi della Frisia Orientale della nobile famiglia Frisone Orientale dei Cirksena discendenti da una linea di capi trib\u00f9 Frisone Orientali di Greetsiel. La contea venne alla luce quando l'imperatore Federico III elev\u00f2 Ulrico I, il figlio di un capo locale, al rango di conte del Sacro Romano Impero nel 1464.\nIl sovrano pi\u00f9 importante del Casato di Cirksena fu Edzardo il Grande (1462\u20131528), sotto la cui guida la contea imperiale della Frisia orientale raggiunse la sua massima estensione. Durante il suo regno la riforma protestante si diffuse in tutta la Frisia orientale.\nNel 1654 i Cirksena furono elevati a principi dall'imperatore. Carlo Edzardo, l'ultimo sovrano del Casato di Cirksena, mor\u00ec senza prole durante la notte del 25/26 maggio 1744 (come riferito da un bicchiere di latticello, che si dice abbia bevuto dopo una battuta di caccia). Subito dopo, la contea pass\u00f2 a Re Federico II di Prussia."}
{"id": "4922847", "revid": "831312", "url": "https://it.wikipedia.org/wiki?curid=4922847", "title": "Luke Rowe", "text": "Carriera.\nOriginario del Galles, passa professionista nel 2012 con il team ProTour Sky. Alla prima stagione da \"pro\" vince una tappa del Tour of Britain e veste per un giorno la maglia di leader della corsa, e si classifica secondo nella cronometro a coppie Duo Normand. Nel 2013 partecipa alle classiche del Nord e alla Vuelta a Espa\u00f1a, e ottiene cinque piazzamenti nei primi dieci. Nel 2014 prende ancora parte alle classiche del Nord e alla Vuelta a Espa\u00f1a, nonch\u00e9 ai Giochi del Commonwealth (conclude sesto nella prova in linea), e contribuisce ai successi della squadra all'Omloop Het Nieuwsblad, al Tour de Romandie, al Tour of California e al Giro di Baviera. In tutte e tre le stagioni viene selezionato per rappresentare la Gran Bretagna nella prova in linea dei campionati del mondo su strada.\nNei primi mesi del 2015 mette a referto buoni piazzamenti, classificandosi quarto alla Cadel Evans Great Ocean Road Race, settimo al Tour of Qatar e nono all'Omloop Het Nieuwsblad. In aprile ottiene l'ottavo posto alla prestigiosa Parigi-Roubaix, mentre in luglio partecipa per la prima volta al Tour de France, contribuendo al successo finale del capitano Chris Froome, e in settembre ai campionati del mondo su strada di Richmond. Nel 2016 \u00e8 quarto all'Omloop Het Nieuwsblad e soprattutto quinto al Giro delle Fiandre; prende inoltre parte al Tour de France, in cui \u00e8 ancora il suo compagno Chris Froome a vincere."}
{"id": "4922850", "revid": "726373", "url": "https://it.wikipedia.org/wiki?curid=4922850", "title": "Niente orchidee per Miss Blandish", "text": "Niente orchidee per Miss Blandish (titolo originale in inglese \"No Orchids for Miss Blandish\") \u00e8 un romanzo giallo di stile hard boiled dello scrittore britannico James Hadley Chase, pubblicato nel 1939, in Italia nel 1950 dall'Istituto Editoriale Italiano. Il libro narra la storia del rapimento di una facoltosa ragazza da parte di una brutale banda di gangster, e delle successive indagini per ritrovarla.\nIl successo del romanzo ha portato a due adattamenti cinematografici. Il primo, inglese, \u00e8 del 1948 e mantiene lo stesso titolo dell'opera letteraria, diretto da John Legh Clowes. Il secondo adattamento, intitolato Grissom Gang (Niente orchidee per Miss Blandish), \u00e8 del 1971 per la regia di Robert Aldrich, con Kim Darby, Scott Wilson e Tony Musante.\nTrama.\nAlla banda di Frankie Railey le cose a Kansas City non vanno bene, quando finalmente arriva la dritta giusta: la figlia del milionario John Blandish sta per ricevere in dono una preziosa collana, occasione perfetta per un colpo facile. Le cose per\u00f2 si mettono subito di traverso, l'accompagnatore di miss Blandish reagisce violentemente e viene ucciso, ed i tre a quel punto rapiscono la ragazza, per chiedere un riscatto. Ma la sfortuna li perseguita, nella fuga incontrano due componenti della spietata banda Grisson, che informati gli altri si mettono sulle loro tracce, con l'intento di sottrarre loro preda e relativo bottino. Il confronto fra i due gruppi vede soccombere Riley ed i suoi compagni, per opera principalmente di Slim Grisson, giovane psicopatico che rimane molto colpito dalla bellezza della ragazza. Questo crea seri problemi a Mamma Grisson, la vera mente del gruppo, che dopo un duro confronto con Slim, durante il quale capisce di non averne pi\u00f9 il controllo, decide di lasciare fare al figlio ci\u00f2 che desidera con la ragazza, comunque destinata a dover essere uccisa, mentre loro si occuperanno del riscatto. Nel frattempo Anna, la compagna di Riley, si mette alla ricerca del suo uomo, scomparso nel nulla ed accusato da tutti del rapimento, ricostruzione a cui lei inizialmente non crede. Dopo la consegna dei soldi, per i Grisson si ripresenta il problema dell'eliminazione dell'ostaggio, a cui per\u00f2 Slim si oppone violentemente, considerandola oramai suo personale propriet\u00e0.\nTre mesi dopo, in mancanza di notizie, Blandish assume il detective Dave Fenner perch\u00e9 faccia luce sul destino della figlia, visto l'insuccesso delle indagini ufficiali. La scelta si rivela valida, e l'investigatore trova la traccia che lo conduce ai corpi dei tre componenti della banda Riley, riuscendo nell'occasione a sfuggire per un soffio alla morte per mano della banda Grisson, allarmata da queste nuove indagini. Collaborando con la polizia, Fenner ricostruisce quindi l'accaduto, e grazie alla testimonianza di Anna, capisce che la giovane rapita \u00e8 ancora viva e segregata nel lussuoso club che i Grisson hanno comprato e rimodernato con i soldi del riscatto. L'irruzione nell'edificio trova l'opposizione violenta dei gangster, che vengono uccisi dopo un sanguinoso conflitto a fuoco. All'appello mancano per\u00f2 Slim e l'ostaggio, sottratto da poco alla prigionia dal precedente proprietario del locale, desideroso di vendicarsi del torto subito. La fuga di Slim con la ragazza non dura per\u00f2 molto, ed una volta rintracciato, l'uomo viene neutralizzato senza problemi. Il trauma per la giovane, passato l'effetto delle droghe con cui veniva tenuta sotto controllo, si rivela per\u00f2 insopportabile, e malgrado tutte le precauzioni prese, la ragazza si toglie la vita lanciandosi dalla finestra dell'albergo dove era stata condotta una volta liberata."}
{"id": "4922854", "revid": "62004", "url": "https://it.wikipedia.org/wiki?curid=4922854", "title": "Silvan Dillier", "text": "Carriera.\nAttivo nella categoria Under-23 gi\u00e0 dal 2009, nei primi quattro anni nella categoria vince quattro titoli nazionali, uno in linea (nel 2009) e tre a cronometro (2010, 2011 e 2012); sempre nel 2012 si aggiudica la Berner Rundfahrt e una tappa al prestigioso Tour de l'Avenir in Francia. Nel 2013 viene messo sotto contratto dalla BMC Development, squadra Under-23 associata al team World Tour BMC, e in stagione coglie due vittorie nei calendari continentali (Tour de Normandie e Fl\u00e8che Ardennaise) guadagnandosi, a inizio agosto, la promozione come stagista nella BMC. Con la maglia della prima squadra gi\u00e0 nel settembre 2013 si aggiudica una tappa al Tour of Alberta in Canada.\nPassato professionista nel 2014 proprio con la BMC, in primavera si rende protagonista di un attacco nel finale della Gand-Wevelgem, e nel prosieguo di stagione si piazza secondo al Gran Premio del Canton Argovia e terzo al campionato nazionale a cronometro e al Tour de Wallonie; in settembre, pur da \"neo-pro\", viene incluso nel sestetto BMC per la cronometro a squadre dei campionati del mondo di Ponferrada, contribuendo alla vittoria della medaglia d'oro. Nel 2015 ottiene i primi successi da \"pro\" individuali, aggiudicandosi il titolo nazionale a cronometro e una tappa all'Arctic Race of Norway, e partecipa al suo primo Giro d'Italia; a fine stagione a Richmond conquista anche il secondo titolo mondiale della cronometro a squadre con i compagni della BMC, mentre su pista con il quartetto nazionale \u00e8 medaglia d'argento Elite nell'inseguimento a squadre ai campionati europei di Grenchen.\nNella stagione 2016 non coglie successi, ma conclude quarto al Dubai Tour e terzo nella terza tappa del Tour de Suisse, e partecipa sia ai Giochi olimpici di Rio de Janeiro, componendo il quartetto svizzero dell'inseguimento a squadre, che alla sua prima Vuelta a Espa\u00f1a. Nel 2017, ancora in maglia BMC, si classifica secondo alla Dwars door West-Vlaanderen, battuto in uno sprint a due da Jos van Emden. Dopo la primavera delle classiche disputa il Giro d'Italia riuscendo a imporsi nella sesta tappa, con arrivo sullo strappo di Terme Luigiane, davanti al compagno di fuga Jasper Stuyven. Il mese successivo vince la Route du Sud, imponendosi anche nella classifica a punti e quella degli scalatori.\nNel 2018, passato alla formazione francese dell'AG2R La Mondiale inizia la stagione nel migliore dei modi aggiudicandosi la Route Ad\u00e9lie de Vitr\u00e9, per poi ottenere un prestigioso secondo posto alla Parigi-Roubaix, battuto nella volata a due da Peter Sagan dopo una lunga fuga."}
{"id": "4922860", "revid": "729019", "url": "https://it.wikipedia.org/wiki?curid=4922860", "title": "Aeroporto di Malacca", "text": "L'Aeroporto di Malacca (in malese: \"Lapangan Terbang Batu Berendam\"), precedentemente noto come \"Aeroporto di Batu Berendam\" e definito come domestico dal Department of Civil Aviation Malaysia, \u00e8 un aeroporto domestico malese situato a 7 km a nord della citt\u00e0 di Malacca nello Stato federato di Malacca. La struttura \u00e8 dotata di una pista di asfalto lunga , l'altitudine \u00e8 di 12\u00a0m, l'orientamento della pista \u00e8 RWY 03-21. L'aeroporto \u00e8 aperto al traffico commerciale."}
{"id": "4922862", "revid": "123977722", "url": "https://it.wikipedia.org/wiki?curid=4922862", "title": "Eugenio Zaniboni", "text": "Biografia.\nNato a Riva del Garda il 10 gennaio 1871 frequent\u00f2 gli studi prima a Riva e poi al Liceo di Rovereto. Frequent\u00f2 poi le Universit\u00e0 di Innsbruck, Strasburgo e Vienna. Fu compagno di Cesare Battisti e partecip\u00f2 al movimento irredentista. \nTrasferitosi nel 1895 a Napoli vi si laure\u00f2 in lettere e filosofia e vi lavor\u00f2 come docente di tedesco ma soprattutto come giornalista. Fece infatti parte del gruppo di organizzatori del giornalismo meridionale che faceva capo a Edoardo Scarfoglio e alla moglie Matilde Serao. In tale contesto entr\u00f2 in rapporto con intellettuali e letterati come Benedetto Croce, il Verga, Borgese, Salvatore Di Giacomo, Guido Manacorda.\nFu redattore del \"Pungolo\" (con lo pseudonimo di Cino Spada), collaboratore del \"Don Marzio\", de \"La Palanca\" di Milano, de \"Il Marzocco\". Scrisse per numerosi giornali tra cui \"Il Resto del Carlino\", \"La Stampa\", \"Il Corriere della Sera\".\nNel 1912 si trasfer\u00ec in Germania quale lettore d'italiano all'Universit\u00e0 di Monaco e a quella di Erlangen. Tornato in Italia dopo la conclusione della prima guerra mondiale, fu a Catania per tre anni come docente e giornalista, e strinse amicizia con Giovanni Verga, entrando a far parte del \"Circolo Unione\". Nel 1921, lasciata la Sicilia, torn\u00f2 a Napoli, nel duplice impegno di insegnante e di giornalista de \"Il Mezzogiorno\", redattore in particolare della terza pagina.\nAlla fine del 1925, nonostante stesse per essere nominato titolare della cattedra di letteratura tedesca all'Universit\u00e0 di Napoli, fu costretto, per gravi motivi di salute, a tornare in Trentino, la sua terra natale, dove si spense il 4 marzo 1926, a soli 55 anni. Le spoglie furono inumate, per suo espresso desiderio, nel cimitero di Riva del Garda, accanto a quelle del padre e della madre."}
{"id": "4922883", "revid": "281944", "url": "https://it.wikipedia.org/wiki?curid=4922883", "title": "Aeroporto di Batu Berendam", "text": ""}
{"id": "4922888", "revid": "599013", "url": "https://it.wikipedia.org/wiki?curid=4922888", "title": "Aeroporto di Tau", "text": ""}
{"id": "4922895", "revid": "436472", "url": "https://it.wikipedia.org/wiki?curid=4922895", "title": "Criciuma Esporte Club", "text": ""}
{"id": "4922909", "revid": "599013", "url": "https://it.wikipedia.org/wiki?curid=4922909", "title": "Organocatalisi", "text": "In chimica organica, con il termine organocatalisi si intende la catalisi di reazioni dove il catalizzatore usato per accelerare la reazione \u00e8 una piccola molecola organica, priva di elementi inorganici come i metalli e contenente carbonio, idrogeno, zolfo. Il termine fu coniato nel 1935 dal chimico tedesco Wolfgang Langenbeck.\nIl 6 ottobre 2021, i chimici David MacMillan e Benjamin List hanno ricevuto il Premio Nobel per la chimica per i loro studi sull'organocatalisi.\nStoria.\nIl primo utilizzo di una molecola organica come catalizzatore \u00e8 attribuito a Justus von Liebig, che nel 1859 scopr\u00ec la trasformazione del cianogeno in ossammide catalizzata da acetaldeide. Liebig identific\u00f2 l'acetaldeide come catalizzatore della reazione e riconobbe nei suoi effetti un'analogia con i fermenti (enzimi).\nLa prima reazione di organocatalisi asimmetrica fu pubblicata da Breding e Fiske nel 1912. In questa reazione a partire da benzaldeide si formava una cianidrina usando alcaloidi come catalizzatori. Questi studi furono considerati molto innovativi, anche se l'eccesso enantiomerico raggiunto era minore del 10%.\nDecenni dopo fu raggiunta per la prima volta una significativa stereoselettivit\u00e0 in una reazione di organocatalisi. Come catalizzatore fu utilizzato l'amminoacido (\"S\") o (\"R\")-prolina in una anellazione di Robinson per ottenere il chetone di Wieland-Miescher. Questa reazione \u00e8 oggi chiamata reazione di Hajos-Parrish-Eder-Sauer-Wiechert dal nome degli scopritori, ed \u00e8 di notevole importanza per la sintesi totale di steroidi.\nCon il modello Houk fu per la prima volta proposto un meccanismo coerente, analogo al modello Zimmerman-Traxler, per la reazione aldolica delle enammine senza metalli. Reazioni dirette aldoliche incrociate furono sviluppate indipendentemente da List, Barbas, Shibasaki e Trost. La prima reazione organocatalitica aldolica incrociata enantioselettiva di aldeidi \u00e8 stata sviluppata nel 2002 da MacMillan.\nMeccanismo di reazione.\nDurante il ciclo catalitico il catalizzatore pu\u00f2 essere legato covalentemente alla molecola del substrato; in tal caso \u00e8 necessaria una concentrazione relativamente elevata di catalizzatore organico. Anche attraverso legami non covalenti come i legami idrogeno si possono avere interazioni catalitiche, e in tal caso sono richieste solo piccole quantit\u00e0 di catalizzatore.\nMeccanismo covalente.\nIl principio della maggior parte dei processi organocatalitici \u00e8 che il catalizzatore viene prima fatto reagire con un reagente per formare (in modo reversibile) un legame covalente. Nella reazione aldolica catalizzata con prolina, la prolina inizialmente d\u00e0 una reazione di condensazione con il chetone utilizzato. Il risultante catione imminio tautomerizza quindi a enammina, che nel passo successivo d\u00e0 un attacco nucleofilo sull'aldeide. Per successiva idrolisi viene rilasciato il prodotto e viene riformata la prolina.\nNella reazione, l'informazione stereochimica \u00e8 determinata dalla prolina chirale. Il gruppo carbossilico della prolina attiva anche l'aldeide mediante formazione di un legame idrogeno. La reazione procede attraverso uno stato di transizione a sei termini con forma a sedia simile al modello di Zimmerman-Traxler per enolati di litio. Il sostituente dell'aldeide sta nel piano pseudo-equatoriale.\nIl decorso della reazione attraverso uno stato di transizione a sedia \u00e8 stato dapprima postulato da Houk in base a calcoli quantomeccanici, e poi dimostrato sperimentalmente da List usando ossigeno marcato.\nMeccanismo non covalente.\nIn questo meccanismo il catalizzatore non forma legami covalenti. Tra il substrato da attivare e il catalizzatore organico si hanno deboli interazioni direzionali. Questo \u00e8 il principio con cui reagiscono anche molti enzimi, che vengono utilizzati anche come modello per lo sviluppo di catalizzatori organici non covalenti. In questo campo si utilizzano specie neutre che possono dare legami idrogeno, come i derivati di urea o tiourea. Si sono dimostrati buoni catalizzatori quei composti che hanno anelli fenilici di struttura rigida e poveri di elettroni, con sostituenti elettron-attrattori e non coordinanti nelle posizioni 3, 4 o 5.\nI vantaggi dei derivati di tiourea (soprattutto rispetto ai catalizzatori tradizionali acidi di Lewis contenenti metalli) sono:\nReazioni.\nAlcuni tipi di reazione che si possono condurre efficacemente tramite organocatalisi sono:\nCatalizzatori derivati da prodotti naturali.\nI derivati dell'amminoacido (\"S\")-prolina sono stati e sono tuttora comunemente utilizzati. Sono spesso usati anche derivati della (\"S\")-fenilalanina:\nAltri catalizzatori sono derivati di alcaloidi contenuti nella Cinchona:\nSi utilizzano anche derivati dell'acido tartarico, come ad esempio il TADDOL:\nDalla biomolecola fenilalanina si ottengono i catalizzatori di MacMillan, usati in molte reazioni di catalisi asimmetrica. La sintesi in due passaggi lascia intatta la chiralit\u00e0:"}
{"id": "4922921", "revid": "287204", "url": "https://it.wikipedia.org/wiki?curid=4922921", "title": "Moroka Swallows Football Club", "text": "Il Moroka Swallows Football Club \u00e8 una societ\u00e0 di calcio sudafricana. Milita nella First Division del campionato sudafricano.\nLa squadra, fondata nell'ottobre 1947, \u00e8 uno dei club originari di Soweto insieme a Orlando Pirates e Kaizer Chiefs."}
{"id": "4922923", "revid": "767487", "url": "https://it.wikipedia.org/wiki?curid=4922923", "title": "Mike Henderson", "text": "Nel 2008 \u00e8 stato uno dei membri fondatori del gruppo The SteelDrivers, che poi ha lasciato del dicembre 2011.\nCome turnista ha lavorato con Emmylou Harris, John Hiatt, Joy Lynn White, Kelly Willis e Mark Knopfler."}
{"id": "4922925", "revid": "547034", "url": "https://it.wikipedia.org/wiki?curid=4922925", "title": "World Peace (Bunny Wailer)", "text": "World Peace \u00e8 un album di Bunny Wailer, pubblicato dalla Solomonic Records nel 2006. Il disco fu registrato negli studi: Aquarius, Harry J's, Randy's, Dynamic, Anchor e Ayton Bridge."}
{"id": "4922930", "revid": "834", "url": "https://it.wikipedia.org/wiki?curid=4922930", "title": "Georgia ai XXII Giochi olimpici invernali", "text": "La Georgia ha partecipato ai XXII Giochi olimpici invernali, che si sono svolti dal 7 al 23 febbraio a So\u010di in Russia, con una delegazione composta da quattro atleti."}
{"id": "4922932", "revid": "181699", "url": "https://it.wikipedia.org/wiki?curid=4922932", "title": "P\u00ebtr Alekseevi\u010d Golicyn", "text": "Biografia.\nEra il figlio di Aleksej Andreevi\u010d Golicyn (1632-1694) e di sua moglie, la principessa Irina F\u00ebdorovna Chilkova (?-1698).\nCarriera.\nNel 1684 divenne uno . Nel 1698 part\u00ec per Venezia per studiare marineria.\nIl 4 gennaio 1701 venne inviato a Vienna, come , con il compito di negoziare con l'imperatore del Sacro Romano Impero, di mediare tra la Russia e la Svezia, ma inutilmente. Nel 1706 torn\u00f2 in Russia.\nNel 1708 venne nominato primo governatore di Arcangelo. Il 22 febbraio 1711 fu nominato senatore. Il 16 gennaio 1712 fu nominato comandante in capo della guarnigione di Mosca.\nIl 24 aprile 1713 fu nominato governatore di Riga. Nel 1718 firm\u00f2 la condanna a morte il figlio dello zar Aleksej Petrovi\u010d Romanov, nonostante il fatto che sosteneva le sue idee.\nIl 9 aprile 1719 fu nominato governatore di Kiev.\nMatrimoni.\nSpos\u00f2, in prime nozze, Anastasija Ivanovna Vorotynskaja (?-1691), cugina di secondo grado di Pietro I. Non ebbero figli.\nSpos\u00f2, in seconde nozze, Dar'ja Lukini\u0161na Ljapunova (?-1715). Non ebbero figli.\nSpos\u00f2, in terze nozze, la contessa Elizaveta Ivanovna Musin-Pu\u0161kin, pronipote del patriarca Gioacchino. Non ebbero figli.\nMorte.\nMor\u00ec nel 1722 a Kiev."}
{"id": "4922934", "revid": "287204", "url": "https://it.wikipedia.org/wiki?curid=4922934", "title": "Bloemfontein Celtic Football Club", "text": "Il Bloemfontein Celtic Football Club \u00e8 una societ\u00e0 di calcio sudafricana. Milita nella massima serie del campionato sudafricano. Ha sede nella citt\u00e0 di Bloemfontein e disputa le partite interne nello Free State Stadium.\nI loro tifosi sono soprannominati \"Siwelele\".\nStoria.\nLa squadra, fondata nel 1969 per volont\u00e0 di Norman Mathobisa e Victor Mahatanya, trae il nome dal sodalizio scozzese del .\nOrganico.\nCalciatori in rosa.\n\"Aggiornato all'8 ottobre 2019\"\nRosa 2015-2016.\n \nRosa 2013-2014.\n \nRosa 2008-2009.\n \n "}
{"id": "4922947", "revid": "22475", "url": "https://it.wikipedia.org/wiki?curid=4922947", "title": "L'undicesima ora (romanzo)", "text": "L'undicesima ora \u00e8 l'undicesimo romanzo poliziesco scritto da James Patterson della serie di libri con protagonista Lindsay Boxer, detective della polizia di San Francisco. Il ciclo che ha come personaggio principale il detective Boxer, verr\u00e0 ribattezzato \"le donne del Club Omicidi\" proprio dal nome del club fondato dal detective Boxer e dalle sue amiche. In questo undicesimo romanzo (l'ottavo in cui la coautrice \u00e8 Maxine Paetro) i traduttori italiani hanno ripreso il titolo originale che riporta il numero progressivo del romanzo all'interno della serie, cosa gi\u00e0 accaduta per altri romanzi.\nTrama.\nA San Francisco un \u201cgiustiziere\u201d sta facendo strage di piccoli trafficanti di droga mentre le teste di sette donne vengono rinvenute nella storica residenza di uno dei pi\u00f9 amati attori americani. Lindsay Boxer deve indagare sui due casi di omicidi multipli, ma fiaccata dalla gravidanza ed in crisi per il suo matrimonio che sembra alla fine, la detective stenta a risolverli. Le amiche di Lindsay si troveranno catapultate nelle indagini. "}
{"id": "4922952", "revid": "198277", "url": "https://it.wikipedia.org/wiki?curid=4922952", "title": "Unione Sportiva Ravenna 1993-1994", "text": "Questa voce raccoglie le informazioni riguardanti lUnione Sportiva Ravenna nelle competizioni ufficiali della stagione 1993-1994.\nStagione.\nNella stagione 1993-94 il Ravenna ha disputato il campionato di Serie B, con 31 punti in classifica si \u00e8 piazzato in penultima posizione ed \u00e8 retrocesso in Serie C1 con Monza, Modena e Pisa che ha perso (4-3) lo spareggio con l'Acireale.\nSi segnala un giovane neoacquisto, il promettente attaccante Christian Vieri, autore di 12 gol in 32 presenze nel suo unico campionato a Ravenna."}
{"id": "4922954", "revid": "154893", "url": "https://it.wikipedia.org/wiki?curid=4922954", "title": "Unione Democratica degli Ungheresi di Romania", "text": ""}
{"id": "4922955", "revid": "767487", "url": "https://it.wikipedia.org/wiki?curid=4922955", "title": "Tango All Night", "text": "Tango All Night \u00e8 un brano musicale scritto da Steve Hague e Tom Seufert ed interpretato dal gruppo La Seine nel 1976. Ringo Starr ha incluso una \"cover\" nel suo album \"Ringo the 4th\" del 1977.\nPubblicazione.\nIl singolo di \"Tango All Night\" del gruppo La Seine \u00e8 stato pubblicato in Francia, Paesi Bassi, Stati Uniti e Germania\nTracce singolo.\nFrancia.\nPubblicato dall'Eurodisc con il numero di catalogo 911 078.\nGermania e Paesi Bassi.\nPubblicato dall'Ariola Records America con il numero di serie AT 17 221.\nStati Uniti.\nPubblicato dall'Ariola Records America come disco promozionale con il numero di catalogo P-7643.\nLa versione di Ringo Starr.\n\"Tango All Night\" \u00e8 la seconda canzone di \"Ringo the 4th\" del 1977. Alcune volte \u00e8 stato erroneamente accreditato a Ringo Starr e Vini Poncia, suo frequente \"partner\" nella composizione dei brani. In Spagna la canzone \u00e8 stata pubblicata come singolo promozionale dalla Polydor Records con il numero di serie 2001 768; il lato B conteneva il brano \"It's No Secret\", scritto da Starr e Poncia. In Australia \u00e8 stato pubblicato come lato B di \"Sneaking Sally Through the Alley\"."}
{"id": "4922956", "revid": "287204", "url": "https://it.wikipedia.org/wiki?curid=4922956", "title": "Free State Stars Football Club", "text": "Il Free State Stars Football Club \u00e8 una societ\u00e0 di calcio sudafricana. Milita nella massima serie del campionato sudafricano.\nLa squadra, fondata nel 1977, ha sede nella citt\u00e0 di Bethlehem (Free State) e disputa le partite interne nel Globe Park.\nOrganico.\nRosa 2015-2016.\n "}
{"id": "4922963", "revid": "729019", "url": "https://it.wikipedia.org/wiki?curid=4922963", "title": "Aeroporto di Kuala Terengganu-Sultano Mahmud", "text": "L'Aeroporto di Kuala Terengganu-Sultano Mahmud (in malese: \"Lapangan Terbang Sultan Mahmud\") e definito come domestico dal Department of Civil Aviation Malaysia, \u00e8 un aeroporto domestico malese situato a 8 km a ovest nord ovest di Kuala Terengganu nello Stato federato di Terengganu. La struttura \u00e8 dotata di una pista di asfalto lunga , l'altitudine \u00e8 di 6\u00a0m, l'orientamento della pista \u00e8 RWY 04-22. L'aeroporto \u00e8 aperto al traffico commerciale ed \u00e8 intitolato al Sultano Mahmud I di Terengganu, 16\u00ba Sultano di Terengganu e in carica dal 1979 al 1998."}
{"id": "4922968", "revid": "287204", "url": "https://it.wikipedia.org/wiki?curid=4922968", "title": "Mpumalanga Black Aces Football Club", "text": "Il Mpumalanga Black Aces Football Club \u00e8 una societ\u00e0 di calcio sudafricana. Milita nella massima serie del campionato sudafricano.\nLa squadra, fondata nel 1937, spesso gioca le partite interne allo Mbombela Stadium di Nelspruit, ma la sede ufficiale del club \u00e8 a Johannesburg.\nHa ottenuto la sua prima promozione nella massima serie nella stagione 2008/09."}
{"id": "4922971", "revid": "965985", "url": "https://it.wikipedia.org/wiki?curid=4922971", "title": "Heart of Lions", "text": ""}
{"id": "4922978", "revid": "281944", "url": "https://it.wikipedia.org/wiki?curid=4922978", "title": "Aeroporto di Kuala Terengganu", "text": ""}
{"id": "4922982", "revid": "1226", "url": "https://it.wikipedia.org/wiki?curid=4922982", "title": "C.S. Friedman", "text": ""}
{"id": "4922985", "revid": "529641", "url": "https://it.wikipedia.org/wiki?curid=4922985", "title": "Rub-A-Dub (Bunny Wailer)", "text": "Rub-A-Dub \u00e8 un album di Bunny Wailer, pubblicato dalla Solomonic/Tuff Gong Records nel 2007."}
{"id": "4922990", "revid": "486946", "url": "https://it.wikipedia.org/wiki?curid=4922990", "title": "Yellow Fluo", "text": ""}
{"id": "4922993", "revid": "965985", "url": "https://it.wikipedia.org/wiki?curid=4922993", "title": "Racing Bafoussam", "text": ""}
{"id": "4922994", "revid": "599013", "url": "https://it.wikipedia.org/wiki?curid=4922994", "title": "Dirk Urban", "text": ""}
{"id": "4922995", "revid": "287204", "url": "https://it.wikipedia.org/wiki?curid=4922995", "title": "Racing Club Bafoussam", "text": "Il Racing Club Bafoussam \u00e8 una societ\u00e0 di calcio camerunese fondata nel 1950 con sede nella citt\u00e0 di Bafoussam. \nIn questa squadra \u00e8 cresciuto calcisticamente il centrocampista Geremi.\nHa partecipato alla CAF Champions League in cinque edizioni."}
{"id": "4923001", "revid": "858648", "url": "https://it.wikipedia.org/wiki?curid=4923001", "title": "Partito della Nuova Generazione", "text": ""}
{"id": "4923005", "revid": "287204", "url": "https://it.wikipedia.org/wiki?curid=4923005", "title": "Associazione Calcio Venezia 1993-1994", "text": "Questa voce raccoglie le informazioni riguardanti l'Associazione Calcio Venezia nelle competizioni ufficiali della stagione 1993-1994."}
{"id": "4923012", "revid": "287204", "url": "https://it.wikipedia.org/wiki?curid=4923012", "title": "Berekum Chelsea Football Club", "text": "Il Berekum Chelsea Football Club \u00e8 una societ\u00e0 di calcio del Ghana fondata nel 2000 con sede nella citt\u00e0 di Sunyani.\nStoria.\nIl club venne fondato nel 2000 e trasse i colori ed il nome dal sodalizio inglese del ."}
{"id": "4923013", "revid": "1573940", "url": "https://it.wikipedia.org/wiki?curid=4923013", "title": "Montifringilla", "text": "Montifringilla \u00e8 un genere di uccelli passeriformi della famiglia Passeridae.\nTassonomia.\nComprende le seguenti specie:"}
{"id": "4923014", "revid": "858648", "url": "https://it.wikipedia.org/wiki?curid=4923014", "title": "Partito Ecologista Rumeno", "text": ""}
{"id": "4923018", "revid": "767487", "url": "https://it.wikipedia.org/wiki?curid=4923018", "title": "Bobby Valentino (musicista britannico)", "text": "\u00c8 il fratello della compositrice Anne Dudley.\nDurante la sua carriera, Valentino collabor\u00f2 con innumerevoli artisti fra cui i fratelli Mark e David Knopfler, Nick Lowe, Bronski Beat, The Men They Couldn't Hang, Haysi Fantayzee, Billy Bragg e Mad Professor."}
{"id": "4923019", "revid": "529641", "url": "https://it.wikipedia.org/wiki?curid=4923019", "title": "Studio One Presents Burning Spear", "text": "Studio One Presents Burning Spear \u00e8 il primo album del cantante e chitarrista reggae giamaicano Burning Spear (Winston Rodney), pubblicato dalla Studio One Records nel 1973."}
{"id": "4923020", "revid": "36426", "url": "https://it.wikipedia.org/wiki?curid=4923020", "title": "Procolo e Nicea", "text": "I santi Procolo e Nicea (Pozzuoli, II/III secolo - Pozzuoli, 249) sono due martiri puteolani venerati dalla Chiesa cattolica.\nAgiografia.\nSecondo Jean Bolland e Camillo Tutini a Pozzuoli nell'anno 249 durante la persecuzione dell'imperatore Decio furono martirizzati il diacono Procolo, omonimo del santo patrono della stessa citt\u00e0, e sua madre Nicea entrambi esponenti del patriziato puteolano. Secondo la tradizione i due santi furono seppelliti nel duomo di Pozzuoli e l\u00ec venerati.\nNell'arte.\nTra il 1636 e il 1637, su commissione del vescovo Mart\u00edn de Le\u00f3n C\u00e1rdenas, i due martiri furono rappresentati dalla pittrice Artemisia Gentileschi per il coro della cattedrale di Pozzuoli insieme ad altri due quadri: \"San Gennaro nell'anfiteatro di Pozzuoli\" e la \"Adorazione dei Magi\". \nNel maggio del 2014 il dipinto ad olio su tela, dopo essere stato conservato al museo di Capodimonte per circa cinquant'anni, \u00e8 ritornato nella sua collocazione originaria a seguito della riapertura al culto della cattedrale."}
{"id": "4923021", "revid": "1870933", "url": "https://it.wikipedia.org/wiki?curid=4923021", "title": "Bogot\u00e1 F\u00fatbol Club", "text": "Il Bogot\u00e1 F\u00fatbol Club \u00e8 una societ\u00e0 di calcio colombiana.\nLa squadra gioca le partite interne allo stadio Estadio Metropolitano de Techo di Bogot\u00e0.\n\u00c8 stata fondata nel 2003 dalle ceneri di un altro club conosciuto con diversi nomi a seconda del periodo (nato Club El Condor nel 1991)."}
{"id": "4923025", "revid": "933835", "url": "https://it.wikipedia.org/wiki?curid=4923025", "title": "Ambasciatore d'Italia in Spagna", "text": "L'ambasciatore d'Italia in Spagna (in spagnolo: \"embajador de Italia en Espa\u00f1a\") \u00e8 il capo della missione diplomatica della Repubblica Italiana nel Regno di Spagna.\nDall'11 maggio 2020 l'ambasciatore d'Italia in Spagna \u00e8 Riccardo Guariglia, con incarichi anche per Andorra."}
{"id": "4923026", "revid": "125968982", "url": "https://it.wikipedia.org/wiki?curid=4923026", "title": "Arnas Fedaravicius", "text": "Biografia.\nArnas Fedaravi\u010dius nasce a Vilnius, in Lituania, il 21 giugno 1991. \nIl suo primo ruolo al cinema \u00e8 stato quello di Kolima, il protagonista, nel film \"Educazione siberiana\", a fianco a John Malkovich, Vilius Tumalavicius e Eleanor Tomlinson. Il film \u00e8 uscito il 28 febbraio 2013 in Italia ed \u00e8 stato nominato a 11 premi David di Donatello. Il suo ruolo pi\u00f9 celebre \u00e8 quello di Sihtric nella famosa serie televisiva britannica The Last Kingdom.\nVita privata.\nArnas \u00e8 affetto da eterocromia: l'occhio sinistro \u00e8 verde/grigio, mentre l'occhio destro \u00e8 marrone. "}
{"id": "4923027", "revid": "767487", "url": "https://it.wikipedia.org/wiki?curid=4923027", "title": "Accadde di notte", "text": "Accadde di notte \u00e8 un film italiano del 1956 diretto da Gian Paolo Callegari.\nTrama.\nDurante una delle solite ispezioni notturne, la squadra del buon costume rastrella alla periferia della citt\u00e0 due giovani donne ed un uomo che vengono condotti alla polizia per essere interrogati. L'uomo \u00e8 lo scultore Stefano Maresi, il quale va soggetto a periodiche crisi psichiche: il timore di nuocere a qualche persona della famiglia lo induce ad allontanarsi da casa durante la crisi, per farvi ritorno non appena la crisi sia passata. Lo scultore racconta la sua storia al commissario, che lo ascolta con umana comprensione ed accoglie alla fine la preghiera della moglie, permettendole di riportarsi a casa il marito, sul quale la donna s'impegna ad esercitare una pi\u00f9 efficace sorveglianza. Una delle ragazze rastrellate \u00e8 Rosetta Donati, un' ex attrice di fotoromanzi abbandonata da Roberto Ardenzi, un divo del \"fumetto\", ch'ella conobbe e am\u00f2, in circostanze davvero inconsuete. Un giornalista che riconosce Rosetta e ne ha stima conferma la veridicit\u00e0 della sua storia. Anche Rosetta viene rimessa in libert\u00e0 e se ne va in compagnia del giornalista. L'altra ragazza \u00e8 Nedda Pascale, giovane contadina calabrese, venuta a Roma perch\u00e9, com'ella afferma, vuol parlare al re, per ottenere giustizia e riparazione per l'uccisione di suo padre, della quale \u00e8 responsabile il suo innamorato Saro, complice involontario di certi banditi. Il commissario affida la ragazza al brigadiere, che si offre di condurla a casa da sua moglie, avendo appreso che le due donne si conoscono. Nedda se ne va col commissario, ripetendo monotonamente la sua richiesta di parlare al re per aver giustizia."}
{"id": "4923029", "revid": "339392", "url": "https://it.wikipedia.org/wiki?curid=4923029", "title": "Carbonara-Santa Rita", "text": ""}
{"id": "4923037", "revid": "767487", "url": "https://it.wikipedia.org/wiki?curid=4923037", "title": "Tir (film)", "text": "Tir \u00e8 un film del 2013 diretto da Alberto Fasulo.\nIl film ha vinto il Marc'Aurelio d'oro per il miglior film al Festival internazionale del film di Roma 2013.\nTrama.\nBranko \u00e8 un camionista ed ex insegnante croato che lavora per una ditta italiana. A volte guida da solo, a volte con Maki, un trentenne indeciso se continuare o meno quella vita."}
{"id": "4923038", "revid": "767487", "url": "https://it.wikipedia.org/wiki?curid=4923038", "title": "Rocking Time", "text": "Rocking Time \u00e8 il secondo album di Burning Spear, pubblicato dalla Studio One Records nel 1974. Il disco fu registrato al Jamaica Recording Studio ed al Publishing Studio di Kingston, Jamaica."}
{"id": "4923041", "revid": "76963", "url": "https://it.wikipedia.org/wiki?curid=4923041", "title": "John Dyer", "text": "Autore del pindarico \"Grongar Hill\" (1726), nel 1740 pubblic\u00f2 \"Le rovine di Roma\", resoconto poetico di un suo viaggio in Italia.\nLa sua pi\u00f9 significativa opera \u00e8 il poema didascalico \"Il vello\" (1757)."}
{"id": "4923045", "revid": "1653437", "url": "https://it.wikipedia.org/wiki?curid=4923045", "title": "Giacch\u00e8", "text": "Il Giacch\u00e8 \u00e8 un vitigno a bacca nera diffuso principalmente nel Lazio e in misura minore in Toscana.\nStoria.\nIl Giacch\u00e9 \u00e8 un vitigno che anticamente cresceva in modo spontaneo nella macchia mediterranea. Era gi\u00e0 conosciuto ed apprezzato al tempo degli Etruschi, poi cantato da Virgilio nell'Eneide.\nUtilizzo.\nNonostante la conoscenza della vinificazione cos\u00ec antica di questo vitigno, il Giacch\u00e9 veniva usato come uva da taglio, per dare pi\u00f9 sostanza ai vini ottenuti da Sangiovese e Montepulciano. Proprio per questo motivo veniva confuso con altri vitigni utilizzati a questo scopo, come ad esempio il Colorino o il Teinturier francese. Nel Lazio viene vinificato in purezza nella zona di Cerveteri."}
{"id": "4923048", "revid": "287204", "url": "https://it.wikipedia.org/wiki?curid=4923048", "title": "Edward Winslow", "text": "Protestante nonconformista, nel 1617 si trasfer\u00ec a Leida e nel 1620 part\u00ec con John Carver sulla \"Mayflower\" alla volta dell'America.\nBiografia.\nFiglio primogenito di Edward Winslow e di sua moglie Magdalene Oliver. Inizi\u00f2 gli studi presso il King's School di Worcester nell'aprile 1606, presso la Cattedrale di Worcester dove ebbe come insegnante Henry Bright, maestro di Samuel Butler, Thomas Nabbes e Thomas Hall. Terminati gli studi nel 1611, divenne apprendista presso un cartaio di Londra a nome John Beale nel 1613, con un contratto di otto anni. Tuttavia Winslow, dopo una disputa con il suo datore di lavoro, per non rispettare il contratto fugg\u00ec a Leida nel 1617, dove si un\u00ec alla locale congrega di dissenzienti inglesi.&lt;br&gt;\nTra i dissenzienti Winslow conobbe il predicatore William Brewster che aiut\u00e0 con la sua attivit\u00e0 di stampa clandestina per la diffusione delle istanze della congrega dei Dissenzienti. Nel 1618, Brewster e Winslow furono responsabili della stampa e della diffusione clandestina di un trattato dal titolo \"Perth Assembly\", fortemente critico ed offensivo nei confronti di re Giacomo I e del suo tentativo di imporre alla Chiesa di Scozia lo stesso modello di governo ecclesiastico della Chiesa d'Inghilterra. Il trattato suscit\u00f2 le ire del sovrano inglese che ordin\u00f2 l'arresto di Brewster, costringendo Winslow e Brewster alla clandestinit\u00e0 per non essere presi dagli agenti inviati da Londra per catturarli.&lt;br&gt; \nNonostante lo stato di clandestinit\u00e0 Winslow si spos\u00f2 il 27 aprile 1618 con Elizabeth Barker della quale non sono noti altri riferimenti biografici. Nel frattempo Winslow divenne presto una figura carismatica all'interno del gruppo dei Dissenzienti, e spicca uno dei quattro autori, insieme a William Bradford, Isaac Allerton e Samuel Fuller. di una missiva scritta il 10 giugno 1620, nella quale si stabilivano le condizioni per la partenza dei padri pellegrini verso il Nuovo Mondo. \nIl viaggio sulla \"Mayflower\".\nWinslow e sua moglie Elizabeth furono tra coloro che, tra i Dissenzienti di Leida, avevano deciso di abbandonare definitivamente l'Europa e le continue minacce e persecuzioni da parte della corona inglese e trovare una nuova terra dove poter praticare liberamente la propria fede. Grazie all'assistenza del mercante Thomas Weston, che mise a sua disposizione la nave \"Mayflower\", Winslow part\u00ec insieme ad altri Dissenzienti, tra i quali c'era anche Brewster, ma anche uno dei fratelli di Winslow, Gilbert, insieme al suo servitore George Soule."}
{"id": "4923049", "revid": "767487", "url": "https://it.wikipedia.org/wiki?curid=4923049", "title": "La guerra dei bottoni (film 1962)", "text": "La guerra dei bottoni (\"La Guerre des boutons\") \u00e8 un film del 1962, diretto da Yves Robert e tratto dall'omonimo romanzo di Louis Pergaud.\nTrama.\nNella campagna francese c'\u00e8 una guerra in corso tra i ragazzi di Longeverne, i caimani, e quelli di Velrans, i falchi. Si combatte nel bosco, a fine scuola, per motivi che non si sanno, ormai dimenticati. Attacchi a sorpresa, rapimenti e strategie militari: le bande ogni giorni lottano, cadono, si sporcano, fanno prigionieri e vengono fatti prigionieri. Ma non sono semplici prigionieri perch\u00e9 a fine guerra vengono liberati ma non prima di aver perso tutti i bottoni, trattenuti dal nemico come trofeo di guerra. Gli sfortunati ritornano a casa con i calzoni in mano rassegnati alla punizione che li attende, molto spesso pi\u00f9 violenta della battaglia appena finita. A trovare l'ingegnosa soluzione \u00e8 il capo Roberto, svogliato e pagliaccio in classe ma generale in battaglia: si combatter\u00e0 nudi. Il film termina nel collegio dove sono stati mandati entrambi i capi banda, Roberto e Zazzera, rispettivamente per non aver studiato e per cattivo comportamento e per aver rotto il trattore nuovo del padre durante la guerra finale; i due faranno pace e giocheranno insieme al collegio.\nRemake.\nDel film sono stati realizzati tre remake:"}
{"id": "4923053", "revid": "298229", "url": "https://it.wikipedia.org/wiki?curid=4923053", "title": "Payback 2014", "text": "Payback 2014 \u00e8 stata la seconda edizione dell'omonimo evento in pay-per-view prodotto annualmente dalla WWE. L'evento si \u00e8 svolto il 1\u00ba giugno 2014 all'Allstate Arena di Rosemont (Illinois).\nStoryline.\nDopo aver perso a Extreme Rules, l'Evolution ha continuato la faida con lo Shield. La notte successiva a \"Raw\", Dean Ambrose \u00e8 stato forzato a difendere lo United States Championship in una 20-man battle royal, dove \u00e8 stato eliminato per ultimo da Sheamus. Nella stessa serata, lo Shield ha sfidato la Wyatt Family e durante il match l'Evolution ha distratto lo Shield permettendo a Bray Wyatt di effettuare lo schienamento vincente. L'Evolution ha assalito lo Shield e ha colpito Roman Reigns con la triple powerbomb. La settimana successiva, lo Shield ha lanciato una sfida all'Evolution per Payback, che questi ultimi hanno accettato. Nella successiva puntata di \"Raw\", Triple H ha annunciato che il match sar\u00e0 un No Holds Barred Elimination match.\nDopo aver costato i match titolati alla Royal Rumble e Elimination Chamber, la Wyatt Family ha iniziato una faida con John Cena. Questo ha portato a un match WrestleMania XXX, dove John Cena ha sconfitto Bray Wyatt; Wyatt ha sconfiitto Cena in uno steel cage match a Extreme Rules. Il 12 maggio a \"Raw\", Wyatt ha sfidato Cena in un Last Man Standing match. Il 16 maggio a \"SmackDown\", Cena ha accettato la sfida.\nIl 19 maggio a \"Raw\", si \u00e8 svolta un Beat the clock Challenge match per determinare il contendente numero per Payback al Intercontinental Championship detenuto da Bad News Barrett. I match sono stati Big E vs. Ryback, Rob Van Dam vs. Alberto Del Rio e Dolph Ziggler vs. Mark Henry. Van Dam vince il Beat the clock Challenge diventando il contendente numero all'Intercontinental Championship con un tempo di 4:15.\nSul sito ufficiale della WWE, \u00e8 stato annunciato che Sheamus difender\u00e0 lo United States Championship contro Cesaro a Payback. Il 13 maggio a \"Main Event\", i due si sono affrontati, ma il match \u00e8 terminato in un doppio count out. Il 19 maggio a \"Raw\", Cesaro ha sconfitto Sheamus in un match non titolato, guadagnandosi l'opportunit\u00e0 di sfidare il campione al pay-per-view.\nInoltre, \u00e8 stato annunciato che Paige difender\u00e0 il Divas Championship contro Alicia Fox a Payback, dopo che la Fox aveva sconfitto Paige a \"Raw\" in un match non titolato.\nIl 12 maggio a \"Raw\", il WWE World Heavyweight Champion Daniel Bryan ha annunciato che dovr\u00e0 sottoporsi ad un intervento chirurgico al collo il 15 maggio. Bryan \u00e8 tornato nella puntata di \"Raw\" del 26 maggio, dove gli \u00e8 stato chiesto rendere vacante il WWE World Heavyweight Championship da Stephanie McMahon. Bryan ha rifiutato di rinunciare al titolo. Stephanie McMahon ha nuovamente chiesto a Bryan rinunciare al WWE World Heavyweight Championship al pay-per-view Payback il 1\u00ba giugno, con la clausola che se Bryan non render\u00e0 vacante il titolo, la moglie Brie Bella sar\u00e0 licenziata. Arrivati a Payback, Bryan decide di consegnare le cinture ma Brie Bella lo ferma e decide di licenziarsi, Stephanie McMahon ride e Brie gli rifila uno schiaffo. Questa mossa sar\u00e0 un'arma a doppio taglio siccome Daniel Bryan perder\u00e0 le cinture il 9 giugno a Raw per non avere ricevuto l'ok dai medici per combattere.\nNella puntata di \"Raw\" del 26 maggio, Zack Ryder ha celebrato il Memorial Day con una bandiera americana, per poi affrontare Rusev. Rusev ha sconfitto Ryder, ma dopo il match, Big E \u00e8 arrivato in soccorso di Ryder e ha messo in fuga Rusev; viene cos\u00ec ufficializzato il match tra i due a Payback.\nDopo la vittoria di El Torito ai danni di Hornswoggle a Extreme Rules, \u00e8 stato annunciato che i due si affronteranno nel Kick-off di Payback in un Mask vs. Hair match."}
{"id": "4923057", "revid": "767487", "url": "https://it.wikipedia.org/wiki?curid=4923057", "title": "Paul Hyacinthe Loyson", "text": "Nato a Ginevra nel 1873, figlio di Charles Loyson, meglio conosciuto con il nome religioso di \"P\u00e8re Hyacinthe\", celebre predicatore a Notre-Dame scomunicato nel 1869, e di \u00c9milie Jane Merriman, una vedova americana, Paul Hyacinthe suscit\u00f2 con i suoi lavori, alcuni dei quali tradotti in italiano, vivaci polemiche per le loro tematiche religiose e sociali.\nMor\u00ec a Parigi, a circa quarantotto anni, nel 1921."}
{"id": "4923058", "revid": "125858422", "url": "https://it.wikipedia.org/wiki?curid=4923058", "title": "Personaggi de Le tre rose di Eva", "text": "Questa voce contiene un elenco dei personaggi presenti nella serie televisiva Le tre rose di Eva.\nPersonaggi principali.\nTaviani.\nFamiglia di proprietari terrieri di Villalba ancora prima del 1984.\nMonforte.\nI Monforte, sono proprietari terrieri che nel 1984 acquistano dai Gori le vigne di \"Corte Bianchi\", \"Poggio delle Tane\", \"San Lorenzo\" e \"Riva del Bosco\" per soli 20 milioni di lire. Prima del 1984 i Monforte erano i mezzadri dei Gori.\nFamiglia Camerana.\nRuggero Camerana inizi\u00f2 la sua fortuna quando nel 1984 si spart\u00ec con i Monforte, con Scilla e Ferentino le vigne dei Gori.\nSommariva.\nFamiglia di piccoli imprenditori agricoli di Villalba.\nFamiglia Attali.\nIl capo famiglia Bruno lavora come Agronomo per Ruggero Camerana.\nGori.\nI Gori erano i proprietari di molte terre a Villalba che nel 1984 furono divise tra i Monforte e Camerana. La famiglia aveva acquisito prestigio e ricchezze grazie alla professione di orafi che svolgevano sin dal Rinascimento.\nFamiglia Astori.\nRicca famiglia di proprietari terrieri i cui vigneti si trovano a Borgoriva. "}
{"id": "4923060", "revid": "965985", "url": "https://it.wikipedia.org/wiki?curid=4923060", "title": "Hick (film)", "text": ""}
{"id": "4923063", "revid": "767487", "url": "https://it.wikipedia.org/wiki?curid=4923063", "title": "Hick", "text": "Hick \u00e8 un film del 2011 diretto da Derick Martini.\nTrama.\nLuli ha 13 anni e vive nel Nebraska. I suoi genitori sono alcolisti che passano ogni notte nel bar locale. Quando entrambi se ne vanno di casa, la ragazza decide di partire in autostop alla volta di Las Vegas, munita di una borsa con il quaderno, dove disegna, e una pistola scarica. Durante il suo viaggio, Luli si imbatte in tipi poco raccomandabili."}
{"id": "4923074", "revid": "287204", "url": "https://it.wikipedia.org/wiki?curid=4923074", "title": "Giro delle Fiandre 2014", "text": "Il Giro delle Fiandre 2014, novantottesima edizione della corsa e valido come ottava prova dell'UCI World Tour 2014, si \u00e8 svolto il 6 aprile 2014 su un percorso di 259\u00a0km. Lo ha vinto, per la terza volta, Fabian Cancellara, che ha concluso in 6h15'18\"."}
{"id": "4923075", "revid": "92723", "url": "https://it.wikipedia.org/wiki?curid=4923075", "title": "Ugo IV di Emp\u00faries", "text": "Origine.\nSecondo il documento n\u00b0 DCLXIII della \"Colecci\u00f3n diplom\u00e1tica del Condado de Besal\u00fa (Tome XII, II)\", era il figlio (\"Pontio Ugone bona memoria patre meo\") del conte di Emp\u00faries, Ponzio III e della sua prima moglie, Adelaida, molto probabilmente figlia del gran siniscalco, Guglielmo Raimondo IV.Ponzio III di Emp\u00faries, secondo il documento n\u00b0 13 del \"El cartoral de Santa Maria de Roses (segles X-XIII)\" (non consultato) era il figlio primogenito del conte di Emp\u00faries, Ugo III e di sua moglie, la signora di Alcolea, Jusiana di Entenza( \u2020 dopo il 1192), figlia del signore di Alcolea, Bernardo di Entenza e di sua moglie, Gersenda de Pallars.\nBiografia.\nDi Ugo IV si hanno scarse notizie.Ugo partecip\u00f2 alla III crociata e, nel 1190, fu in Terra Santa.\nAlla morte di suo padre, Ponzio III, che, avvenne verso il 1200 circa, Ugo gli succedette come Ugo IV, conte di Empuries.\nUna delle prime cose che fece, fu di trovare un compromesso col vescovo di Gerona, facendo anche delle donazioni al monastero di Santa Mar\u00eda d'Amer, nella diocesi di Gerona; il 17 dicembre 1210, secondo il documento n\u00b0 DCLXIII della \"Colecci\u00f3n diplom\u00e1tica del Condado de Besal\u00fa (Tome XII, II)\", Ugo IV assieme alla moglie, Maria, vendette una propriet\u00e0 all'abate del monastero di Santa Mar\u00eda d'Amer.In quello stesso anno, aveva giurato fedelt\u00e0 al re della Corona d'Aragona, Pietro II di Aragona, detto il Cattolico e fu con lui prima alla battaglia di Las Navas de Tolosa, nel 1212, e, l'anno dopo, alla Battaglia di Muret.Dopo la morte di Pietro II al Muret, aiut\u00f2 il conte di Cerdagna e conte di Rossiglione, Sancho, reggente della Corona d'Aragona per conto del pronipote, il giovane re d'Aragona e conte di Barcellona, Giacomo I, a mantenere la pace, e, in quello stesso periodo, diede rifugio a molti albigesi, perseguitati, nella contea di Tolosa.\nIl 17 luglio 1217, secondo il documento n\u00b0 18 del \"El cartoral de Santa Maria de Roses (segles X-XIII)\" (non consultato), Ugo IV assieme alla moglie, Maria, parteciparono alla fondazione della chiesa di Santa Maria de Pederdell, che dipendeva dal monastero di Santa Maria des Roses.Nonostante questo, il papa Innocenzo III, lo scomunic\u00f2 sia per l'aiuto agli albigesi, che per l'abitudine di invadere le propriet\u00e0 della chiesa.\nOltre che col reggente Sancho ebbe ottimi rapporti col figlio, Nu\u00f1o S\u00e1nchez, che governava le due contee, Cerdagna e Rossiglione, per conto del padre, aiutandosi a vicenda nel reprimere eventuali sollevazioni, nelle contee.\nNel 1226, Ugo IV esent\u00f2 i suoi sudditi dalla cucucia (la multa che un'adultera doveva pagare al conte) e dalla eixorquia (il diritto del conte di appropriarsi dei beni di coloro che morivano senza figli).\nIl 17 ottobre 1228, con il documento n\u00b0 81 del \"El cartoral de Santa Maria de Roses (segles X-XIII)\" (non consultato), Ugo IV cedette al monastero di Santa Maria des Roses il diritto di riscuotere la decima (un'imposta),Sempre in quello stesso anno, Ugo, a Barcellona, aveva partecipato all'assemblea che aveva deciso la conquista di Maiorca.\nIl 30 giugno 1229, con il documento n\u00b0 81 del \"El cartoral de Santa Maria de Roses (segles X-XIII)\" (non consultato), Ugo IV, prima di partire per Maiorca, Ugo IV defin\u00ec tutte le questioni giurisdizionali col monastero di Santa Maria des Roses,Nel settembre di quello stesso anno Ugo, con 70 cavalieri si un\u00ec alla spedizione e nella battaglia di Portop\u00ed (oggi un quartiere di Palma di Maiorca) del 12 settembre, Ugo ebbe il comando dell'ala destra dell'esercito catalano, poi partecip\u00f2 anche alla conquista della citt\u00e0 di Maiorca.\nNon si conosce la data esatta della morte di Ugo IV, che avvenne, per peste, nel 1230, poco dopo la spartizione seguita alla conquista dell'isola.Gli successe l'unico figlio maschio, Ponzio.\nMatrimonio e discendenza.\nUgo IV aveva sposato Maria di Vilademuls, signora de Vilademuls, figlia ed erede di Raimondo Barone di Vilademuls, vicino a Perpignano e di Alamanda Signora di La Roca, vicino a Granollers.\nUgo IV da Maria ebbe duefigli:"}
{"id": "4923079", "revid": "122936996", "url": "https://it.wikipedia.org/wiki?curid=4923079", "title": "Warren Farrell", "text": "Biografia.\nNegli anni settanta promosse il femminismo, entrando nel consiglio direttivo di NOW (National Organization of Women). Tuttavia, Farrell si dissoci\u00f2 dal femminismo quando esso assunse posizioni che consider\u00f2 anti-maschili ed anti-padre:\nInizi\u00f2 a studiare i problemi degli uomini, pubblicando il libro \u00abIl mito del potere maschile\u00bb, in cui scrive Farrell documenta come \u00abil sesso sacrificabile\u00bb sia quello maschile, ad esempio mostrando come solo gli uomini sono tenuti al servizio militare, che il 93% dei morti sul lavoro sono uomini o che le donne vivono mediamente pi\u00f9 degli uomini.\nNel successivo libro \u00abRiunione padre-figlio\u00bb sostiene che i figli di genitori separati crescono pi\u00f9 serenamente quando c'\u00e8 un affido condiviso, quando i genitori vivono vicini, ed evitano comportamenti alienanti.\nNel libro \u00abPerch\u00e9 gli uomini guadagnano di pi\u00f9\u00bb Warren Farrell sostiene che non si tratta di discriminazione, ma che le donne preferiscono dedicare pi\u00f9 tempo alla famiglia che al lavoro rispetto agli uomini. A conferma di ci\u00f2 mostra che le donne single senza figlio guadagnano il 13% in pi\u00f9 degli uomini nella stessa condizione.\nOggi \u00e8 considerato una delle figure principali del movimento per i diritti degli uomini e dei bambini."}
{"id": "4923081", "revid": "92899372", "url": "https://it.wikipedia.org/wiki?curid=4923081", "title": "Aleksej Andreevi\u010d Golicyn", "text": "Biografia.\nEra il terzogenito del principe Andrej Andreevi\u010d Golicyn (?-1638), e di sua moglie, Evfimija Jur'evna Pil'emova-Saburova (?-1641).\nCarriera.\nNel 1658 ha ricevuto il grado di boiardo. Fu comandante a Tobol'sk (1665-1667). In seguito venne nominato Governatore di Kiev (1675-1679). Insieme con la nomina di governatore gli venne assegnato il titolo onorifico di \"governatore della Bulgaria\" per fare gli affari internazionali.\nMatrimonio.\nSpos\u00f2 la principessa Irina F\u00ebdorovna Chilkova (?-1698), figlia del principe F\u00ebdor Andreevi\u010d Chilkov. Ebbero otto figli:\nMorte.\nMor\u00ec il 9 marzo 1694."}
{"id": "4923094", "revid": "287204", "url": "https://it.wikipedia.org/wiki?curid=4923094", "title": "Juan Garcia Esquivel", "text": ""}
{"id": "4923096", "revid": "1431409", "url": "https://it.wikipedia.org/wiki?curid=4923096", "title": "Giovani bruciati", "text": "Giovani bruciati (\"Murder in New Hampshire: The Pamela Wojas Smart Story\") \u00e8 un film tv del 1991, diretto da Joyce Chopra. \u00c8 ispirato alla storia vera di Pamela Smart che nella citt\u00e0 di Derry, nel New Hampshire, sedusse un alunno quindicenne e lo convinse ad uccidere il marito, Gregg Smart.\nTrama.\nPamela Smart \u00e8 una giovane affascinante insegnante di liceo stufata dal suo lavoro e dal suo marito Greg. Allora intraprende una relazione clandestina con uno dei suoi studenti Billy Flynn, e lo paga per uccidere il marito. Dopo aver fatto questo Billy confessa il delitto e d\u00e0 la colpa a Pamela per averlo manipolato."}
{"id": "4923103", "revid": "125968976", "url": "https://it.wikipedia.org/wiki?curid=4923103", "title": "Vilius Tumalavicius", "text": "Biografia.\nVilius Tumalavi\u010dius \u00e8 nato a Vilnius, in Lituania, il 16 marzo 1990.\nNel 2011, ha partecipato alle audizioni per il film \"Educazione siberiana\" ed \u00e8 stato scelto per il ruolo di Gagarin, uno dei protagonisti, a fianco a Arnas Fedaravicius, John Malkovich e Eleanor Tomlinson. Il film \u00e8 uscito in Italia il 28 febbraio 2013 e ha riscosso un certo successo, venendo candidato a 11 premi David di Donatello."}
{"id": "4923104", "revid": "11266", "url": "https://it.wikipedia.org/wiki?curid=4923104", "title": "Municipio I (Bari)", "text": "Il Municipio 1 \u00e8 un municipio di Bari, comprendente il centro cittadino e i quartieri di sud-est sino ai confini del territorio comunale.\nGeografia fisica.\nConfini.\nIl territorio del Municipio 1 corrisponde a quello dei quartieri Torre a Mare-Japigia, Madonnella, San Nicola-Murat, Libert\u00e0.\nLe delimitazioni territoriali del Municipio 1 sono le seguenti:"}
{"id": "4923105", "revid": "192549", "url": "https://it.wikipedia.org/wiki?curid=4923105", "title": "Fiera Mondiale Colombiana", "text": ""}
{"id": "4923106", "revid": "771611", "url": "https://it.wikipedia.org/wiki?curid=4923106", "title": "Grimsta IP", "text": ""}
{"id": "4923108", "revid": "729019", "url": "https://it.wikipedia.org/wiki?curid=4923108", "title": "Kamen'-Mugdykyn", "text": "Kamen'-Mugdykyn (; \"Kamen'\" in italiano significa \"pietra\") \u00e8 un isolotto roccioso nella baia del Tauj (\u0422\u0430\u0443\u0439\u0441\u043a\u0430\u044f \u0433\u0443\u0431\u0430), nel mare di Ochotsk. Amministrativamente appartiene all'Ol'skij rajon dell'oblast' di Magadan, nell'Estremo Oriente della Russia. Kamen'-Mugdykyn si trova a soli 280\u00a0m dalla costa della baia Melkovodnaja (\u0431\u0443\u0445\u0442\u0430 \u041c\u0435\u043b\u043a\u043e\u0432\u043e\u0434\u043d\u0430\u044f), interna al golfo Odjan, nella parte orientale della baia del Tauj."}
{"id": "4923111", "revid": "767487", "url": "https://it.wikipedia.org/wiki?curid=4923111", "title": "Il ragazzo ha visto l'assassino e deve morire", "text": "Il ragazzo ha visto l'assassino e deve morire \u00e8 un film del 1970 diretto da John Hough e tratto dal romanzo \"Eyewitness\" di Mark Hebden.\nTrama.\nIl piccolo Ziggy \u00e8 testimone involontario di un delitto ma, essendo conosciuto per la sua fervida immaginazione, nessuno gli crede quando lo racconta. Intanto i due assassini sono pi\u00f9 che mai decisi a metterlo a tacere.\nLocation.\nIl film \u00e8 stato girato sull'isola di Malta."}
{"id": "4923112", "revid": "767487", "url": "https://it.wikipedia.org/wiki?curid=4923112", "title": "Don 2", "text": "Don 2 \u00e8 un film indiano del 2011 diretto da Farhan Akhtar.\nTrama.\nDopo la gloriosa conquista dei bassifondi asiatici, Don (Shah Rukh Khan) punta a dominare quelli europei. Tra lui e il suo obiettivo, i boss della malavita europea e le agenzie di sicurezza internazionale. L\u2019azione spazia da Berlino fino a Kuala Lumpur dove Don si destregger\u00e0 tra omicidi e tentativi d\u2019arresto per raggiungere il compimento del suo obiettivo."}
{"id": "4923114", "revid": "657000", "url": "https://it.wikipedia.org/wiki?curid=4923114", "title": "Kotonoha no Niwa", "text": ""}
{"id": "4923117", "revid": "767487", "url": "https://it.wikipedia.org/wiki?curid=4923117", "title": "Ascoli Calcio 1898 1994-1995", "text": "Questa pagina raccoglie le informazioni riguardanti l'Ascoli Calcio 1898 nelle competizioni ufficiali della stagione 1994-1995."}
{"id": "4923120", "revid": "880827", "url": "https://it.wikipedia.org/wiki?curid=4923120", "title": "Cattedrale di Galway", "text": ""}
{"id": "4923131", "revid": "84184", "url": "https://it.wikipedia.org/wiki?curid=4923131", "title": "Hyacinthe Loyson", "text": ""}
{"id": "4923133", "revid": "729019", "url": "https://it.wikipedia.org/wiki?curid=4923133", "title": "Anastasija Petrovna Prozorovskaja", "text": "Biografia.\nEra la figlia di P\u00ebtr Ivanovi\u010d Prozorovskij (1644-1720), e di sua moglie, Anna F\u00ebdorovna Rti\u0161\u010deva (1648-1683), figlia di F\u00ebdor Michajlovi\u010d Rti\u0161\u010dev, favorito di Alessio I di Russia.\nFin dalla tenera et\u00e0 era vicina alla famiglia imperiale. Queste relazioni si rafforzarono quando il fratello della regina Praskov'ja F\u00ebdorovna, Vasilij, spos\u00f2 la sorella di Anastasija, Agrafena.\nMatrimonio.\nSpos\u00f2, il 12 aprile 1684, il principe Ivan Alekseevi\u010d Golicyn (1665-1729), figlio di Aleksej Andreevi\u010d Golicyn. Ebbero due figli:\nA corte.\nAnastasija era una amica intima di Caterina I. Era tra i pochi testimoni presenti, nel 1712, a San Pietroburgo al suo matrimonio con Pietro e fu onorata a sedersi al tavolo della sposa.\nNel 1718 cadde in disgrazia e \"bandita\" dalla corte. Nel 1722 ritorn\u00f2 a corte. Nel 1724 partecip\u00f2 all'incoronazione di Caterina.\nMorte.\nMor\u00ec il 10 marzo 1729. Lei e suo marito vennero sepolti a Mosca, nel Monastero dell'Epifania."}
{"id": "4923137", "revid": "2062219", "url": "https://it.wikipedia.org/wiki?curid=4923137", "title": "Gabbionata", "text": "La gabbionata \u00e8 una variante del calcio che si gioca a Livorno e in alcune parti della provincia di Pisa.\nOrigine e diffusione.\nNel 1953 il calciatore Armando Picchi, abituale frequentatore dei Bagni Fiume a Livorno, fece costruire sul campo di basket dello stabilimento balneare un \"gabbione\", ovvero un campo recintato da una rete metallica alta circa cinque metri, in modo che il pallone calciato non finisse mai in mare. Le prime \"gabbionate\" furono disputate tra Picchi e i suoi amici, Enrico Capecchi, Enrico \"Eolo\" Falorni e Mauro Lessi. Negli anni sessanta, quando Picchi divenne il libero dell'Inter, si trovarono a giocare nel gabbione molti calciatori nerazzurri in vacanza estiva in Toscana, tra cui si ricordano Luis Su\u00e1rez, Giacinto Facchetti, Tarcisio Burgnich, Mario Corso e Aristide Guarneri.\nSubito dopo altri stabilimenti balneari livornesi adottarono e realizzarono quest'idea, che si diffuse anche nel litorale pisano. Per poter giocare alla gabbionata d'inverno, vennero costruiti gabbioni presso strutture e centri sportivi della citt\u00e0. La gabbionata ha preceduto sport similari e di maggior successo come lo showbol e l\"indoor soccer\" statunitense. Da essa \u00e8 derivata la \"gabbia\", un sistema di allenamento utilizzato soprattutto da Arrigo Sacchi, Corrado Orrico, Luigi Maifredi e Roberto Donadoni.\nRegole.\nLa misura del campo \u00e8 similare a quello del calcetto anche se a differenza di quest'ultimo e del calcio non ha linee laterali e di fondo. Il pallone quindi non esce mai ed \u00e8 sempre in movimento, eccetto quando viene commesso un fallo, che per\u00f2 \u00e8 fischiato raramente in caso di contatto fisico. Le porte hanno una base di circa un metro e un'altezza di due metri. Se quindi, per ovvie ragioni, \u00e8 difficile inquadrare la porta, a vantaggio dell'attaccante c'\u00e8 il fatto che si trover\u00e0 di fronte un portiere che non pu\u00f2 parare con le mani. Le partite durano due tempi da 30' ciascuno.\nDa notare come le suddette regole non appartengono a un regolamento ufficiale ma sono quelle stilate alle origini dai primi giocatori del tempo, Picchi \"in primis\", e tramandate alle successive comunit\u00e0 di giocatori insieme a un codice d'onore che implica l'estremo rispetto dell'avversario, data la ristrettezza del campo di gioco e la pericolosit\u00e0 del fondo del medesimo (in origine di cemento)."}
{"id": "4923141", "revid": "767487", "url": "https://it.wikipedia.org/wiki?curid=4923141", "title": "Mako - Lo squalo della morte", "text": "Mako - Lo squalo della morte (\"Mako: The Jaws of Death\") \u00e8 un film thriller del 1976 diretto da William Grefe.\nTrama.\nSonny Stein \u00e8 un giovane sub piuttosto solitario che, dopo aver ricevuto uno speciale amuleto da uno stregone filippino, riesce a nuotare assieme agli squali senza venire attaccato. Stein instaura quindi un rapporto di grande amicizia con gli squali, impedendo non solo ai pescatori di cacciarli, ma cercando anche di cambiare l'opinione che generalmente le persone hanno riguardo a questi animali. Prima uno scienziato e poi il proprietario di un locale raggireranno Stein, convincendolo ad affidar loro i due esemplari di squalo che il giovane custodisce gelosamente sotto la propria palafitta. Una volta scoperto di essere stato ingannato, Stein perder\u00e0 la testa, dando in pasto ai voraci squali i loschi individui che lo avevano raggirato."}
{"id": "4923144", "revid": "1305772", "url": "https://it.wikipedia.org/wiki?curid=4923144", "title": "Nazionale di ciclismo su strada della Norvegia", "text": "La nazionale di ciclismo su strada della Norvegia \u00e8 la selezione dei ciclisti e delle cicliste che rappresentano la Norvegia nelle competizioni ciclistiche internazionali riservate alle squadre nazionali."}
{"id": "4923148", "revid": "729019", "url": "https://it.wikipedia.org/wiki?curid=4923148", "title": "Agust\u00edn Mu\u00f1oz Grandes", "text": "Biografia.\nFrequent\u00f2 l'Accademia militare di Toledo e partecip\u00f2 alla guerra civile spagnola, essendo uno dei primi fedeli del generalissimo Francisco Franco.\nNel 1939 divenne segretario generale della Falange e nel 1941, durante la seconda guerra mondiale, fu scelto come comandante del Corpo di spedizione spagnolo che partecip\u00f2 all'invasione dell'Unione Sovietica e alla lunga e micidiale guerra sul fronte orientale. La cosiddetta \"Divisi\u00f3n Azul\", schierata alle dipendenze del Gruppo d'armate Nord tedesco, si distinse in numerose battaglie.\nNel dopoguerra occup\u00f2 posizioni rilevanti all'interno del regime franchista, essendo capitano generale della Regione Militare di Madrid, poi ministro della Difesa tra il 1951 ed il 1957. Durante tale periodo fu fautore del riavvicinamento tra Spagna e Stati Uniti. Nel 1957 fu nominato Capo di Stato Maggiore Generale.\nDivenne vicepresidente del Consiglio dal 1962 al 1967, il che lo rese uno dei personaggi pi\u00f9 importanti del regime. Decadde dalla carica per la sua ostilit\u00e0 alla restaurazione monarchica voluta da Franco, sostituito da Luis Carrero Blanco, ma rest\u00f2 comandante delle forze armate fino alla sua morte.\nMor\u00ec a Madrid nel 1970."}
{"id": "4923150", "revid": "858648", "url": "https://it.wikipedia.org/wiki?curid=4923150", "title": "Patriotiki Symmachia", "text": ""}
{"id": "4923151", "revid": "124506467", "url": "https://it.wikipedia.org/wiki?curid=4923151", "title": "Payback (WWE)", "text": "Payback \u00e8 stato un evento in pay-per-view di wrestling organizzato annualmente dalla WWE tra il 2013 e il 2017 e, di nuovo, nel 2020."}
{"id": "4923152", "revid": "1573940", "url": "https://it.wikipedia.org/wiki?curid=4923152", "title": "Mangora campeche", "text": "Mangora campeche \u00e8 un ragno appartenente alla famiglia Araneidae.\nEtimologia.\nIl nome proprio della specie si riferisce al comune messicano dove sono stati reperiti gli esemplari: Campeche\nCaratteristiche.\nL'olotipo femminile rinvenuto ha dimensioni: cefalotorace lungo 1,7\u00a0mm, largo 1,3\u00a0mm; opistosoma lungo 2,1\u00a0mm.\nDistribuzione.\nLa specie \u00e8 stata reperita nel Messico orientale: nella \"Reserva de la Biosfera\" di \"Calakmul\", a 32\u00a0km dal comune di Campeche, nello Stato omonimo.\nTassonomia.\nAl 2014 non sono note sottospecie e dal 2005 non sono stati esaminati nuovi esemplari."}
{"id": "4923155", "revid": "118880894", "url": "https://it.wikipedia.org/wiki?curid=4923155", "title": "Charles Rogers (giocatore di football americano)", "text": " Fu scelto nel corso del primo giro (2\u00ba assoluto) del Draft NFL 2003 dai Detroit Lions. Al college gioc\u00f2 a football alla Michigan State University\n\u00c8 scomparso nel 2019 all'et\u00e0 di 38 anni per insufficienza epatica, per la quale era in attesa di un trapianto di fegato.\nCarriera.\nRogers fu scelto come secondo assoluto dai Detroit Lions nel Draft 2003. Ricevette 22 passaggi per 243 yard e tre touchdown nelle prime cinque gare della stagione 2003, prima di rompersi una caviglia e perdere tutto il resto della stagione. Nella terza giocata della stagione 2004 contro i Chicago Bears, Rogers si ruppe nuovamente la clavicola perdendo ancora tutta l'annata. Fu cos\u00ec sconvolto da questo secondo infortunio che i Lions gli permisero di rimanere a casa per tutto il resto della stagione. Anni dopo, il general manager dei Lions Matt Millen afferm\u00f2 che fu un errore permettere a Rogers di restarsene cos\u00ec a lungo lontano dalla squadra per tutto quel periodo di tempo.\nNella stagione 2005, Rogers fu sospeso per quattro partite dopo essere stato trovato positivo per la terza volta ai test antidoping, venendo costretto a restituire ai Lions 10 dei 14,2 milioni di dollari ricevuti in bonus. Tornato disponibile, ricevette 197 yard e un touchdown. A fine anno fu svincolato, terminando la sua esperienza da professionista. Nel 2008, ESPN lo ha nominato la quinta peggiore scelta nel draft di tutti i tempi."}
{"id": "4923156", "revid": "1226", "url": "https://it.wikipedia.org/wiki?curid=4923156", "title": "Deborah Wheeler", "text": ""}
{"id": "4923158", "revid": "767487", "url": "https://it.wikipedia.org/wiki?curid=4923158", "title": "Associazione Calcio Cesena 1994-1995", "text": "Questa pagina raccoglie le informazioni riguardanti l'Associazione Calcio Cesena nelle competizioni ufficiali della stagione 1994-1995.\nRosa.\n \n "}
{"id": "4923159", "revid": "1005847", "url": "https://it.wikipedia.org/wiki?curid=4923159", "title": "Alleanza Patriottica", "text": ""}
{"id": "4923164", "revid": "21880", "url": "https://it.wikipedia.org/wiki?curid=4923164", "title": "Epidendrum anceps", "text": "Epidendrum anceps , \u00e8 una pianta della famiglia delle Orchidacee originaria dell'America tropicale.\nDescrizione.\n\u00c8 un'orchidea di medie dimensioni con comportamento sia epifita su alberi della foresta umida tropicale, che litofita negli stessi ambienti. \"E. anceps\" \u00e8 una pianta cespitosa che presenta steli eretti, ricoperti alla base da guaine fogliari scabre, recanti un numero variabile di foglie amplessicauli, lanceolate, che si riducono di dimensioni procedendo verso l'apice. \nLa fioritura pu\u00f2 avvenire in qualsiasi periodo dell'anno, mediante un'infiorescenza terminale, racemosa, ombrelliforme, lunga oltre 20 centimetri, ricoperta dalle guaine floreali che si presentano embricate, recante numerosi fiori. Questi sono grandi circa 6 centimetri, hanno un caratteristico odore di paglia stantia, sono di trama spessa e aspetto ceroso, con petali e sepali lanceolati di colore variabile dal bianco al marroncino e con labello trilobato, infuso di rosa-viola.\nDistribuzione e habitat.\nLa specie \u00e8 originaria di una vasta area dell'America, in particolare Cuba, Repubblica Dominicana, Haiti, Giamaica, Grenadine, Porto Rico, Trinidad e Tobago, Messico, Guatemala, Belize, El Salvador, Honduras, Nicaragua, Costa Rica, Panama, Colombia, Venezuela, Per\u00f9, Bolivia e Brasile dove cresce litofita oppure epifita dalle foreste paludose di cipressi alla foresta pluviale tropicale, dal livello del mare a 2000 metri di quota.\nSinonimi.\n\"Amphiglottis anceps\" \n\"Epidendrum anceps var. typicum\" \n\"Epidendrum fuscatum\"\n\"Amphiglottis lurida\" \n\"Tritelandra fuscata\" \n\"Epidendrum fuscatum var. virescens\" \n\"Epidendrum cearense\" \n\"Epidendrum schreineri\" \n\"Epidendrum anceps var. virescens\" \nColtivazione.\nQuesta pianta necessita esposizione a mezz'ombra, con temperature medio-alte e irrigazioni all'epoca della fioritura. Nella fase di riposo \u00e8 preferibile abbassare la temperatura e sospendere le irrigazioni. \u00c8 preferibile non asportare le vecchie infiorescenze perch\u00e9 possono rifiorire l'anno successivo."}
{"id": "4923165", "revid": "812213", "url": "https://it.wikipedia.org/wiki?curid=4923165", "title": "Douglas Allen Anderson", "text": ""}
{"id": "4923166", "revid": "1305772", "url": "https://it.wikipedia.org/wiki?curid=4923166", "title": "Ipsa", "text": ""}
{"id": "4923177", "revid": "1573940", "url": "https://it.wikipedia.org/wiki?curid=4923177", "title": "Mangora chicanna", "text": "Mangora chicanna \u00e8 un ragno appartenente alla famiglia Araneidae.\nEtimologia.\nIl nome proprio della specie si riferisce alla localit\u00e0 messicana dove sono stati reperiti gli esemplari: il sito archeologico maya \"Chicann\u00e1 ruins\"\nCaratteristiche.\nL'olotipo femminile rinvenuto ha dimensioni: cefalotorace lungo 1,2mm, largo 0,8mm; opistosoma lungo 1,2mm.\nDistribuzione.\nLa specie \u00e8 stata reperita nel Messico orientale: nei pressi delle \"Chicann\u00e1 ruins\", 8 km ad ovest di Xpujil, nello stato di Campeche.\nTassonomia.\nAl 2014 non sono note sottospecie e dal 2005 non sono stati esaminati nuovi esemplari."}
{"id": "4923186", "revid": "21880", "url": "https://it.wikipedia.org/wiki?curid=4923186", "title": "Epidendrum capricornu", "text": "Epidendrum capricornu , \u00e8 una pianta della famiglia delle Orchidacee originaria dell'America meridionale.\nDescrizione.\n\u00c8 un'orchidea epifita di piccole dimensioni che cresce alle alte quote, in climi freddi. Presenta uno stelo eretto, semplice, a forma di canna, avvolto nel terzo inferiore da guaine tubolari scabre e portante nei due terzi superiori foglie distiche, a margini interi, di forma oblungo-ellittica, ad apice acuto e di consistenza erbacea. La fioritura pu\u00f2 avvenire in qualsiasi periodo dell'anno, mediante un'infiorescenza apicale, racemosa, ramificata, sottile, lassa, con pochi rami fioriti alla volta, recante in tutto fino a 70 fiori. Questi sono grandi fino a 3 centimetri, non sono profumati e presentano petali e sepali lanceolati, e un caratteristico labello imbutiforme, con 4 lobi.\nDistribuzione e habitat.\nLa specie \u00e8 originaria delle montagne andine di Ecuador e Per\u00f9, dove cresce epifita da 1700 a 2700 metri sul livello del mare.\nColtivazione.\nQuesta pianta necessita esposizione a mezz'ombra, teme i raggi solari; gradisce poca acqua e temperature fresche, in particolare in fase di riposo.."}
{"id": "4923189", "revid": "39692", "url": "https://it.wikipedia.org/wiki?curid=4923189", "title": "Cammello gigante siriano", "text": ""}
{"id": "4923190", "revid": "1431409", "url": "https://it.wikipedia.org/wiki?curid=4923190", "title": "Christopher Cousins", "text": "Biografia.\nHa iniziato la sua carriera nella televisione verso il 1986. \u00c8 conosciuto come il truffatore Cain Rogan nella soap opera \"Una vita da vivere\" nei primi anni e la met\u00e0 del 1990. Recit\u00f2 nel 2001 una breve parte in \"Stargate SG-1\". Possiamo includere il ruolo del cattivo Daniel nel film \"Appuntamento a Wicker Park\" (2004), di Bill in \"The Grudge 2\" (2006) e di David Williams in \"Nella rete del serial killer\" (2008). Dal 2009 appare nella serie dell'AMC \"Breaking Bad\" nel ruolo di Ted Beneke, capo e amante di Skyler White moglie del protagonista (ruolo che ricoprir\u00e0 fino al 2012). Nel 2011 partecipa al film TV \"William &amp; Kate - Una favola moderna\" nel ruolo del padre di Kate, Michael Middleton. Dal 2013 al 2015 ha il ruolo del sovrintendente Bob Harris nella serie \"Glee\". Sempre nel 2013 fino al 2014 interpreta la parte di Victor Doyle nella serie della NBC \"Revolution\".\nDoppiatori italiani.\nNelle versioni in italiano dei suoi film, Christopher Cousins \u00e8 stato doppiato da:"}
{"id": "4923193", "revid": "1318658", "url": "https://it.wikipedia.org/wiki?curid=4923193", "title": "Associazione Sportiva Fidelis Andria 1994-1995", "text": "Questa voce raccoglie le informazioni riguardanti lAssociazione Sportiva Fidelis Andria nelle competizioni ufficiali della stagione 1994-1995.\nRosa.\n "}
{"id": "4923196", "revid": "95850844", "url": "https://it.wikipedia.org/wiki?curid=4923196", "title": "Giambattista Vela", "text": "Biografia.\nDi origine napoletana, fu allievo e amico di Francesco Solimena e soggiorn\u00f2 spesso nella villa che quest'ultimo possedeva a Barra.\nOpere.\nCome pittore oper\u00f2 in tutta l'Italia meridionale.\nBibliografia.\nAcanfora Elisa, \"Splendori del Barocco defilato\", 2009."}
{"id": "4923200", "revid": "729019", "url": "https://it.wikipedia.org/wiki?curid=4923200", "title": "Telan (isola)", "text": "Telan () \u00e8 una piccola isola della Russia nel mare di Ochotsk. Amministrativamente appartiene al Severo-\u0116venskij rajon dell'oblast' di Magadan, nel Circondario federale dell'Estremo Oriente.\nL'isola si trova nella baia della Gi\u017eiga, poco a sud di capo Vnutrennij, un promontorio nella parte sud-ovest della penisola di Tajgonos. La sua altezza massima \u00e8 di 505\u00a0m."}
{"id": "4923201", "revid": "891081", "url": "https://it.wikipedia.org/wiki?curid=4923201", "title": "Windows Internet Explorer 11", "text": ""}
{"id": "4923202", "revid": "761672", "url": "https://it.wikipedia.org/wiki?curid=4923202", "title": "Guardia giurata", "text": ""}
{"id": "4923204", "revid": "1226", "url": "https://it.wikipedia.org/wiki?curid=4923204", "title": "Edward Plunkett, XVIII barone Dunsany", "text": ""}
{"id": "4923205", "revid": "832642", "url": "https://it.wikipedia.org/wiki?curid=4923205", "title": "Gregory Fuller Kite", "text": ""}
{"id": "4923207", "revid": "1964823", "url": "https://it.wikipedia.org/wiki?curid=4923207", "title": "Verein f\u00fcr Bewegungsspiele Stuttgart 1893 2013-2014", "text": "Questa pagina raccoglie i dati riguardanti il Verein f\u00fcr Bewegungsspiele Stuttgart 1893 nelle competizioni ufficiali della stagione 2013-2014.\nStagione.\nNella stagione 2013-2014 lo Stoccarda, allenato da Huub Stevens, concluse il campionato di Bundesliga al 15\u00ba posto. In coppa di Germania i \"Roten\" furono eliminati al primo turno dal . In Europa League lo Stoccarda fu eliminato ai play-off dal .\nOrganigramma societario.\nArea tecnica"}
{"id": "4923208", "revid": "761672", "url": "https://it.wikipedia.org/wiki?curid=4923208", "title": "Licenza di porto d'armi in Italia", "text": ""}
{"id": "4923209", "revid": "110157", "url": "https://it.wikipedia.org/wiki?curid=4923209", "title": "Giorgio Clarotti", "text": "Biografia.\nGiorgio Clarotti nasce a Roma il 13 dicembre 1903. \nHa studiato la storia della cultura polacca presso l'Universit\u00e0 La Sapienza di Roma dove si \u00e8 laureato in lettere ed in giurisprudenza.\nNel 1925 visita la Polonia e scrive la sua tesi di dottorato \u201cI primori della politica letteraria in Polonia\u201d, che sar\u00e0 poi pubblicata nella rivista \u201cLa vita italiana\u201d. \nRientrato a Roma, inizier\u00e0 a lavorare per Confcommercio ma continuer\u00e0 a interessarsi di cultura polacca ed altri suoi scritti saranno pubblicati dalla \u201cRivista di Cultura\u201d, tra cui dei saggi su Juliusz S\u0142owacki e Adam Mickiewicz. \nNel 1931 la \u201cRivista di letterature slave\u201d, fondata da Ettore Lo Gatto, pubblica un suo saggio sul teatro polacco contemporaneo, nel quale l'autore ha espresso giudizi non sempre condivisi.\nNegli anni 50 diventa Vice Segretario Generale della Confcommercio. Decede a Roma nel 1961.\nPubblicazioni.\n\u2022 \u201cNovellieri polacchi\u201d traduzione Aurora Beniamino, Stella Olgierd, Emma Chludzinnska-Paoulucci, Giorgio Clarotti, 1929.\n\u2022 \u201cNote ed appunti sul teatro polacco\u201d Istituto per l'Europa orientale, 1931"}
{"id": "4923211", "revid": "891081", "url": "https://it.wikipedia.org/wiki?curid=4923211", "title": "Internet Explorer Mobile 11", "text": ""}
{"id": "4923214", "revid": "1005847", "url": "https://it.wikipedia.org/wiki?curid=4923214", "title": "Elezioni amministrative in Italia del 2014", "text": "Le elezioni amministrative in Italia del 2014 si sono tenute il 25 maggio, in concomitanza con le elezioni europee, con ballottaggi l'8 giugno. In Trentino-Alto Adige si \u00e8 votato il 4 maggio.\nSi \u00e8 votato in ventisette comuni capoluogo di provincia, fra cui Bari, Campobasso, Firenze, Perugia e Potenza che sono anche capoluogo di regione. Sono state interessate al voto amministrativo le seguenti citt\u00e0 capoluogo: Bari, Bergamo, Ferrara, Firenze, Foggia, Forl\u00ec, Livorno, Modena, Padova, Pavia, Perugia, Pesaro, Pescara, Prato, Reggio Emilia, Sassari, Terni, Urbino, Verbania e Biella.\nNel comune di Reggio Calabria si \u00e8 votato il 26 ottobre in quanto la scadenza naturale del mandato della commissione straordinaria ricadeva proprio in tale periodo.\nIl comune pi\u00f9 piccolo alle elezioni \u00e8 Pedesina (in provincia di Sondrio), che con i suoi 33 abitanti \u00e8 anche il comune pi\u00f9 piccolo d'Italia. Per i comuni al voto \u00e8 considerata la nuova popolazione legale risultante dal censimento del 2011. La popolazione legale determina la modalit\u00e0 di voto (turno unico o con turno di ballottaggio) ed il numero di consiglieri ed assessori degli organi istituzionali.\nElezioni comunali.\nSicilia.\nCaltanissetta.\nFonti: Primo turno - Secondo turno - Seggi\nElezioni provinciali e metropolitane.\nNon si sono tenute le elezioni per le amministrazioni provinciali che avrebbero dovuto rinnovare gli organi istituzionali dal 1\u00ba gennaio al 30 giugno 2014 per scadenza naturale del mandato o per elezioni anticipate (legge di stabilit\u00e0 2014, art. 1, comma 325). Al loro posto si sono tenute in autunno le elezioni a suffragio ristretto previste dalla nuova normativa."}
{"id": "4923235", "revid": "729019", "url": "https://it.wikipedia.org/wiki?curid=4923235", "title": "Morskaja Matuga", "text": "Morskaja Matuga () \u00e8 una piccola isola della Russia nel mare di Ochotsk. Amministrativamente appartiene al Severo-\u0116venskij rajon dell'oblast' di Magadan, nel Circondario federale dell'Estremo Oriente. L'isola si trova vicino alla costa occidentale della penisola di Tajgonos, nella baia della Gi\u017eiga; \u00e8 descritta come \"un isolotto scosceso dalla cima piatta\". La sua altezza massima \u00e8 di 73\u00a0m. A sud-ovest si trovano le isole Chalpili (\u041e\u0441\u0442\u0440\u043e\u0432\u0430 \u0425\u0430\u043b\u043f\u0438\u043b\u0438), mentre in direzione nord-est, vicina alla costa, \u00e8 situata l'isola Re\u010dnaja Matuga."}
{"id": "4923256", "revid": "201394", "url": "https://it.wikipedia.org/wiki?curid=4923256", "title": "Marcus Garvey (album)", "text": "Marcus Garvey \u00e8 il terzo album di Burning Spear, pubblicato dalla Island Records nel 1975. Il disco fu registrato al Randy's Studio di Kingston, Jamaica."}
{"id": "4923258", "revid": "339392", "url": "https://it.wikipedia.org/wiki?curid=4923258", "title": "Dea (neopaganesimo)", "text": ""}
{"id": "4923260", "revid": "339392", "url": "https://it.wikipedia.org/wiki?curid=4923260", "title": "Dio (neopaganesimo)", "text": ""}
{"id": "4923274", "revid": "122765823", "url": "https://it.wikipedia.org/wiki?curid=4923274", "title": "Gaizka Garitano", "text": "Caratteristiche tecniche.\nGiocatore.\nEra un mediano, talvolta dedito alla fase di regia.\nAllenatore.\nAll'Eibar inizialmente usa il 4-2-3-1.\nCarriera.\nGiocatore.\nVanta 51 incontri e 5 gol nella Primera Divisi\u00f3n (Spagna), 304 sfide e 35 marcature nella seconda divisione spagnola, 115 presenze e 17 reti nella terza divisione spagnola.\nAllenatore.\nDopo aver terminato la carriera del calcio giocato, torna all'Eibar dove diviene il vice allenatore dal 2009 fino all'aprile del 2010. Nel luglio dello stesso anno viene incaricato alla guida della squadra riserve e nel 2012 \u00e8 nuovamente promosso come allenatore della prima squadra. I risultati sono subito ottimi, dal momento che in due anni porta la squadra dalla Segunda Divisi\u00f3n B, terzo livello del calcio spagnolo, fino alla Primera Divisi\u00f3n, categoria raggiunta per la prima volta dalla societ\u00e0 basca grazie al primo posto nella Segunda Divisi\u00f3n. Il 23 maggio 2015, al termine del match vinto 3-0 contro il C\u00f3rdoba, che sancisce la retrocessione del club dopo un solo anno in Primera Divisi\u00f3n, lascia la squadra rossoblu.\nIl 6 luglio 2015 diventa il nuovo allenatore del . Il 21 ottobre, con la squadra ultima in Segunda Divisi\u00f3n, \u00e8 esonerato.\nIl 10 giugno 2016 \u00e8 chiamato ad allenare il , in Primera Divisi\u00f3n, con un contratto annuale. Il 26 febbraio 2017 \u00e8 esonerato dopo quattro sconfitte consecutive, con la squadra in zona retrocessione.\nIn luglio diventa tecnico del , seconda squadra del di cui diventa allenatore il 4 dicembre 2018 in sostituzione dell'esonerato Eduardo Berizzo. Resta alla guida del club basco sino al 3 gennaio 2021, giorno in cui viene esonerato dai baschi."}
{"id": "4923275", "revid": "1543377", "url": "https://it.wikipedia.org/wiki?curid=4923275", "title": "Hanno Pevkur", "text": "Biografia.\nNato a J\u00e4rva-Jaani, Pevkur studi\u00f2 economia e diritto all'Universit\u00e0 di Tartu. Dopo la laurea esercit\u00f2 la professione di avvocato.\nNel frattempo si dedic\u00f2 alla politica aderendo al Partito Riformatore Estone. Fu collaboratore dell'amministrazione comunale della citt\u00e0 di Tallinn e nel 2007 venne eletto deputato al Riigikogu. Nel 2009 uno scandalo coinvolse l'allora ministro degli Affari Sociali Maret Maripuu, che dovette dimettersi. Il primo ministro Andrus Ansip decise di nominare Pevkur come suo sostituto e questi venne riconfermato anche nel successivo governo Ansip. Dopo le dimissioni di Kristen Michal nel 2012, Pevkur lasci\u00f2 il suo posto per passare alla carica di ministro della Giustizia.\nDopo le dimissioni del governo Ansip, Pevkur venne riconfermato come ministro nell'esecutivo del suo successore, Taavi R\u00f5ivas, che gli ha affidato il portafoglio dell'Interno in entrambi i governi da lui presieduti."}
{"id": "4923284", "revid": "83531", "url": "https://it.wikipedia.org/wiki?curid=4923284", "title": "Giro dei Paesi Baschi 2014", "text": "Il Giro dei Paesi Baschi 2014, cinquantaquattresima edizione della corsa, valido come nona prova dell'UCI World Tour 2014, si svolse dal 7 al 12 aprile 2014 su un percorso di 841\u00a0km suddiviso in sei tappe con partenza da Ordizia ed arrivo a Markina-Xemein. Fu vinto dallo spagnolo Alberto Contador, che concluse in 21h09'11\"."}
{"id": "4923286", "revid": "461603", "url": "https://it.wikipedia.org/wiki?curid=4923286", "title": "Veria Football Club", "text": ""}
{"id": "4923287", "revid": "287204", "url": "https://it.wikipedia.org/wiki?curid=4923287", "title": "Birthday", "text": ""}
{"id": "4923288", "revid": "287204", "url": "https://it.wikipedia.org/wiki?curid=4923288", "title": "Nathan Healey", "text": "Carriera.\nIn carriera ha vinto 3 titoli di doppio. Nei tornei del Grande Slam ha ottenuto il suo miglior risultato raggiungendo i quarti di finale di doppio misto agli Australian Open nel 2007, in coppia con la connazionale Bryanne Stewart."}
{"id": "4923294", "revid": "1748973", "url": "https://it.wikipedia.org/wiki?curid=4923294", "title": "Giass", "text": "Giass, acronimo di Great Italian Association, \u00e8 stato un programma televisivo italiano di genere game show ideato da Antonio Ricci, andato in onda dal 16 marzo al 15 aprile 2014 su Canale 5 e condotto da Luca e Paolo.\nDel programma sono trasmesse 5 puntate: le prime 2 di domenica, le ultime 3 sono state spostate al marted\u00ec prima della chiusura.\nLo spettacolo rappresentava un torneo della sfida su tre fronti: il nord, il centro e il sud Italia.\nSigla.\nLa sigla \"Tanti auguri\", canzone interpretata originariamente da Raffaella Carr\u00e0, \u00e8 cantata dagli stessi conduttori. Nel video della Sigla girata ad Italia In miniatura (stesso parco in cui venne girata la sigla del programma \"Ma che sera\", in onda nel 1978 su Rai 1 e condotto dalla stessa Carr\u00e0, con la sigla \"Tanti auguri\"), la stessa Raffaella interviene sul finale, cantando un pezzo della canzone con lo stesso abito indossato 34 anni prima. La canzone di Luca e Paolo viene rilasciato nel 2021 col CD \"La musica della TV\"."}
{"id": "4923295", "revid": "594829", "url": "https://it.wikipedia.org/wiki?curid=4923295", "title": "Il re dei giochi", "text": ""}
{"id": "4923303", "revid": "461603", "url": "https://it.wikipedia.org/wiki?curid=4923303", "title": "AEL Kalloni", "text": ""}
{"id": "4923306", "revid": "1226", "url": "https://it.wikipedia.org/wiki?curid=4923306", "title": "Harold Warner Munn", "text": ""}
{"id": "4923308", "revid": "1431409", "url": "https://it.wikipedia.org/wiki?curid=4923308", "title": "El Fardou Ben Nabouhane", "text": "\u00c8 con 68 reti il miglior marcatore straniero nella storia della .\nCaratteristiche tecniche.\nEsterno mancino, veloce e intelligente tatticamente, in grado di agire da seconda punta, mezz'ala o trequartista largo a destra.\nCarriera.\nClub.\nNato nelle Isole Comore, si trasferisce in Francia nel 2006, giocando nel Le Havre. Nel 2010 passa in prestito al Vannes e, dopo la fine del prestito e lo svincolamento da parte del Le Havre, il Vannes gli offre un contratto. Nel 2013, dopo aver segnato 22 reti in 92 incontri, \u00e8 acquistato dai greci del PAE Veria: il 10 marzo 2014 realizza la sua prima tripletta in carriera, andando a segno contro l'AEL Kalloni (0-3).\nNel 2015 passa a parametro zero all'. Durante la preparazione atletica subisce un grave infortunio al ginocchio che lo relega ai margini del progetto tecnico della rosa allenata da Marco Silva. Il 29 dicembre passa in prestito per sei mesi al . Il 12 gennaio 2018 firma un contratto di due anni e mezzo con la da circa un milione di euro a stagione. Mette a segno 8 reti e 6 assist in 14 presenze, vincendo il campionato serbo. \nIl 29 agosto 2018 mette a segno una doppietta contro il (2-2 il finale) in una gara di accesso alla fase finale della Champions League, che - in virt\u00f9 dello 0-0 ottenuto all'andata a Belgrado - sancisce il ritorno dei serbi nella fase a girone della competizione dopo 27 anni di assenza.\nNazionale.\nEsordisce in nazionale il 5 marzo 2014 contro il Burkina Faso in amichevole. Il 24 marzo 2016 segna una rete decisiva contro il Botswana (1-0), incontro valido per le qualificazioni alla Coppa d'Africa 2017; per la selezione delle Comore si tratta di una vittoria storica, la prima in assoluto in un incontro ufficiale.\nIl 3 settembre 2021 segna una tripletta contro le Seychelles (7-1). \u00c8 con 13 reti segnate, il miglior marcatore della nazionale comoriana.\nStatistiche.\nPresenze e reti nei club.\n\"Statistiche aggiornate al 16 novembre 2021.\""}
{"id": "4923310", "revid": "767487", "url": "https://it.wikipedia.org/wiki?curid=4923310", "title": "Dale Carrick", "text": "Caratteristiche tecniche.\nCentravanti, pu\u00f2 giocare sia come seconda punta sia come ala destra."}
{"id": "4923312", "revid": "125169023", "url": "https://it.wikipedia.org/wiki?curid=4923312", "title": "Musica tedesca", "text": "La musica tedesca comprende la produzione musicale della Germania.\nOltre alla musica classica, rappresentata principalmente da Bach e Beethoven, in Germania sono sorte varianti di generi d'importazione, in particolare il rock, l'heavy metal e la musica elettronica. Negli ultimi decenni si \u00e8 imposto anche il rap, soprattutto tra i pi\u00f9 giovani.\nStoria e generi.\nLa musica classica tedesca \u00e8 tra le pi\u00f9 eseguite e apprezzate del mondo. Molti compositori classici tedeschi, infatti, hanno segnato profondamente la storia musicale. Tra questi vi sono Johann Sebastian Bach, Ludwig van Beethoven, Johannes Brahms, Clara e Robert Schumann, importanti esponenti della musica romantica e Richard Wagner.\nGi\u00e0 nel XII secolo si hanno le prime composizioni tedesche, scritte dalla religiosa Ildegarda di Bingen, autrice di una serie di inni e di musica sacra.\nNel XVII secolo l'arte musicale tedesca fu espressa da Dietrich Buxtehude, Johann Kuhnau e Johann Pachelbel, noto, tra l'altro, per il suo Canone. Nel periodo illuminista Bach fu il primo di una grande generazione di musicisti tedeschi che continu\u00f2 con Johann Mattheson, prima dell'arrivo dei grandi maestri Ludwig van Beethoven, Carl Maria von Weber, Robert Schumann, Richard Wagner, Ferdinand Beyer e molti altri. \nLa tendenza espressionista venne rappresentata da Paul Hindemith, mentre quella romantica anche da Richard Strauss. Nel XX secolo spicca anche la figura di Carl Orff, noto per i Carmina Burana (1937). Dopo la seconda guerra mondiale si svilupp\u00f2 la musica concreta.\nLa musica tedesca del XX e XXI secolo abbraccia diversi movimenti come il Neue Deutsche Welle (Nena, Alphaville), la disco music (Boney M., Dschinghis Khan, Milli Vanilli), il metal (Rammstein, Helloween, Gamma Ray, Blind Guardian), l'hard rock (Scorpions), il punk (Die \u00c4rzte, Die Toten Hosen, B\u00f6hse Onkelz), il pop rock (Tokio Hotel), l'Ostrock anni '70 (Keimzeit) e l'hip hop. \nLa canzone tedesca pi\u00f9 Cliccata nel web \u00e8 Disco Pogo del gruppo hip-hop Die Atzen che conta oltre 49.000.000 di visualizzazioni.\nPi\u00f9 recente \u00e8 lo sviluppo dell'hip hop tedesco, dove i maggior rappresentati sono il gruppo\u00a0Die Atzen (Frauenarzt\u00a0&amp; Manny Marc),\u00a0Bushido, Sido\u00a0e\u00a0Cro\u00a0seguiti da\u00a0Die Fantastischen Vier,\u00a0Fettes Brot,\nIn ambito musicale, tuttavia, la Germania \u00e8 conosciuta in particolar modo per la grande influenza globale nell'ambito della musica elettronica, grazie a gruppi come Kraftwerk, Tangerine Dream, Liaisons Dangereuses e della musica minimale e techno, per mezzo di Sven V\u00e4th, Paul van Dyk, ATB, Cosmic Gate, Tomcraft, Paul Kalkbrenner, Kai Tracid, Zedd, Zombienation, Boys Noize, Alex Christensen, Scooter, Mousse T., Robin Schulz e altri artisti. Molti sottogeneri del trance sono nati e attivi in Germania.\nLa Germania \u00e8 considerata anche una delle patrie della musica industriale (Einst\u00fcrzende Neubauten, KMFDM), la cui corrente principale \u00e8 rappresentata dalla Neue Deutsche H\u00e4rte.\nMolto importante \u00e8 anche la scena goth (Lacrimosa, Das Ich, Illuminate, Xmal Deutschland).\nInoltre la Germania \u00e8 la patria del cosiddetto Krautrock, con nomi come Neu!, Kraan e Klaus Schulze.\nAnche uno dei principali compositori di colonne sonore cinematografiche \u00e8 tedesco: si tratta di Hans Zimmer.\nE ancora ricordiamo l'importante affermazione della Germania all'Eurovision Song Contest della quale vinse (allora Germania Ovest) l'edizione del 1982 con Nicole e il singolo Ein bi\u00dfchen Frieden e quella del 2010 con Lena vincitrice dell'edizione con il brano Satellite. La musica tradizionale tedesca \u00e8 suonata al pianoforte ed \u00e8\nEventi e luoghi musicali.\nLa Germania ospita inoltre molti festival musicali. Uno dei pi\u00f9 importanti a livello rock \u00e8 il Rock am Ring. \nTra i festival di musica elettronica si segnala il Love Parade.\nUn importante festival metal \u00e8 il Wacken Open Air.\nLa Germania \u00e8 per\u00f2 anche rinomata per i suoi grandi teatri d'opera, come il Semperoper, il Komische Oper Berlin e il Staatstheater am G\u00e4rtnerplatz. "}
{"id": "4923313", "revid": "256896", "url": "https://it.wikipedia.org/wiki?curid=4923313", "title": "Storia criminale del Cristianesimo", "text": ""}
{"id": "4923320", "revid": "529641", "url": "https://it.wikipedia.org/wiki?curid=4923320", "title": "Man in the Hills", "text": "Man in the Hills \u00e8 un album di Burning Spear, pubblicato dalla Island Records nel 1976. Il disco fu registrato al Randy's Recording Studio ed al Harry J's Studios di Kingston, Jamaica."}
{"id": "4923321", "revid": "228587", "url": "https://it.wikipedia.org/wiki?curid=4923321", "title": "Route Ad\u00e9lie de Vitr\u00e9 2014", "text": "La Route Ad\u00e9lie de Vitr\u00e9 2014, diciannovesima edizione della corsa e valida come evento del circuito UCI Europe Tour 2014 categoria 1.1, fu disputata il 4 aprile 2014, per un percorso totale di 198\u00a0km. Fu vinta dal francese Bryan Coquard, al traguardo con il tempo di 4h39'21\" alla media di 42,52\u00a0km/h.\nAl traguardo 112 ciclisti portarono a termine la gara."}
{"id": "4923324", "revid": "716642", "url": "https://it.wikipedia.org/wiki?curid=4923324", "title": "Billy King", "text": "Caratteristiche tecniche.\nAla destra, pu\u00f2 giocare nel medesimo ruolo sulla fascia opposta o come attaccante.\nCarriera.\nClub.\nHa giocato nella prima divisione scozzese ed in quella irlandese.\nNazionale.\nHa giocato nelle nazionali giovanili scozzesi Under-16, Under-19 ed Under-21."}
{"id": "4923329", "revid": "716642", "url": "https://it.wikipedia.org/wiki?curid=4923329", "title": "Callum Tapping", "text": "Caratteristiche tecniche.\n\u00c8 un interno di centrocampo.\nCarriera.\nClub.\nHa giocato nella prima divisione scozzese.\nNazionale.\nHa giocato nelle nazionali giovanili scozzesi Under-19 ed Under-21."}
{"id": "4923339", "revid": "110157", "url": "https://it.wikipedia.org/wiki?curid=4923339", "title": "Serie A2 d'Eccellenza 1997-1998", "text": "Il campionato di Serie A2 d'Eccellenza di pallacanestro femminile 1997-1998 \u00e8 stato il quarto e ultimo; \u00e8 stato il secondo livello della settantaduesima stagione disputata in Italia.\nLa stagione non prevedeva retrocessioni. La Spezia, Varese e Bari sono promosse in Serie A1, le altre vengono ammesse alla Serie A2."}
{"id": "4923341", "revid": "675761", "url": "https://it.wikipedia.org/wiki?curid=4923341", "title": "Isidor Straus", "text": "Biografia.\nIsidor Straus nacque a Otterberg, in Germania. Era il primo dei cinque figli di Lazarus Straus (1809-1898) e della sua seconda moglie Sara (1823-1876). I suoi fratelli erano Hermine (1846-1922), Nathan (1848-1931), Jakob Otto (1849-1851) e Oscar Solomon Straus (1850-1926). Nel 1854 Isidor e la sua famiglia emigrarono negli Stati Uniti. Si stabilirono a Talbotton, in Georgia, dove Rowland Hussey Macy consent\u00ec all'azienda degli Straus di aprire un reparto di stoviglie nello scantinato del suo negozio. Nel 1895 l'azienda di Macy venne comprata da Isidor e Nathan. Isidor sar\u00e0 persino membro della Camera dei rappresentanti degli Stati Uniti dal 1894 al 1895.\nVita privata.\nNel 1871 Isidor spos\u00f2 Rosalie Ida Blun (1849-1912). La coppia ebbe sette figli:\n\"Titanic\".\nI coniugi Straus, insieme alla neo assunta cameriera Ellen Bird e al domestico John Farthing, occuparono le cabine C-55 e C-57.\nLa notte del 14 aprile, la nave entr\u00f2 violentemente in collisione con un iceberg creando una lunga falla sul lato di dritta della nave. Il danno era troppo grave e di l\u00ec a poco la nave sarebbe naufragata. Il comandante Smith ordin\u00f2 di imbarcare sulle poche lance a disposizione prima le donne e i bambini. Ida si rifiut\u00f2 di lasciare la nave senza il marito e, come testimoniato dal superstite Archibald Gracie, diede la sua pelliccia alla cameriera Ellen Bird poco prima che questa s'imbarcasse sulla lancia di salvataggio n\u00b0 8. Il colonnello Gracie insistette sul fatto che l'ufficiale avrebbe concesso un posto anche a Isidor, ma egli non volle lasciare la nave prima degli altri uomini. Secondo le testimonianze, Ida avrebbe detto: \"Non voglio separarmi da mio marito. Come abbiamo vissuto insieme, cos\u00ec moriremo, insieme\".\nI coniugi Straus furono visti per l'ultima volta sul ponte lance abbracciati. Entrambi morirono nel naufragio alle 2:20 del 15 aprile quando il \"Titanic\" affond\u00f2 definitivamente. Nel naufragio mor\u00ec anche il domestico Farthing, mentre l'unica del gruppo che si salv\u00f2 fu Ellen Bird.\nDei tre, solo il corpo di Isidor venne ritrovato dalla \"CS Mackay-Bennett\" e sepolto prima al Beth-El Cemetery di Brooklyn e in seguito nel Woodlawn Cemetery del Bronx nel 1928.\nMemoriali dedicati agli Straus.\nOltre al memoriale del Woodlawn Cemetery, ci sono altri tre memoriali dedicati ai coniugi Straus:\nInfine, una delle sale della Harvard Yard, la Straus Hall, \u00e8 stata intitolata a Isidor e Ida.\nNella cultura di massa.\nI coniugi Straus sono stati ritratti nel film \"Titanic, latitudine 41 nord\" del 1958, nel film TV \"S.O.S. Titanic\" del 1979, nel film \"Titanic\" del 1953, nella miniserie TV \"Titanic\" e nel colossal \"Titanic\" del 1997 di James Cameron, interpretati da Lew Palter e Elsa Raven in un cameo (la scena in cui si tengono abbracciati sul letto della loro cabina che si sta riempiendo d'acqua) e in una scena tagliata davanti alla lancia di salvataggio n\u00b0 8."}
{"id": "4923342", "revid": "116216827", "url": "https://it.wikipedia.org/wiki?curid=4923342", "title": "Juliana Fedak", "text": "Carriera.\nIn carriera ha raggiunto 2 finali di doppio. Nei tornei del Grande Slam ha ottenuto il suo miglior risultato raggiungendo le semifinali di doppio a Wimbledon nel 2006, in coppia con la connazionale Tetjana Perebyjnis.\nIn Fed Cup ha disputato un totale di 8 partite, ottenendo 5 vittorie e 3 sconfitte.\nRisultati in progressione.\nDoppio misto nei tornei del Grande Slam.\n\"Nessuna partecipazione\""}
{"id": "4923343", "revid": "857769", "url": "https://it.wikipedia.org/wiki?curid=4923343", "title": "Yuliana Fedak", "text": ""}
{"id": "4923344", "revid": "339392", "url": "https://it.wikipedia.org/wiki?curid=4923344", "title": "Romanismo (Neopaganesimo)", "text": ""}
{"id": "4923346", "revid": "729019", "url": "https://it.wikipedia.org/wiki?curid=4923346", "title": "Circonvoluzione frontale inferiore", "text": "La circonvoluzione frontale inferiore \u00e8 una circonvoluzione del lobo frontale. Osservando la figura a lato, la zona colorata di giallo corrisponde a tale circonvoluzione.\nIl suo confine superiore \u00e8 il solco frontale inferiore, che la divide dalla circonvoluzione frontale media, mentre il suo limite inferiore \u00e8 dato dalla fessura laterale, che la divide dalla circonvoluzione temporale superiore, nella immagine colorata in verde. Il suo bordo posteriore \u00e8 dato dal solco precentrale inferiore.\nAl di sopra di essa vi \u00e8 la circonvoluzione frontale media, e immediatamente posteriormente ad essa la circonvoluzione precentrale.\nSuddivisioni.\nLa circonvoluzione frontale inferiore pu\u00f2 essere suddivisa nelle seguenti strutture anatomiche (in giallo nell'immagine in alto, appena sotto l'indicazione della circonvoluzione frontale inferiore):\nLa circonvoluzione frontale inferiore include le seguenti aree citoarchitettoniche della corteccia cerebrale:\nLe aree citoarchitettoniche, pur con una certa approssimazione, corrispondono alle seguenti strutture macroanatomiche: dall'area 44 di Brodmann alla parte opercolare, dall'area 45 di Brodmann alla parte triangolare, dall'area 47 di Brodmann alla parte orbitale. Nell'emisfero dominante del cervello l'area 44 di Brodmann corrisponde all'area di Broca: talvolta l'area di Broca si estende fino a comprendere le aree 44 e 45 di Brodmann.\nFunzioni cognitive.\nLa circonvoluzione frontale inferiore destra \u00e8 stata tipicamente messa in relazione con compiti esegui/non esegui. \nIn tale tipologia di compiti, il partecipante \u00e8 chiamato ad inibire una risposta prepotente (ad esempio smettere di premere un pulsante quando appare un segnale rosso). Sembra che questa stessa area sia anche implicata in una funzione di avversione al rischio: uno studio ha messo in evidenza come una maggiore avversione al rischio sia correlata con un'attivit\u00e0 pi\u00f9 importante di quest'area.\nQuesto fatto potrebbe essere spiegato con l'esistenza di un segnale di inibizione nell'accettare un'opzione rischiosa.\nQualsiasi tipo di alterazione dell'attivit\u00e0 di questa zona cerebrale (ad esempio tramite stimolazione magnetica transcranica o tramite una stimolazione elettrica diretta transcranica) porta infatti a modificare gli atteggiamenti individuali nei confronti del rischio, come ad esempio nell'effettuare delle scelte comportamentali eccessivamente rischiose.\nLa circonvoluzione frontale inferiore sinistra \u00e8 estremamente importante per la produzione del linguaggio e la comprensione delle parole verbo (l'emisfero cerebrale sinistro corrisponde al \"lato dominante\" per i soggetti destrimani). Comunemente questa zona \u00e8 conosciuta come \"Area di Broca\".\nI soggetti con danni a carico di questa regione cerebrale si presentano spesso con un'afasia non fluente. I soggetti affetti da afasia non fluente presentano delle enormi difficolt\u00e0 nel produrre un discorso, tuttavia il discorso che viene prodotto \u00e8 ricco di contenuti rispetto ai soggetti affetti dalla cosiddetta afasia di Wernicke, ovvero quelle persone che presentano danni alle regioni linguistiche posteriori, la cui afasia \u00e8 considerata \"fluente\" ma il cui eloquio \u00e8 parafasico e ricco di circonlocuzioni con neologismi."}
{"id": "4923347", "revid": "1573940", "url": "https://it.wikipedia.org/wiki?curid=4923347", "title": "Halichoeres erdmanni", "text": "Halichoeres erdmanni \u00e8 un pesce di acqua salata appartenente alla famiglia Labridae.\nDistribuzione e habitat.\nProviene dalle barriere coralline dell'ovest dell'oceano Pacifico, in particolare da Indonesia e Singapore. Nuota soprattutto in zone costiere, rocciose, con correnti intense e ricche di vegetazione acquatica, ma pu\u00f2 essere trovato anche nelle zone con fondali sabbiosi.\nDescrizione.\nPresenta un corpo leggermente compresso ai lati, allungato e con la testa dal profilo abbastanza appuntito. La lunghezza massima registrata \u00e8 di 7,2 cm per i maschi e 5,9 per le femmine.\nQuesta specie \u00e8 caratterizzata da una colorazione simile a quella di \"H. binotopsis\", cio\u00e8 verde, pi\u00f9 o meno pallida, con macchie irregolari arancioni, rosse o rosate irregolari lungo tutto il corpo. La forma e la disposizione di queste macchie varia con l'et\u00e0. Somiglia anche a \"H. nigrescens\", dal quale si pu\u00f2 distinguere per il numero di raggi della pinna dorsale.\nGli esemplari giovanili e le femmine hanno una colorazione pi\u00f9 pallida, e le macchie arancioni sono disposte pi\u00f9 regolarmente che nei maschi. La pinna caudale ha il margine dritto, le pinne pelviche sono corte.\nBiologia.\nLa biologia di questa specie non \u00e8 nota."}
{"id": "4923348", "revid": "287204", "url": "https://it.wikipedia.org/wiki?curid=4923348", "title": "Tadeusz Nowak", "text": ""}
{"id": "4923349", "revid": "305524", "url": "https://it.wikipedia.org/wiki?curid=4923349", "title": "Cortana (software)", "text": "Cortana \u00e8 un software di assistenza e riconoscimento vocale sviluppato da Microsoft per i sistemi operativi Windows Phone, Windows 10 Mobile, Windows 10, Android (solo negli Stati Uniti) e per il sistema operativo della console Xbox One.\nStoria.\nIl software \u00e8 stato illustrato per la prima volta da Joe Belfiore il 2 aprile 2014 alla \"BUILD\" a San Francisco in occasione della presentazione di Windows Phone 8.1, prima versione della famiglia ad integrarlo. Come dichiarato dallo stesso Belfiore, riprende il nome dall'omonimo personaggio della serie di videogiochi per Xbox \"Halo\".\nFunzioni.\nCortana permette agli utilizzatori di interagire in linguaggio naturale per eseguire operazioni come conversazioni, invio SMS, impostazione di promemoria, abilitare e disabilitare funzionalit\u00e0 del telefono o del PC e ottenere informazioni in Internet (meteo, indicazioni stradali, numeri di telefono, dati inerenti spettacoli al cinema...). In aggiunta l'assistente personale fornisce notifiche proattive in merito a imminenti riunioni, traffico o notizie di interesse dell'utente.\nL'assistente Microsoft fornisce diverse funzioni, come i suoi \"colleghi\" Siri e Google Assistant.\nPromemoria.\nCon Cortana \u00e8 possibile creare dei promemoria basandosi su diversi dati: data, ora, ma anche il luogo in cui si deve essere perch\u00e9 ci venga ricordato il nostro impegno. \u00c8 inoltre possibile creare dei promemoria che si attivano quando si chiama la persona desiderata.\nInteressi.\nCortana, all'avvio, permette di mostrare argomenti di interesse all'utente. Questi interessi possono essere scelti e modificati in ogni momento.\nComandi.\n\u00c8 anche possibile chiedere a Cortana di eseguire diverse azioni, fra cui mandare messaggi (sia da PC, utilizzando indirettamente il cellulare, sia da smartphone), salvare promemoria, avviare chiamate (anche in vivavoce), spostare un impegno sul calendario, impostare sveglie e altri comandi ancora.\nSvago.\nInfine a Cortana si possono rivolgere domande e richieste simili a quelle che si potrebbero avere con delle persone in carne ed ossa. Ad esempio, si pu\u00f2 richiedere a Cortana di cantare una canzone, raccontare una barzelletta. Oppure si pu\u00f2 semplicemente chiederle: \"Come va?\" e altre domande di tipo ricreativo.\nLingue supportate.\nLe prime lingue pubblicate sono state e . Il supporto per la lingua italiana era atteso per inizio 2015, ma tra il 5 e il 6 dicembre 2014 la Microsoft ha pubblicato una versione alpha (disponibile inizialmente solo per le persone iscritte alla developer preview di Windows Phone 8.1) anche per , , e . Successivamente, a fine dicembre, Cortana \u00e8 stata resa disponibile anche per gli utenti Windows Phone 8.1 non iscritti alla Developer Preview. Una versione alpha \u00e8 stata resa disponibile poi anche per Australia, India e Canada. \u00c8 presente un easter egg che permette a Cortana di parlare in ."}
{"id": "4923353", "revid": "1745361", "url": "https://it.wikipedia.org/wiki?curid=4923353", "title": "Tokyo Ravens", "text": " \u00e8 una serie di light novel scritta da K\u014dhei Azano ed illustrata da Sumihei. Quindici volumi sono stati pubblicati dalla Fujimi Shob\u014d, sotto l'etichetta Fujimi Fantasia Bunko, a partire da maggio 2010. Un adattamento manga di Atsushi Suzumi ha iniziato la serializzazione sulla rivista \"Sh\u014dnen Ace\" della Kadokawa Shoten il 26 aprile 2010. Un adattamento anime, prodotto dalla 8-Bit, \u00e8 stato trasmesso in Giappone tra l'8 ottobre 2013 e il 25 marzo 2014.\nTrama.\nAntefatti.\nNel corso della guerra del Pacifico appare un onmy\u014dji capace di risollevare l'arte dell'Onmy\u014dd\u014d. Il suo nome \u00e8 Yak\u014d Tsuchimikado, un visionario dal genio indiscusso che di l\u00ec a poco sarebbe diventato il padre dell'Onmy\u014dd\u014d moderno. Figura chiave dell'Esercito Imperiale Giapponese, Yak\u014d, forte della sua agenzia Onmy\u014d, procura numerose vittorie militari al suo paese, ottenendo sempre pi\u00f9 fama e seguaci. Tuttavia il genio dell'uomo non si pone limiti, tanto che decide di sperimentare un rituale di reincarnazione di un potente spirito il quale avrebbe dovuto cambiare le sorti del Giappone in guerra. Fallendo nel tentativo e provocando un incidente che verr\u00e0 poi conosciuto con il nome de \"Il Grande disastro spirituale\", Yak\u014d stesso scompare e ben presto iniziano a circolare voci e teorie generate dalla divinazione, secondo le quali si sarebbe reincarnato mezzo secolo pi\u00f9 tardi nel prossimo capo degli Tsuchimikado ed avrebbe condotto gli onmy\u014dji a una nuova era.\nIntreccio.\nTrascorrono gli anni e il ritorno di Yak\u014d sembra essere ormai incombente. I suoi seguaci, convinti del successo del suo rituale, hanno intenzione di risvegliarlo, ragion per cui sono alla continua ricerca dell'individuo in cui si dovrebbe essere reincarnato. Il loro obiettivo \u00e8 l'erede degli Tsuchimikado, che scoprono essere Natsume, la figlia della famiglia principale del clan.\nHarutora Tsuchimikado, figlio di un ramo secondario del clan, cresce insieme a Natsume e stringe una forte amicizia con lei, tanto da averle promesso da piccolo che un giorno sarebbe diventato il suo shikigami e l'avrebbe protetta in qualit\u00e0 di suo famiglio. Nel frattempo per\u00f2, pur essendo nato in una famiglia di onmy\u014dji, continua a non mostrare alcun segno di poteri magici, ecco perch\u00e9 si vede costretto ad intraprendere una vita del tutto normale, ben diversa da quella di Natsume, in compagnia dei suoi due amici, T\u014dji e Hokuto. Durante le vacanze estive, per\u00f2, Natsume torna a casa e una serie di eventi inizia a sconvolgere la vita di entrambi.\nPersonaggi.\nAccademia Onmy\u014d.\nInsegnate e responsabile della classe in cui vi sono Harutora e compagni. Ex Onmy\u014dji ed ex Generale Divino.\nNonna di Ky\u014dko e madre di Genji Kurahashi, \u00e8 a carico del ruolo di preside presso l'Accademia Onmy\u014d. Ha un incredibile talento nell'arte della divinazione.\nAgenzia Onmy\u014d.\nDodici Generali Divini.\nGruppo di Onmy\u014dji di prima classe, che si sono distinti nell'uso della magia e nel suo utilizzo. Lo status di Generale Divino viene dato a quegli Onmy\u014dji che dimostrino di possedere grandi abilit\u00e0 rispetto ad un Onmy\u014dji normale. Il termine \"Dodici Generali Divini\" venne originariamente creato anni a dietro dai mass media per indicare alcuni Onmy\u014dji, all'epoca per l'appunto dodici, che avevano un talento e delle capacit\u00e0 visibilmente maggiori rispetto ad altri loro colleghi. Il termine, rimasto invariato negli anni, dunque non indica una categoria di sole dodici persone ma tutti quegli Onmy\u014dji di grandi capacit\u00e0 a cui \u00e8 stato assegnato il soprannome di Generale Divino.\n\u00c8 a capo della famiglia Kurahashi e direttore dell'agenzia Onmy\u014d; \u00e8 figlio di Miyo Kurahashi e padre di Ky\u014dko.\nMedia.\nLight novel.\nLa serie di light novel \u00e8 stata scritta da K\u014dhei Azano con le illustrazioni di Sumihei. Il primo volume \u00e8 stato pubblicato dalla Fujimi Shob\u014d, sotto l'etichetta Fujimi Fantasia Bunko, il 20 maggio 2010 ed entro il 20 settembre 2017 ne sono stati messi in vendita in tutto quindici. Il primo volume di una storia secondaria, intitolata \"Tokyo Ravens EX\", \u00e8 stato pubblicato il 20 luglio 2013; al mese di agosto 2016 la serie spin-off conta quattro volumi.\nManga.\nL'adattamento manga di Atsushi Suzumi ha iniziato la serializzazione sulla rivista \"Sh\u014dnen Ace\" di Kadokawa Shoten il 26 aprile 2010. Il primo volume \"tank\u014dbon\" \u00e8 stato pubblicato il 22 dicembre 2010 ed entro il 26 marzo 2015 ne sono stati messi in vendita undici in tutto. Un manga incentrato su Kon, intitolato \"Tokyo Ravens: Tokyo Fox\" e disegnato da COMTA, \u00e8 stato pubblicato sull'\"Age Premium\" di Fujimi Shob\u014d nel 2011. Uno spin-off di Azumi Mochizuki, dal titolo \"Tokyo Ravens: Red and White\", \u00e8 stato serializzato sul \"Monthly Dragon Age\" della Kadokawa per poi terminare sul numero di novembre 2013. Un altro spin-off di Ran Kuze, \"Tokyo Ravens: Sword of Song\", ha iniziato la serializzazione sul numero di novembre 2013 del \"Monthly Sh\u014dnen Rival\" della K\u014ddansha.\nUn manga incentrato sui personaggi femminili della serie, dal titolo \"Tokyo Ravens -Girls Photograph-\", ha iniziato la serializzazione sul numero di gennaio 2014 del \"Monthly Dragon Age\" della Kadokawa. Un altro manga, incentrato invece sui personaggi maschili ed intitolato \"Tokyo Ravens AnotherXHoliday\", ha iniziato la serializzazione sul numero di febbraio 2014 della rivista \"sh\u014djo\" \"Millefeui\" sempre della Kadokawa.\nAnime.\nLa serie televisiva anime, prodotta dalla 8-Bit e diretta da Takaomi Kansaki, \u00e8 andata in onda dall'8 ottobre 2013 al 25 marzo 2014. Le sigle d'apertura e chiusura sono rispettivamente \"X-encounter\" di Maon Kurosaki e di Yoshino Nanj\u014d, per poi cambiare in \"Outgrow\" di Gero e \"Break a spell\" di Mami Kawada. In America del Nord i diritti di streaming sono stati acquistati dalla Funimation."}
{"id": "4923354", "revid": "767487", "url": "https://it.wikipedia.org/wiki?curid=4923354", "title": "Mitchel Megginson", "text": "Caratteristiche tecniche.\nCentravanti, pu\u00f2 giocare anche da ala destra.\nCarriera.\nVanta 27 presenze nella SPL."}
{"id": "4923356", "revid": "4239", "url": "https://it.wikipedia.org/wiki?curid=4923356", "title": "Cortana", "text": ""}
{"id": "4923359", "revid": "767487", "url": "https://it.wikipedia.org/wiki?curid=4923359", "title": "I miei baci non puoi scordare/Lontani dal resto del mondo", "text": "I miei baci non puoi scordare/Lontani dal resto del mondo \u00e8 un singolo pubblicato da Mim\u00ec Bert\u00e9 nel 1963. \u00c8 il febbraio del 1963 quando una ragazzina quindicenne, di nome Domenica Bert\u00e9, decide di fare la cantante, quindi parte con la madre per Milano per fare un provino con una casa discografica. Dopo i 'no' dei manager, la sua ultima speranza \u00e8 quella di telefonare al discografico Carlo Alberto Rossi, egli la invita nella sua casa discografica per fare un provino, e fu subito accettata. Poco dopo pubblica questo singolo che sar\u00e0 il primo singolo di Mim\u00ec Bert\u00e9, alias Mia Martini. Il singolo ottiene scarso successo e viene ritirato da tutti i negozi di dischi."}
{"id": "4923360", "revid": "339392", "url": "https://it.wikipedia.org/wiki?curid=4923360", "title": "Minneapolis-Saint Paul International Airport", "text": ""}
{"id": "4923364", "revid": "339392", "url": "https://it.wikipedia.org/wiki?curid=4923364", "title": "Aeroporto di Covington - Cincinnati", "text": ""}
{"id": "4923369", "revid": "339392", "url": "https://it.wikipedia.org/wiki?curid=4923369", "title": "Cincinnati/Northern Kentucky International Airport", "text": ""}
{"id": "4923372", "revid": "287204", "url": "https://it.wikipedia.org/wiki?curid=4923372", "title": "Melanie South", "text": "Carriera.\nIn carriera ha raggiunto nel singolare la 99\u00aa posizione della classifica WTA, mentre nel doppio ha raggiunto il 120\u00ba posto. Nei tornei del Grande Slam ha ottenuto il suo miglior risultato raggiungendo i quarti di finale di doppio misto a Wimbledon nel 2007, in coppia con il connazionale Alex Bogdanovi\u0107.\nIn Fed Cup ha disputato un totale di 4 partite, ottenendo 2 vittorie e 2 sconfitte."}
{"id": "4923373", "revid": "536159", "url": "https://it.wikipedia.org/wiki?curid=4923373", "title": "Fort Lauderdale\u2013Hollywood International Airport", "text": ""}
{"id": "4923374", "revid": "1543377", "url": "https://it.wikipedia.org/wiki?curid=4923374", "title": "Sci di fondo ai IV Giochi olimpici invernali - 18 km maschile", "text": "La competizione di sci di fondo sulla distanza di 18\u00a0km si disput\u00f2 il 12 febbraio e presero il via 75 atleti di 22 diverse nazionalit\u00e0. Il percorso, con partenza e arrivo nel \"Olympia-Skistadion\", copriva un dislivello di 275\u00a0m; la gara si svolse in condizioni meteorologiche ottimali, con temperature comprese tra -2\u00b0 e -5\u00b0, la gara era valida anche ai fini della combinata nordica."}
{"id": "4923376", "revid": "767487", "url": "https://it.wikipedia.org/wiki?curid=4923376", "title": "Carlo Sismonda", "text": "Biografia.\nNato da famiglia di umili condizioni, fin da giovanissimo (1936) si \u00e8 dedicato al disegno ed allo studio della musica. Alla ricerca di una propria espressivit\u00e0 artistica passa dalla pittura classica ai macchiaioli, dal divisionismo, all'impressionismo, dal fauvismo alla pittura astratta (per un breve periodo), per dedicarsi all'espressionismo.\nNegli anni 1947-1957 ha partecipato alla vita artistica torinese e in quel periodo l'opera di Carlo Carr\u00e0 diventa il centro della sua riflessione sull'arte contemporanea. Dal 1957 al 1960 ha trascorso alcuni soggiorni a Parigi ed in Costa Azzurra per un pi\u00f9 diretto contatto con le opere dei grandi mastri del passato e dei grandi post impressionisti contemporanei, da Paul C\u00e9zanne a Matisse. In quel periodo ha riflettuto soprattutto sull'opera di Van Gogh.\nDiventano noto al pubblico ed alla critica ha esposto pi\u00f9 volte in Italia, Germania, Francia, Paesi Bassi, Inghilterra, Austria, Svizzera, Canada, Stati Uniti e Giappone.\nNel dicembre 2010 il Presidente della Repubblica Giorgio Napolitano gli decreta la concessione, con decorrenza 8/11/2010, di un assegno straordinario vitalizio (Legge Bacchelli).\nL'archivio dell'artista \u00e8 conservato presso il Municipio di Racconigi e di Torre San Giorgio.\nOpere pittoriche.\nNumerose sue opere sono presenti in Musei e in collezioni, private e pubbliche, in Europa, America e Asia. Tra i suoi pi\u00f9 importanti impegni artistici vanno ricordati:\nAttivit\u00e0 musicale.\nNon meno significativa \u00e8 stata la sua attivit\u00e0 musicale. \u00c8 stato infatti autore di numerose composizioni sinfoniche e da camera, alcune delle quali trasmesse anche dalla RAI.\nHa composto la colonna sonora del film \"La lunga corda\", di Pier Luigi Mina, presentato dalla Rai alla Rassegna Internazionale del Cinema Televisivo (Prix Italia) tenutasi a Venezia nel 1977."}
{"id": "4923380", "revid": "767487", "url": "https://it.wikipedia.org/wiki?curid=4923380", "title": "The Frantic Four R\u00e9union 2014 - Eventim Apollo Hammersmith London 28/3/2014", "text": "The Frantic Four R\u00e9union 2014 - Eventim Apollo Hammersmith London 28/3/2014 \u00e8 un album dal vivo della rock band inglese Status Quo, pubblicato nel marzo del 2014.\nIl disco.\nDopo oltre 30 anni di litigi ed acrimonie, i quattro componenti originali degli Status Quo (che negli anni settanta venivano definiti dalla stampa d'oltremanica \"Frantic Four\", ovvero \"I Frenetici Quattro\"), decidono di ritornare provvisoriamente insieme nel 2013 per lo svolgimento di una mini-tourn\u00e9e limitata al solo Regno Unito.\nViste le richieste e il successo di pubblico ottenuto con l'iniziativa con tutte le date coperte dal \"sold out\", la band decide di offrirsi ai propri fan con la formazione originale in un ultimo definitivo tour europeo per il 2014.\nQuesto CD, resoconto di uno show tenuto in Inghilterra nel marzo del 2014, viene messo in vendita sul posto a partire da 10 minuti dalla fine del concerto, oppure su prenotazione e spedizione per posta.\nTracce.\nDisco 1\nDisco 2"}
{"id": "4923385", "revid": "529641", "url": "https://it.wikipedia.org/wiki?curid=4923385", "title": "Garvey's Ghost", "text": "Garvey's Ghost \u00e8 un album dub di Burning Spear, pubblicato dalla Island Records nel 1976. Si tratta della versione dub dell'album \"Marcus Garvey\" pubblicato nel 1975, registrato al Randy's Studio e mixato al Island Studio di Hammersmith."}
{"id": "4923388", "revid": "767487", "url": "https://it.wikipedia.org/wiki?curid=4923388", "title": "The Frantic Four R\u00e9union 2014 - Eventim Apollo Hammersmith London 29/3/2014", "text": "The Frantic Four R\u00e9union 2014 - Eventim Apollo Hammersmith London 29/3/2014 \u00e8 un album dal vivo della rock band inglese Status Quo, pubblicato nel marzo del 2014.\nIl disco.\nDopo oltre 30 anni di litigi ed acrimonie, i quattro componenti originali degli Status Quo (che negli anni settanta venivano definiti dalla stampa d'oltremanica \"Frantic Four\", ovvero \"I Frenetici Quattro\"), decidono di ritornare provvisoriamente insieme nel 2013 per lo svolgimento di una mini-tourn\u00e9e limitata al solo Regno Unito.\nViste le richieste e il successo di pubblico ottenuto con l'iniziativa con tutte le date coperte dal \"sold out\", la band decide di offrirsi ai propri fan con la formazione originale in un ultimo definitivo tour europeo per il 2014.\nQuesto CD, resoconto di uno show tenuto in Inghilterra nel marzo del 2014, viene messo in vendita sul posto a partire da 10 minuti dalla fine del concerto, oppure su prenotazione e spedizione per posta.\nTracce.\nDisco 1\nDisco 2"}
{"id": "4923391", "revid": "767487", "url": "https://it.wikipedia.org/wiki?curid=4923391", "title": "The Frantic Four R\u00e9union 2014 - Eventim Apollo Hammersmith London 31/3/2014", "text": "The Frantic Four R\u00e9union 2014 - Eventim Apollo Hammersmith London 31/3/2014 \u00e8 un album dal vivo della rock band inglese Status Quo, pubblicato nel marzo del 2014.\nIl disco.\nDopo oltre 30 anni di litigi ed acrimonie, i quattro componenti originali degli Status Quo (che negli anni settanta venivano definiti dalla stampa d'oltremanica \"Frantic Four\", ovvero \"I Frenetici Quattro\"), decidono di ritornare provvisoriamente insieme nel 2013 per lo svolgimento di una mini-tourn\u00e9e limitata al solo Regno Unito.\nViste le richieste e il successo di pubblico ottenuto con l'iniziativa con tutte le date coperte dal \"sold out\", la band decide di offrirsi ai propri fan con la formazione originale in un ultimo definitivo tour europeo per il 2014.\nQuesto CD, resoconto di uno show tenuto in Inghilterra nel marzo del 2014, viene messo in vendita sul posto a partire da 10 minuti dalla fine del concerto, oppure su prenotazione e spedizione per posta.\nTracce.\nDisco 1\nDisco 2"}
{"id": "4923393", "revid": "594360", "url": "https://it.wikipedia.org/wiki?curid=4923393", "title": "Nam Ji-hyun", "text": " \u00c8 laureata in scienze sociali alla Sogang University. Oltre a drama coreani e film, \u00e8 comparsa anche nel videoclip di \"Shaking\" di Taeil nel 2015."}
{"id": "4923395", "revid": "486946", "url": "https://it.wikipedia.org/wiki?curid=4923395", "title": "Kim Hyun-a", "text": ""}
{"id": "4923402", "revid": "287204", "url": "https://it.wikipedia.org/wiki?curid=4923402", "title": "Antonio Ferretti", "text": "Biografia.\nNasce da Giovanni e da Cecilia Piccini. Il padre era proprietario di una fornace per calce e laterizi. Fin da giovane entro nell'azienda familiare e ne assunse ben presto la direzione e, nonostante il lavoro, continu\u00f2 come pot\u00e9 gli studi. Nel 1910 impiant\u00f2 la fornace di Bovezzo, vicino a Brescia. Affidata al fratello Carlo quella di Gavardo, e con apporto di capitale proprio trasform\u00f2 quella di Bovezzo nella societ\u00e0 in accomandita Ceramiche Bresciane Ferretti e C.\nCon l'inizio della Grande Guerra e la diminuzione dell'attivit\u00e0 edilizia, trasform\u00f2 la produzione della societ\u00e0 di Bovezzo da civile (laterizia) in bellica e meccanica (granate per artiglieria terrestre e marina, bombe Stokes). Terminato il conflitto, si spos\u00f2 nel 1919 con Maria Clara Rampinelli, e si trasfer\u00ec a Milano, dove fond\u00f2 la societ\u00e0 anonima Industrie Meccaniche Ferretti e C., specializzata in attrezzature e mobili metallici per ufficio. Inizio anche un'importante attivit\u00e0 di commercio internazionale e si interess\u00f2 dei legnami compensati, entrando nella societ\u00e0 anonima Incisa di Lissone (Milano), della quale divenne presidente dopo averla riorganizzata e portata in attivo.\nNel 1924 si dedic\u00f2 alla soluzione di un problema gi\u00e0 presentatosi alla chimica applicata trent'anni prima, quello di ottenere lana sintetica dalla caseina del latte; la caseina grezza, \"non tessile\", era gi\u00e0 prodotta su scala commerciale per ottenere (indurendola con formaldeide dopo un riscaldamento) la Galalite, una materia plastica della consistenza dell'avorio. \nDurante le ricerche, con innumerevoli prove di laboratorio riusc\u00ec a realizzare i vari passaggi del procedimento: dalla purificazione della caseina alla filatura, alla coagulazione, all'insolubilizzazione, alla tingibilit\u00e0. Verificata la certa riproducibilit\u00e0 del procedimento, questo fu brevettato come Lanital; ne propose l'utilizzazione a Franco Marinotti, presidente della SNIA Viscosa, la societ\u00e0 allora pi\u00f9 attrezzata nel settore delle fibre artificiali, gi\u00e0 incalzato dal governo verso un orientamento di generalizzata autarchia."}
{"id": "4923414", "revid": "297059", "url": "https://it.wikipedia.org/wiki?curid=4923414", "title": "Micobatteri", "text": ""}
{"id": "4923418", "revid": "287204", "url": "https://it.wikipedia.org/wiki?curid=4923418", "title": "Aur\u00e9lie V\u00e9dy", "text": "Carriera.\nIn carriera ha raggiunto una finale di doppio all'Estoril Open nel 2010, in coppia con la russa Vitalija D'ja\u010denko. Nei tornei del Grande Slam ha ottenuto il suo miglior risultato raggiungendo i quarti di finale di doppio misto all'Open di Francia nel 2010, in coppia con il connazionale Micha\u00ebl Llodra."}
{"id": "4923419", "revid": "287204", "url": "https://it.wikipedia.org/wiki?curid=4923419", "title": "Aurelie Vedy", "text": ""}
{"id": "4923423", "revid": "6923", "url": "https://it.wikipedia.org/wiki?curid=4923423", "title": "Legends of Wrestling", "text": "Legends of Wrestling \u00e8 un gioco picchiaduro, ed \u00e8 il primo videogioco della serie \"Legends of Wrestling\". Questo videogioco comprende i wrestler della WWF/WWE, NWA, WCW, ECW e di varie indipendenti promozioni. \u00e8 stato prodotto e sviluppato dalla Acclaim Entertainment. Nel 2001 il videogioco \u00e8 uscito per PlayStation 2 e nel 2002 per Nintendo GameCube e Xbox."}
{"id": "4923433", "revid": "110157", "url": "https://it.wikipedia.org/wiki?curid=4923433", "title": "Dry &amp; Heavy", "text": "Dry &amp; Heavy \u00e8 un album di Burning Spear, pubblicato dalla Island Records nel 1977. Il disco fu registrato al Harry J's Recording Studio di Kingston, Jamaica."}
{"id": "4923434", "revid": "536103", "url": "https://it.wikipedia.org/wiki?curid=4923434", "title": "Settore terziario avanzato", "text": "Il settore terziario avanzato \u00e8 un concetto che, nella suddivisione classica dell'economia, descrive quella parte del sistema economico basato sul lavoro intellettuale.\nDescrizione.\nNella societ\u00e0 moderna esistono ormai intere filiere economiche basate sul \u201cquaternario\u201d, l'industria dello spettacolo, la comunicazione di massa in genere e la cultura, la consulenza aziendale e per il governo d'impresa o il governo stesso delle istituzioni, il settore dei servizi informatici legati al web e alle nuove tecnologie nate nei primi anni '90 e che hanno permesso lo sviluppo della new economy a partire dagli anni 2000. Queste valutazioni ci consentono di definire il quaternario come una economia a s\u00e9, piuttosto che come una sotto-categoria del terziario.\nQuesta tripartizione classica, nelle economie pi\u00f9 sviluppate ha dedicato al quaternario dapprima un sotto-insieme, definendolo terziario avanzato. Oggi in una economia sempre pi\u00f9 dichiaratamente \u201cdella conoscenza\u201d \u00e8 pi\u00f9 facile sostenere che i servizi intellettuali possano essere autosufficienti e giustificare un settore a s\u00e9 e non solo essere una parte del terziario.\nAltro interessante motivo per definire il quaternario come settore a s\u00e9 risiede nel fatto che la percentuale del quaternario sugli altri settori produttivi consente di determinare il grado di sviluppo economico di un paese e le sue prospettive future, anche se la distinzione tra terziario e terziario avanzato era un primo tentativo di distinguere i servizi a basso valore aggiunto da quelli ad alto valore aggiunto.\nQuesta distinzione, dapprima interna al terziario, \u00e8 sempre pi\u00f9 evidente e chiara, in paesi ben sviluppati, perch\u00e9 il terziario avanzato richiede una forza lavoro diversa dalle altre, con potenti competenze semantiche e di manipolazione simbolica, al punto che a definire l'identit\u00e0 di questo settore \u00e8 probabilmente pi\u00f9 il lavoratore, il quale diviene strumento di lavoro in s\u00e9, che la filiera produttiva o di servizi in cui \u00e8 inserito.\nRobert Reich propone infatti una ripartizione dei lavoratori non pi\u00f9 seguendo la classica partizione economica sopra esposta ma dividendo i lavoratori in \u201cSymbolic Analysts\u201d , seguiti dai lavoratori che applicano processi strutturati e ripetitivi presso aziende, uffici, industrie e una terza categoria di coloro che offrono servizi alla persona in ristoranti, alberghi, ospedali, centri commerciali.\nIn Inghilterra i settori terziario e quaternario insieme rappresentano la maggior parte dell'economia, impiegando il 2/3 della forza lavoro."}
{"id": "4923443", "revid": "2091899", "url": "https://it.wikipedia.org/wiki?curid=4923443", "title": "Anja Niedringhaus", "text": "Ha lavorato per l'Associated Press (AP) ed \u00e8 stata l'unica donna fra gli 11 fotografi dell'AP ad aver vinto nel 2005 il Premio Pulitzer per la fotografia come giornalista di guerra in Iraq. Nello stesso anno ha vinto il \"Courage in Journalism Award\" dalla \"International Women's Media Foundation\".\nLa Niedringhaus ha prestato servizio giornalistico in Afghanistan per diversi anni. Il 4 aprile 2014 \u00e8 rimasta vittima di un attentato, alla vigilia delle elezioni presidenziali afghane.\nCarriera.\nAnja Niedringhaus \u00e8 nata a H\u00f6xter, nella Renania Settentrionale-Vestfalia, in Germania. Esordisce nella fotografia a soli 16 anni come freelance. Un'occasione importante per la sua carriera si presenta nel 1989 quando scatta delle foto al crollo del muro di Berlino per il giornale tedesco \"G\u00f6ttinger Tageblatt\".\nGrazie alle sue foto, inizia a lavorare a tempo pieno come fotoreporter nel 1990, quando entra a far parte della \"European Pressphoto Agency (EPA)\" a Francoforte, in Germania. Trascorre i primi dieci anni della sua carriera a Sarajevo nell'ex Jugoslavia come inviata di guerra.\nNel 2001, fotografa i resti delle Torri Gemelle distrutte dagli attacchi terroristici dell'11 settembre a New York. In seguito viaggia per l'Afghanistan dove trascorre tre mesi durante la caduta del regime talebano.\nNel 2002 entra a far parte dell'Associated Press, per la quale lavora in Iraq, Afghanistan, la Striscia di Gaza, Israele, Kuwait e Turchia. Il 23 ottobre 2005 riceve il \"IWMF Courage in Journalism Award\" da un'emittente americana durante una cerimonia a New York.\nDal 2006 al 2007 insegna giornalismo ad Harvard. Nel 2007, si aggiudica un prestigioso \"Nieman Fellowship\", un premio dato ai giornalisti a met\u00e0 carriera dalla \"Fondazione Nieman\" per il giornalismo. Questo premio permette ai vincitori di poter raffinare le proprie competenze nel campo. Studia inoltre la cultura, la storia, la religione e le questioni di genere in Medio Oriente e il loro impatto sullo sviluppo della politica estera negli Stati Uniti e in altri paesi occidentali.\nI suoi scatti sono stati in mostra al Museo di Arte Moderna di Francoforte e alla Galleria di Berlino, a Londra e in Canada.\nLa foto simbolo.\nDai conflitti in Bosnia alla Libia, dalla Striscia di Gaza all'Iraq: quella della Niedringhaus \u00e8 stata una vita in prima linea nelle zone di guerra. \u00c8 stata tra l'altro autrice delle foto simbolo della strage di Nassirya, il 12 novembre 2003 in cui 19 italiani persero la vita.\nTra queste la pi\u00f9 celebre, quella di notte, a molte ore dall'attentato, in cui un soldato italiano, preso dallo sconforto, si porta la mano alla testa, coperta dal casco, volgendo disperato lo sguardo a terra. Sullo sfondo le macerie del palazzo squarciato dall'esplosione di un'autocisterna di carburante imbottita di dinamite, che avvolse in una palla di fuoco la base italiana nel centro della citt\u00e0.\nIn realt\u00e0, il soldato si stava semplicemente sistemando il casco, come risulta da un servizio del notiziario TG2 -andato in onda il 22 aprile 2014- che riprese durante un'intervista il caporalmaggiore dell'esercito Mattia Piras, presente sullo sfondo.\nNel 2011 vince il \"Premio Abisag T\u00fcllmann\" conferito al giornalista professionista tedesco che si sia particolarmente distinto. Prende il nome dalla fotografa Abisag T\u00fcllmann che ha lavorato come le maggiori testate giornalistiche tedesche come Die Zeit e Spiedgel.\nMorte.\nAnja Niedringhaus \u00e8 rimasta uccisa la mattina del 4 aprile 2014, all'et\u00e0 di 48 anni, in un attentato, alla vigilia delle elezioni presidenziali in Afghanistan, assieme a Kathy Gannon, una collega canadese dell\"'Associated Press\" che \u00e8 rimasta invece ferita. Le due giornaliste si trovavano nella provincia di Khowst vicino a Kabul, nella parte orientale del Paese, quasi al confine con il Pakistan, mentre stavano visitando l'ufficio del governatore del distretto di Tanai, sono state aggredite da colpi d'arma da fuoco da un uomo in uniforme che ha ucciso la Niedringhaus gridando \"Allah u akbar\", e che in seguito \u00e8 stato arrestato.\nL'Afghanistan ha vissuto una tormentata vigilia elettorale: il 5 aprile 2014 si sono svolte le elezioni per il Presidente, elezioni che i talebani hanno minacciato di insanguinare in tutto il Paese. L'omicidio della Niedringhaus infatti \u00e8 il terzo attacco contro giornalisti a Kabul; l'11 marzo 2014 \u00e8 stato assassinato lo svedese Nils Horner, in pieno centro della cittadina, mentre svolgeva interviste, e solo due settimane prima un giornalista afghano dell'agenzia Afp, Sardar Ahmad, \u00e8 rimasto ucciso in un attentato talebano contro un hotel di lusso della capitale, insieme alla moglie e ai due figli maggiori. La foto dell'unico sopravvissuto della famiglia, un bimbo di due anni, in un letto d'ospedale ma con il sorriso, \u00e8 stato uno degli ultimi post della fotografa tedesca sul suo profilo Twitter, il 28 marzo scorso.\nL'ultima immagine dall'Afghanistan, pubblicata sul suo sito il 2 aprile 2014, era stata scelta dal New York Times."}
{"id": "4923449", "revid": "297059", "url": "https://it.wikipedia.org/wiki?curid=4923449", "title": "Ultrasonografia", "text": ""}
{"id": "4923451", "revid": "22475", "url": "https://it.wikipedia.org/wiki?curid=4923451", "title": "Shigeharu Umezaki", "text": "In precedenza ha lavorato alla Konami ed \u00e8 il fondatore della casa Good-Feel, che ha sviluppato per Wii \"\" e \"Kirby e la stoffa dell'eroe\"."}
{"id": "4923458", "revid": "1543377", "url": "https://it.wikipedia.org/wiki?curid=4923458", "title": "Luciano Ratto", "text": "Biografia.\nLuciano Ratto si trasfer\u00ec a Torino fin dal 1973, e poi definitivamente a Druento. Ingegnere industriale e socio del CAI di Torino dal 1956, \u00e8 socio onorario della sezione di Ch\u00e2tillon dal 1998. Si \u00e8 dedicato all'alpinismo, estivo ma soprattutto invernale, aprendo varie vie sulle Alpi occidentali. Nel 1967, con la guida alpina Pierfranco Giraudi, organizz\u00f2 \"Afghan 67\", una spedizione di alpinisti torinesi nella regione afgana dell'Hindu-Kush (area di Munjan),che port\u00f2 alla conquista di 11 vette tra i 5000 e i 5500 metri di quota fino ad allora inviolate e di una di 6100 m, il Koh-i-Sharan.\nHa fondato nel 1993 insieme a Franco Bianco il Club 4000 che raccoglie alpinisti che abbiano salito almeno 30 degli 82 4000 delle Alpi."}
{"id": "4923459", "revid": "916580", "url": "https://it.wikipedia.org/wiki?curid=4923459", "title": "Parupeneus cinnabarinus", "text": ""}
{"id": "4923460", "revid": "916580", "url": "https://it.wikipedia.org/wiki?curid=4923460", "title": "Upeneus pleurospilos", "text": ""}
{"id": "4923461", "revid": "767487", "url": "https://it.wikipedia.org/wiki?curid=4923461", "title": "Juan Manuel Olivera", "text": ""}
{"id": "4923462", "revid": "916580", "url": "https://it.wikipedia.org/wiki?curid=4923462", "title": "Sciaena heptacantha", "text": ""}
{"id": "4923464", "revid": "47767", "url": "https://it.wikipedia.org/wiki?curid=4923464", "title": "Pompeu", "text": ""}
{"id": "4923466", "revid": "62748", "url": "https://it.wikipedia.org/wiki?curid=4923466", "title": "Settore quaternario", "text": ""}
{"id": "4923473", "revid": "767487", "url": "https://it.wikipedia.org/wiki?curid=4923473", "title": "Ra.One", "text": "Ra.One \u00e8 un film del 2011 diretto da Anubhav Sinha.\nTrama.\nShekhar Subramanium, un sviluppatore di giochi che lavora per la compagnia di videogiochi Barron Industries con sede a Londra, ha consegnato un numero di fallimenti commerciali. Il signore Barron, pieno di rabbia, gli d\u00e0 la sua ultima possibilit\u00e0 di sviluppare un gioco di successo. Per impressionare il suo figlio Prateek, e su richiesta di sua moglie Sonia, Shekhar usa un'idea del figlio che l'antagonista dovrebbe essere pi\u00f9 potente che il protagonista. La sua collega, la programmatrice di computer Jenny, usa il volto di Shekhar come modello per il protagonista del gioco, G.One, mentre l'antagonista, Ra.One, \u00e8 creato senza volto. Un altro collega, Akashi, implementa i movimenti dei personaggi. Il gioco, denominato \"Ra.One\", contiene tre livelli, il livello finale \u00e8 l'unico in cui si pu\u00f2 essere ucciso. Ogni personaggio possiede un dispositivo speciale denominato \"H.A.R.T.\" (Hertz Advanced Resonance Transmitter), che d\u00e0 a loro i suoi poteri. Dopo aver raggiunto l'ultimo livello, i personaggi guadagnano una pistola con un proiettile. L'altro personaggio pu\u00f2 essere ucciso da questo proiettile, ma solo se il suo H.A.R.T. \u00e8 collegato.\nQuando \"Ra.One\" subisce i test finali, Akashi si accorge di glitch insoliti, ma sceglie di ignorarli. Quando il gioco viene lanciato ufficialmente, riceve una grande ovazione da parte del pubblico. Un Prateek innamorato insiste a giocare immediatamente. Il ragazzo accede con l'ID \" Lucifer \" e procede al secondo livello, ma viene interrotto da Akashi. Ra.One, incapace di terminare il suo turno con Lucifer e arrabbiato che un giocatore ha proceduto finora, viene stabilito che Lucifer morir\u00e0. Ra.One utilizza una tecnologia wireless (che Jenny aveva introdotto in una conferenza) per entrare nel mondo reale, un processo che fa s\u00ec che il mainframe abbia un malfunzionamento. Akashi informa Shekhar, che capisce in parte la situazione e si precipita a casa, temendo per la vita di suo figlio. Nel frattempo, Ra.One uccide Akashi ed assume la sua forma. Va a trovare Lucifer e incontra Shekhar nel processo. Nel tentativo di salvare suo figlio, Shekhar afferma che lui \u00e8 Lucifer, ma la sua bugia \u00e8 esposta, quando Ra.One analizza la sua carta d'identit\u00e0. Di conseguenza, Ra.One uccide Shekhar e lo fa apparire come un incidente d'auto.\nSonia, devastata dopo la morte di Shekhar, dice a Prateek che la famiglia torner\u00e0 in India dopo il funerale di Shekhar. Un Prateek sospetto vede modelli digitali sulla strada fatale e si rende conto che Ra.One \u00e8 tornato in vita. Egli convince Jenny a fare lo stesso quando vedono il laboratorio di gioco distrutto, e quest'ultimo cerca di portare G.One nel mondo reale. Nel frattempo, Ra.One insegue la famiglia nel loro cammino verso l'aeroporto, ma G.One entra nel mondo reale e causa un'esplosione di gas che distrugge temporaneamente Ra.One. G.One prende il H.A.R.T. di Ra.One e accompagna la famiglia a Mumbai; solo dopo Sonia, si rende conto che ha bisogno di lui.\nSuccessivamente, Ra.One torna alla vita, assume la forma di un cartellone, e rintraccia G.One alla festa di compleanno di Prateek. ui assume la forma di Sonia per rapire Prateek. Ra.One poi dice a G.One di dargli il suo H.A.R.T. indietro, e invia la vera Sonia in un Mumbai Suburban Railway in malfunzionamento. Il treno si schianta, ma G.One risparmia Sonia. Per salvare Prateek, lui ritorna al mondo virtuale e combatte Ra.One, lasciandolo impotente e furioso. Cos\u00ec, crea dieci copie di lui stesso. Prateek \u00e8 in grado di individuare il vero Ra.One. La coppia comprende che solo uno dei dieci Ra.One ha un'ombra: l'originale. G.One spara e lo distrugge, assorbe i resti di Ra.One, ed \u00e8 scomparso. Sei mesi pi\u00f9 tardi, Prateek e Sonia tornano a Londra, dove il ragazzo riesce a ritornare G.One al mondo reale."}
{"id": "4923474", "revid": "484362", "url": "https://it.wikipedia.org/wiki?curid=4923474", "title": "Rapporto tra Induismo e Cristianesimo", "text": ""}
{"id": "4923475", "revid": "767487", "url": "https://it.wikipedia.org/wiki?curid=4923475", "title": "Jean H\u00e9rold-Paquis", "text": "Biografia.\nEsponente del Partito Popolare Francese, nel gennaio 1943 divenne commentatore radiofonico militare della pi\u00f9 importante radio collaborazionista. i suoi interventi radiofonici terminavano sempre con la frase:\nDopo la liberazione della Francia continu\u00f2 i suoi programmi da Radio Patrie, che trasmetteva da Wurtemburg. Catturato dagli Alleati negli ultimi giorni di guerra, fu processato e nel settembre 1945 condannato a morte per alto tradimento. Fu giustiziato l'11 ottobre dello stesso anno."}
{"id": "4923484", "revid": "1543377", "url": "https://it.wikipedia.org/wiki?curid=4923484", "title": "Marcus' Children", "text": "Marcus' Children \u00e8 un album di Burning Spear, pubblicato (solo in Jamaica) dalla Burning Music Records nel 1978. Il disco fu registrato al Harry J's Recording Studio di Kingston, Jamaica ed al Compass Point Studio di Nassau, Bahamas."}
{"id": "4923491", "revid": "1876278", "url": "https://it.wikipedia.org/wiki?curid=4923491", "title": "Colonia Ugo Pisa", "text": "La Colonia Ugo Pisa si trova a Partaccia, sul viale litornaeo di Marina di Massa, a poca distanza dalla Colonia Torino, dalla Colonia Ettore Motta della Societ\u00e0 Edison e dalla Colonia marina Edoardo Agnelli costruite successivamente.\n\u00c8 stata costruita per volont\u00e0 e con fondi di Luigi Pisa (1890-1930), tra il 1913 e il 1914, su progetto dell'architetto Arrigo Cantoni, per onorare la memoria del padre senatore Ugo Pisa, cos\u00ec come sempre da parte di Luigi Pisa \u00e8 stata donata al Comune di Marina di Massa il grande parco Ugo Pisa. \nAlla fine degli anni Venti pass\u00f2 all'Opera Nazionale Maternit\u00e0 e Infanzia.\nHa una particolare forma \"a cavalletto\": il corpo di fabbrica sulla spiaggia e quello nella pineta, divisi dal viale litoraneo, sono uniti da un cavalcavia in cemento, che permetteva ai bambini presenti, anche se malati, di essere spostati da un punto all'altro del complesso senza passare dalla strada polverosa.\nI dormitori erano disposti sul corpo di fabbrica rivolto verso il mare, assieme alle cucine, infermerie ed alle stanze attrezzate alle cure elioterapiche; nel corpo a monte c'erano gli uffici e la direzione amministrativa e l'accesso alla pineta ed al parco attrezzato.\nDopo la Seconda Guerra Mondiale ed un ampliamento del corpo verso monte \u00e8 iniziato l'abbandono. Un primo recupero parziale della struttura ne ha modificato drasticamente l'aspetto: le coperture a falde lignee molto inclinate sono state trasformate in tetti piani.\nOggi la struttura verso la pineta \u00e8 in parte abbandonata e in parte domicilio abusivo; quella sul mare \u00e8 divisa tra abitazioni private, un circolo velico e la sede dei radioamatori della provincia."}
{"id": "4923498", "revid": "181699", "url": "https://it.wikipedia.org/wiki?curid=4923498", "title": "Francesco Tarcisio Carboni", "text": ""}
{"id": "4923502", "revid": "380654", "url": "https://it.wikipedia.org/wiki?curid=4923502", "title": "Legends of Wrestling II", "text": "Legends of Wrestling II \u00e8 un gioco picchiaduro e nonch\u00e9 il seguito del videogioco precedente \"Legends of Wrestling\", pubblicizzato e prodotto dalla Acclaim Entertainment. Il 26 novembre 2002 il videogioco esce nell'America del Nord per PlayStation 2 e Nintendo GameCube e il 7 febbraio 2003 in Europa sempre per la PlayStation 2 e Nintendo GameCube. Il 25 novembre 2002 nell'America del Nord il videogioco esce per Game Boy Advance, mentre il 6 dicembre esce in Europa sempre per Game Boy Advance. Il 5 dicembre 2002 ll gioco esce nell'America del Nord per Xbox e il 7 febbraio 2003 esce in Europa sempre per Xbox."}
{"id": "4923504", "revid": "1226", "url": "https://it.wikipedia.org/wiki?curid=4923504", "title": "L'ultima ragione dei re", "text": ""}
{"id": "4923506", "revid": "1788047", "url": "https://it.wikipedia.org/wiki?curid=4923506", "title": "Diego Luis de San Vitores", "text": "Biografia.\nDi nobile famiglia spagnola, entr\u00f2 nella Compagnia di Ges\u00f9 nel 1640 e fu ordinato sacerdote nel 1651.\nFu inviato prima in Messico, poi nelle isole Filippine, dove giunse nel 1662. Nel 1668, insieme con alcuni confratelli, fond\u00f2 la missione delle isole Marianne e svolse il suo apostolato soprattutto a Guam, dove ottenne numerose conversioni al cattolicesimo.\nFu assassinato dagli indigeni nel 1672 insieme con il catechista filippino Pietro Calungsod, suo compagno di missione.\nIl culto.\nFu beatificato da papa Giovanni Paolo II il 6 ottobre 1985; nella stessa cerimonia, celebrata nella basilica di San Pietro in Vaticano, furono elevati all'onore degli altari anche i gesuiti Jos\u00e9 Mar\u00eda Rubio Peralta e Francisco G\u00e1rate.\nIl suo elogio si legge nel Martirologio romano al 2 aprile."}
{"id": "4923508", "revid": "958063", "url": "https://it.wikipedia.org/wiki?curid=4923508", "title": "George &quot;The Animal&quot; Steele", "text": ""}
{"id": "4923510", "revid": "69794", "url": "https://it.wikipedia.org/wiki?curid=4923510", "title": "Diego Luis de San Vitore", "text": ""}
{"id": "4923514", "revid": "1226", "url": "https://it.wikipedia.org/wiki?curid=4923514", "title": "John Ronald Reuel Tolkien", "text": ""}
{"id": "4923521", "revid": "1305772", "url": "https://it.wikipedia.org/wiki?curid=4923521", "title": "When I Get Home", "text": "When I Get Home \u00e8 un brano dei Beatles composto da John Lennon ma accreditato, per convenzione, al duo Lennon-McCartney. \u00c8 stato pubblicato sull'album \"A Hard Day's Night\" (anche se non compare nell'omonimo film) nel Regno Unito, sull'EP \"Extracts from the Album \"A Hard Day's Night\"\" e su \"Something New\" negli Stati Uniti.\nIl brano.\nIl testo parla di un uomo che vuole tornare a casa dalla fidanzata, anche se sa di non riuscire a esserle fedele: infatti, nel ponte, il protagonista dice che l'amer\u00e0 di pi\u00f9 quando sar\u00e0 a casa; questo verso \u00e8 stato preso come riferimento alla relazione fra John Lennon e Cynthia Powell, dalla quale divorzier\u00e0 nel 1969 dopo aver conosciuto Y\u014dko Ono. Il testo \u00e8 stato anche interpretato come un riferimento della stanchezza del suo autore per le relativamente lunghe sedute di registrazione dell'album, durate circa tre mesi.\nLa musica \u00e8 influenzata dal \"Motown sound\", come anche confermato dal suo autore, e dal soul e dal R&amp;B americano. Lennon, che si ispira alle Shirelles, l'ha considerata come \u00abun'altra cosa del genere Wilson Pickett\u00bb.\nIl brano venne registrato il 2 giugno 1964; prima era stata incisa \"Things We Said Today\", e successivamente il gruppo continu\u00f2 a lavorare a un'altra composizione di Lennon, \"Any Time at All\". L'orario della seduta per \"When I Get Home\" fu dalle sette alle dieci, nello Studio Due degli Abbey Road Studios. Furono registrati undici \"takes\"; dopo aver finito con \"Any Time at All\", l'album \"A Hard Day's Night\" era completo. In quest'occasione, debutt\u00f2 come fonico Ken Scott, allora diciassettenne, che ricorda che George Martin, produttore del brano, gli abbia detto \"home\" per chiedere al tecnico di riascoltare i nastri di questo brano; e Scott, fraintendendo, si prepar\u00f2 per andare a casa. Un primo mixaggio monofonico venne realizzato il 4 giugno, ma venne scartato e rifatto il 22, la stessa data di quello stereo. Scott fu fonico solo nella registrazione: nel mixaggio al suo posto ci fu Richard Langham; il primo fonico \u00e8 sempre stato Norman Smith, e il produttore Martin."}
{"id": "4923523", "revid": "1543377", "url": "https://it.wikipedia.org/wiki?curid=4923523", "title": "Circonvoluzione temporale superiore", "text": "La circonvoluzione temporale superiore \u00e8 una delle tre (talvolta due) circonvoluzioni nel lobo temporale del cervello umano (cio\u00e8 quel lobo che \u00e8 sito in posizione laterale nel cranio, appena sopra l'orecchio esterno).\nLa circonvoluzione temporale superiore \u00e8 delimitata da:\nLa circonvoluzione temporale superiore contiene diverse importanti strutture del cervello, tra cui:\nLa circonvoluzione temporale superiore contiene la corteccia uditiva primaria, la zona corticale che \u00e8 responsabile della elaborazione dei suoni. Specifiche frequenze sonore sono percepite in zone specifiche della corteccia uditiva primaria. Questa mappa uditiva (o tonotopica) \u00e8 simile alla mappa dell'homunculus della corteccia motoria primaria. \nAlcune aree della circonvoluzione temporale superiore sono specializzate per l'elaborazione di determinate combinazioni di frequenze. Altre aree risultano invece maggiormente specializzate per processare determinate modifiche del suono in ampiezza o frequenza.\nLa circonvoluzione temporale superiore comprende anche l'area di Wernicke, un'area del linguaggio che prende il nome dal neurologo tedesco Karl Wernicke, nella maggior parte delle persone localizzata nell'emisfero cerebrale sinistro.\nQuesta regione corticale \u00e8 l'area che viene implicata principalmente nella comprensione del linguaggio, ovvero \u00e8 quella zona della corteccia che svolge il processo di decodificazione degli stimoli uditivi, cio\u00e8 la loro trasformazione in unit\u00e0 linguistiche.\nLa circonvoluzione temporale superiore quindi \u00e8 profondamente coinvolta nell'elaborazione uditiva, tra cui il linguaggio, ma sembra anche essere implicata come una struttura fondamentale nella percezione e cognizione sociale.\nFunzioni.\nLa circonvoluzione temporale superiore \u00e8 coinvolta nella percezione delle emozioni negli stimoli facciali. Inoltre, la circonvoluzione temporale superiore \u00e8 una struttura essenziale coinvolta nella elaborazione uditiva, nonch\u00e9 in alcune funzione del linguaggio, in individui che possono hanno un vocabolario alterato oppure stanno sviluppando un senso del linguaggio. Diversi studi hanno messo in evidenza che la circonvoluzione temporale superiore \u00e8 una struttura importante nella via nervosa costituita dalla amigdala e dalla corteccia prefrontale, e come queste viene coinvolta in processi di cognizione sociale.\nUnitamente alla circonvoluzione temporale superiore, le aree pi\u00f9 anteriori e dorsali all'interno lobo temporale sono state collegate alla capacit\u00e0 di elaborare informazioni derivanti dalle diverse e mutevoli caratteristiche di un viso.\nRicerche sperimentali eseguite avvalendosi di tecniche di imaging neurologico hanno portato alla scoperta che pazienti affetti da schizofrenia spesso presentano anomalie strutturali della circonvoluzione temporale superiore."}
{"id": "4923524", "revid": "729019", "url": "https://it.wikipedia.org/wiki?curid=4923524", "title": "Pallavolo Rimini", "text": "La Rimini Pallavolo \u00e8 una societ\u00e0 pallavolistica di Rimini fondata nel 1968.\nRaggiunse il pi\u00f9 alto risultato della sua storia nella stagione 1983-84 quando la squadra maschile, sponsorizzata Modulsnap, partecip\u00f2 al campionato di Serie A2."}
{"id": "4923525", "revid": "1987129", "url": "https://it.wikipedia.org/wiki?curid=4923525", "title": "Pizzo di Cant\u00f9", "text": "Il pizzo di Cant\u00f9 \u00e8 un merletto a tombolo o a fuselli prodotto tradizionalmente ed in modo artigianale a Cant\u00f9 e nei paesi circumvicini.\nStoria.\nCarlo Annoni nei suoi appunti storici su Cant\u00f9 (1835) riferisce l'origine del pizzo di Cant\u00f9 al secolo XI. Agnese di Borgogna, priora del monastero benedettino cluniacense di Santa Maria di Cant\u00f9, avrebbe introdotto, insegnato e diffuso questa attivit\u00e0.\nLe prime notizie documentate per\u00f2 confermano la presenza di questa lavorazione alla fine del XV secolo. Inoltre il punto Cluny compare nella lavorazione solo verso la met\u00e0 del XIX secolo in un contesto non correlato all'ambiente monastico, legato a un lavoro genovese del XVII secolo e conservato nel museo di Cluny a Parigi.\nI due monasteri cittadini delle benedettine di Santa Maria e delle agostiniane di sant'Ambrogio producevano paramenti liturgici per le chiese cittadine. Possedevano anche propri educandati dove insegnavano alle allieve le tecniche del ricamo e del pizzo per la realizzazione di abbigliamento sia sacro e che profano.\nA Cant\u00f9, la lavorazione del merletto si afferma nel XVII secolo quando alcune monache ammaestrarono delle ragazze del popolo all\u2019uso dei fuselli del tombolo. Le donne incominciarono a produrre pizzi barattandoli con generi di prima necessit\u00e0. Da quel momento in poi nacquero le scuole di tombolo in tutta la cittadina e il Pizzo di Cant\u00f9 divenne un prodotto di alta qualit\u00e0 conosciuto in Europa e non solo.\nCaratteristiche.\n\"Ul pizz\", come viene chiamato nel dialetto canturino, \u00e8 un merletto prodotto intrecciando fili, solitamente cotone, lino o seta, che vengono avvolti su fuselli, \"i oss\". L'intreccio viene lavorato su una base di appoggio, il tombolo, costituita da un cuscino di forma cilindrica imbottito di crine, \"ul cusin\", che viene appoggiato su un cavalletto, \"ul pundin\", e mantenuto inclinato tramite un'assicella di legno, \"la taparela\".\nPer realizzare il lavoro occorre inoltre un cartoncino, \"la cartina\", su cui viene disegnata la traccia, che viene forato o spuntato lungo le linee del tracciato e fissato al tombolo. Occorrono inoltre numerosi spilli, \"i g\u00fcgitt\", per fissare il lavoro sulla cartina, un uncinetto, \"ul cr\u00fcsc\u00e8\", di misura piccola (0,40 - 0,60\u00a0mm) utile in alcuni punti e una forbicetta.\nUna volta terminata la lavorazione, e realizzato il disegno che si era progettato all'inizio, il pizzo di Cant\u00f9 viene staccato dai punti di supporto per essere fissato a una stoffa come ornamento o viene utilizzato cos\u00ec com'\u00e8 come succede, ad esempio, nel caso di pregiati bijoux realizzati per signore e donne dello spettacolo. A seconda delle dimensioni del filato e della particolarit\u00e0 dei disegni, il merletto risulta pi\u00f9 o meno pregiato e raffinato e aumenta il suo valore.\nAl lavoro concorrono diverse figure professionali specifiche: la disegnatrice che progetta la trama sulla cartina, la spuntatrice che esegue i fori sul cartone e infine la merlettaia che realizza il pizzo.\nBene immateriale.\nCant\u00f9 assieme ad altre 24 Comunit\u00e0 presenti nelle varie regioni d'Italia in rappresentanza di tutte le tecniche e tipologie di merletto, stanno lavorando al dossier per potere inserire \"l'arte dei saper fare il merletto italiano\" quale bene immateriale, nella lista rappresentativa nazionale. Nel maggio 2019 \u00e8 stato firmato un Protocollo d'intesa fra le Comunit\u00e0 e contestualmente uno fra le rispettive Amministrazioni a sancire la comunanza di intenti.\nPremi.\nIl 23 settembre 2021, a Venezia si \u00e8 tenuta la cerimonia annuale per il Premio del patrimonio culturale dell'Unione europea. Nell'ambito della categoria \"Dedicated service\" \u00e8 stata premiata Rita Bargna, maestra d'arte per i merletti di Cant\u00f9. La motivazione della giuria \u00e8 la seguente: \"Nel corso della sua carriera, Rita Bargna ha diretto due scuole per l'insegnamento di quest'arte, promuovendo cos\u00ec questa importante tradizione. Ha raccolto pi\u00f9 di 3.000 pezzi di pizzo da diversi Paesi europei con risorse limitate, forse la pi\u00f9 grande collezione privata del suo genere in Europa, inclusi 300 pezzi eccezionali di pizzo di sua creazione\u201d. La giuria precisa inoltre che l'arte del merletto fa parte del patrimonio intangibile europeo."}
{"id": "4923526", "revid": "767487", "url": "https://it.wikipedia.org/wiki?curid=4923526", "title": "Tony Casillas", "text": " Fu scelto nel corso del primo giro (2\u00ba assoluto) del Draft NFL 1986 dagli Atlanta Falcons. Al college gioc\u00f2 a football all'Universit\u00e0 dell'Oklahoma\nCarriera.\nCasillas fu scelto come secondo assoluto dagli Atlanta Falcons nel Draft 1986. Nella sua stagione da rookie part\u00ec subito come titolare, mettendo a segno 111 tackle e un sack. Nel 1989 mise a segno un record di franchigia per un defensive lineman di 152 e venne inserito nel Second-team All-Pro. Rimase coi Falcons fino al 1990 quando le parti si separarono a causa di problemi contrattuali. I suoi 478 tackle totali furono il quarto risultato della storia della franchigia e il migliore per un defensive lineman.\nNel 1991, Casillas pass\u00f2 ai Dallas Cowboys con cui gioc\u00f2 per tre anni specializzandosi nei blocchi sulle corse e vincendo due Super Bowl consecutivi. Nel 1994 pass\u00f2 come free agent ai Kansas City Chiefs ma fu presto svincolato a causa di problemi fisici. Pass\u00f2 cos\u00ec ai New York Jets con cui disput\u00f2 due stagioni tormentate dagli infortuni. Chiuse la carriera facendo ritorno ai Cowboys nel 1996 e ritirandosi dopo la stagione 1997."}
{"id": "4923530", "revid": "74801", "url": "https://it.wikipedia.org/wiki?curid=4923530", "title": "Constance Titus", "text": "Titus partecip\u00f2 ai Giochi olimpici di con la squadra \"Atalanta Boat Club\" nella gara di singolo, in cui conquist\u00f2 la medaglia di bronzo.\nPalmar\u00e8s.\nIn carriera ha conseguito i seguenti risultati:"}
{"id": "4923532", "revid": "984922", "url": "https://it.wikipedia.org/wiki?curid=4923532", "title": "David Duffield", "text": "Duffield partecip\u00f2 ai Giochi olimpici di con la squadra \"Detroit Boat Club\" nella gara di singolo, in cui giunse quarto."}
{"id": "4923537", "revid": "1543377", "url": "https://it.wikipedia.org/wiki?curid=4923537", "title": "Living Dub Vol.1", "text": "Living Dub Vol. 1 \u00e8 un album di Burning Spear, pubblicato dalla Island Records nel 1979. Il disco \u00e8 la versione in chiave dub dell'album \"Marcus' Children\" (o \"Social Living\") del 1978."}
{"id": "4923539", "revid": "422900", "url": "https://it.wikipedia.org/wiki?curid=4923539", "title": "Divie Duffield", "text": ""}
{"id": "4923544", "revid": "599013", "url": "https://it.wikipedia.org/wiki?curid=4923544", "title": "John Mulcahy", "text": "Mulcahy partecip\u00f2 ai Giochi olimpici di con la squadra \"Atalanta Boat Club\" nella gara di due di coppia, in cui conquist\u00f2 la medaglia d'oro, e di due senza, in cui conquist\u00f2 la medaglia d'argento. In entrambe le gare il suo compagno fu William Varley.\nSi laure\u00f2 alla Fordham University.\nPalmar\u00e8s.\nIn carriera ha conseguito i seguenti risultati:"}
{"id": "4923547", "revid": "367788", "url": "https://it.wikipedia.org/wiki?curid=4923547", "title": "Xavi Pascual Vives", "text": ""}
{"id": "4923549", "revid": "367788", "url": "https://it.wikipedia.org/wiki?curid=4923549", "title": "Xavi Pascual Fuertes", "text": ""}
{"id": "4923550", "revid": "599013", "url": "https://it.wikipedia.org/wiki?curid=4923550", "title": "William Varley", "text": "Varley partecip\u00f2 ai Giochi olimpici di con la squadra \"Atalanta Boat Club\" nella gara di due di coppia, in cui conquist\u00f2 la medaglia d'oro, e di due senza, in cui conquist\u00f2 la medaglia d'argento. In entrambe le gare il suo compagno fu John Mulcahy.\nPalmar\u00e8s.\nIn carriera ha conseguito i seguenti risultati:"}
{"id": "4923568", "revid": "1793900", "url": "https://it.wikipedia.org/wiki?curid=4923568", "title": "Palazzo degli Archivi Nazionali degli Stati Uniti d'America", "text": "Il Palazzo degli Archivi Nazionali degli Stati Uniti d'America \u00a0(\"National Archives Building\", informalmente \"Archives I\") \u00e8 la sede centrale della National Archives and Records Administration.\n\u00c8 situato a nord del National Mall, al numero 700 della Pennsylvania Avenue, Northwest, Washington\nQui sono custoditi i tre documenti fondamentali per la nascita e la filosofia degli Stati Uniti d'America e del loro governo: la Dichiarazione di indipendenza, la Costituzione e la Carta dei Diritti, che sono in mostra al pubblico nel salone principale del palazzo, chiamato \"Rotunda for the Charters of Freedom\"."}
{"id": "4923569", "revid": "115892744", "url": "https://it.wikipedia.org/wiki?curid=4923569", "title": "Composizione VI", "text": "Composizione VI \u00e8 un dipinto a olio su tela (195\u00d7300\u00a0cm) realizzato nel 1913 dal pittore Vasilij Kandinskij. \u00c8 conservato all'Ermitage di San Pietroburgo.\nDescrizione.\nLa gigantesca \"Composizione VI\" \u00e8 una delle opere pi\u00f9 significative del periodo monacense, un dipinto che impegn\u00f2 a lungo l'artista il quale l'8 marzo del 1913 scriveva all'amico Franz Marc: \u00abHo portato in me questo quadro per un anno e mezzo e spesso ho dovuto pensare che non lo avrei mai condotto a termine\u00bb. La complicata genesi, testimoniata anche dai numerosi schizzi e progetti preliminari, \u00e8 inoltre descritta in maniera dettagliata nell'articolo pubblicato nel 1913 sulla rivista \"Der Sturm\". Punto di partenza dell'opera fu il quadro su vetro del \"Diluvio Universale\" di un anno precedente e oggi perduto. Ma se l\u00e0 ancora sopravvivevano elementi figurativi e narrativi, come animali, persone, piante, lampi e la pioggia, qui ogni ricordo di mimetismo si perde in forme frantumate, lunghe strisce, linee, forme scure e colori, rendendo il dipinto la prima opera astratta in senso stretto della serie delle \"Composizioni\" nella quale \u00abil motivo originario del quadro si dissolve e si trasforma in un'essenza interiore puramente pittorica, autonoma e oggettiva\u00bb. Dai due centri principali del dipinto - a sinistra un nucleo che Kandinskij definisce \u00abdolce, rosaceo\u00bb e a destra un nucleo \u00abgrossolano, rosso-azzurro, dissonante\u00bb - ne scaturisce un terzo al centro che \u00abdetermina il suono interiore dell'intero quadro\u00bb dove i colori rosa e bianco sembrano galleggiare sulla tela."}
{"id": "4923570", "revid": "965985", "url": "https://it.wikipedia.org/wiki?curid=4923570", "title": "M\u00d8", "text": "\u00c8 salita alla ribalta nel 2015, dopo aver collaborato vocalmente con il progetto Major Lazer al singolo \"Lean On\". Sempre con i Major Lazer, pubblica nel 2016 un nuovo singolo, in collaborazione con Justin Bieber, intitolato \"Cold Water\" e, cos\u00ec come il precedente, capace di registrare un forte successo commerciale a livello globale.\nContestualmente, ha avviato una carriera solista pubblicando nel 2014 l'album in studio di debutto \"No Mythologies to Follow\", a cui ha fatto seguito \"Forever Neverland\" nel 2018.\nBiografia.\n1995\u20132015: gli esordi, \"No Mythologies to Follow\" e il successo.\nLa cantante aveva solo sette anni quando, grazie a gruppi pop e punk(come Spice Girls e Black Flag) si \u00e8 avvicinata al mondo della musica. Facendosi notare come membro del duo MOR (progetto musicale avviato con l'amica Josefine Struckman nel 2007), dal 2012 abbandona il duo e percorre la carriera da solista.M\u00d8, il cui nome in danese significa \"fanciulla\" o \"vergine\", ha firmato un contratto con la Sony Music. \u00c8 stata paragonata da \"The Guardian\" ad altri artisti elettropop quali Grimes, Purity Ring e Twin Shadow.\nDopo aver prodotto quattro singoli e l'EP \"Bikini Daze\" nel 2013, il 7 marzo 2014 viene pubblicato l'album di debutto \"No Mythologies to Follow\" recensito dal sopracitato \"The Guardian\" come un disco \u00abcomplesso, euforico e pieno di ardore guerriero\u00bb. Complessivamente l'album \u00e8 stato accolto in maniera molto positiva dalla critica, tanto che il sito di aggregazione di recensioni critiche Metacritic ha dato al progetto un punteggio pari a 76/100 basandosi su 19 opinioni. Al fine di promuovere la nuova musica, la cantante avvia un tour atto a visitare inizialmente l'Europa e gli Stati Uniti d'America fino al mese di giugno, poi esteso anche al Canada nel mese di settembre. Il 2 giugno dello stesso anno, M\u00d8 realizza la sua prima apparizione televisiva in territorio statunitense: infatti viene invitata come ospite al celebre programma televisivo \"Jimmy Kimmel Live!\", dove esegue live i brani \"Don't Wanna Dance\" e \"Pilgrim\". Nel novembre 2014, trionfa in 4 categoria ai Danish Music Awards: \"No Mythologies to Follow\" viene proclamato album dell'anno e, per quanto riguarda s\u00e9 stessa, la cantante viene eletta miglior cantante solista e miglior artista di svolta dell'anno nel Paese.\nFra il 2014 e il 2015 ha collaborato con illustri artisti: nel singolo \"Beg for It\" di Iggy Azalea e nel singolo di successo \"Lean On\" del progetto musicale Major Lazer insieme anche a DJ Snake. Il brano, in breve tempo, scala diverse classifiche nel mondo, raggiungendo la vetta in Danimarca, Australia, Finlandia, Irlanda e Nuova Zelanda e permettendo alla cantante di acquisire una maggiore notoriet\u00e0 a livello internazionale. Nello stesso periodo torna a lavorare con Major Lazer: contribuisce a produrre infatti \"All My Love\" che vede il featuring di Ariana Grande.\n2015\u2013presente: collaborazioni e \"Forever Neverland\".\nIl 1\u00ba ottobre 2015, \u00e8 stato annunciato che il primo singolo estratto dall'imminente secondo album in studio di M\u00d8, \"Kamikaze\", prodotto da Diplo, sarebbe stato pubblicato il 15 ottobre dello stesso anno. Il 14 ottobre, ancor prima che la versione digitale fosse resa disponibile, esso ha debuttato in anteprima mondiale su BBC Radio 1 nel Regno Unito, durante la condizione di Annie Mac. \"Kamikaze\" si \u00e8 classificato in Danimarca, il Regno Unito, Australia e Belgio non raggiungendo tuttavia un buon successo.\nIl 13 maggio 2016, invece, viene pubblicato il brano \"Final Song\" come secondo singolo estratto e, come il suo predecessore, \u00e8 stato presentato per la prima volta nella stessa stazione radiofonica. La canzone \u00e8 stata scritta assieme alla cantante e compositrice svedese Noonie Bao e al collega britannico MNEK. Accompagnato da un videoclip ufficiale pubblicato il 9 giugno successivo, \u00e8 divenuto il singolo solista della cantante pi\u00f9 commercialmente venduto: \u00e8 il suo primo, infatti, a raggiungere la quindicesima posizione nella classifica dei singoli britannica. Inoltre, \u00e8 stato capace di collocarsi entro le prime quaranta posizioni in pi\u00f9 di dieci Paesi mondiali.\nIl 22 luglio 2016, Major Lazer piazza sul mercato il singolo \"Cold Water\", che vede la collaborazione del canadese Justin Bieber oltre che quella di M\u00d8, la quale si ritrova a lavorare con il gruppo per la quarta volta. Negli Stati Uniti, \"Cold Water\" ha debuttato al secondo posto della Billboard Hot 100, diventando la seconda top 10 della cantante dopo \"Lean On\", e anche il suo singolo di pi\u00f9 alta classificazione nel Paese. Cos\u00ec facendo, la cantante \u00e8 stata proclamata come l'unica artista femminile danese e la terza in generale, dopo J\u00f8rgen Ingmann e Lukas Graham, a possedere un brano giunto in seconda posizione nella celebre classifica.\nIl 7 marzo 2017 viene diffusa la notizia di una collaborazione di M\u00d8 con la cantante britannica Charli XCX, intitolata \"3AM (Pull Up)\", contenuta nel mixtape di Charli \"Number 1 Angel\", pubblicato il 10 marzo dello stesso anno. A un mese di distanza, la cantante danese pubblica un nuovo singolo solista, \"Nights with You\". Tra 2018 e 2019 pubblica svariati altri singoli, realizzando anche alcune collaborazioni tra cui \"We Are...\" con Noah Cyrus, nonch\u00e9 il suo secondo album \"Forever Neverland\". Nel maggio 2021 torna in scena dopo un anno e mezzo di pausa col singolo \"Live to Survive\".\nStile musicale.\nLa musica di M\u00d8 \u00e8 stata descritta come \u00abelettronica dotata di coraggio\u00bb. \"NME\" paragonato il suo lavoro ad un incrocio fra Siouxsie Sioux e Janet Jackson.\nDa adolescente, M\u00d8 si interess\u00f2 alla musica punk e ai movimenti antifascisti; da quel momento, inizi\u00f2 ad ascoltare gruppi come Black Flag, Nirvana, Smashing Pumpkins, Yeah Yeah Yeahs e soprattutto i Sonic Youth, affermando che la loro bassista e frontman Kim Gordon era da lei considerata come \u00abuna grande eroina e un modello da seguire.\u00bb"}
{"id": "4923573", "revid": "65180632", "url": "https://it.wikipedia.org/wiki?curid=4923573", "title": "Casa davidica", "text": ""}
{"id": "4923574", "revid": "889336", "url": "https://it.wikipedia.org/wiki?curid=4923574", "title": "Sindrome di Truman", "text": "La sindrome di Truman, altrimenti nota come sindrome da Truman Show, \u00e8 un delirio di tipo persecutorio caratterizzato dalla convinzione che la propria vita sia costantemente ripresa da telecamere nascoste e messa in mostra come reality-show da qualche rete televisiva. \nL'espressione fu coniata per la prima volta nel 2008 dai fratelli Joel e Ian Gold, rispettivamente psichiatra e neurofilosofo, prendendo spunto dalla trama del film \"The Truman Show\" (1998). \nLa sindrome, pur non presente ufficialmente nel DSM con questo nome, di fatto non \u00e8 altro che un certo tipo di \"Disturbo delirante di tipo persecutorio\"."}
{"id": "4923577", "revid": "287204", "url": "https://it.wikipedia.org/wiki?curid=4923577", "title": "Associazione Calcio Perugia 1931-1932", "text": "Questa voce raccoglie le informazioni riguardanti lAssociazione Calcio Perugia nelle competizioni ufficiali della stagione 1931-1932.\nStagione.\nIn quest'annata il Perugia continu\u00f2 nel suo percorso di crescita che, nella prima met\u00e0 degli anni 1930, lo port\u00f2 a una rapida trafila verso le categorie maggiori. Dopo il buon sesto posto maturato nella precedente stagione d'esordio in Prima Divisione, nel campionato 1931-1932 i grifoni vinsero il girone E distanziando di tre punti il e di quattro i conterranei del .\nProprio in tandem coi pugliesi, il Perugia guadagn\u00f2 l'accesso ai gironi finali attraverso cui giocarsi la promozione in Serie B. Inserito nel raggruppamento C assieme a , e , i grifoni chiusero il girone al secondo posto dietro ai liguri, mancando di un punto quello che sarebbe stato uno storico approdo in cadetteria.\nMaglie.\nIn questa stagione, alla canonica maglia rossa casalinga, il Perugia affianc\u00f2 come seconda divisa un template spesso sfoggiato nella prima met\u00e0 del decennio, una casacca bianca macchiata da una fascia orizzontale rossa sul petto; tale muta da trasferta era completata da pantaloncini rossi e calzettoni bianchi, in antitesi rispetto alla prima uniforme."}
{"id": "4923579", "revid": "1543377", "url": "https://it.wikipedia.org/wiki?curid=4923579", "title": "Penelope Rosemont", "text": "Biografia.\nDiscendente da boemi liberi pensatori emigrati negli Stati Uniti d'America a met\u00e0 dell'Ottocento, \u00e8 nata a Chicago ed ha frequentato il Lake Forest College nell'Illinois. Ben presto dimostra simpatia per il radicalismo ed entra nel gruppo dei \"Rebel Worker\" di Chicago, l'ala sinistra della Beat Generation.\nInsieme al marito Franklin, a Parigi nel 1966 viene accolta da Breton nel gruppo surrealista, che frequenta quotidianamente per diversi mesi al \"Caf\u00e9 Promenade de Venus\". Rientrati negli Stati Uniti, i coniugi Rosemont fondano a Chicago il primo gruppo surrealista statunitense.\nNel 1968 prende parte all'esposizione del gruppo surrealista statunitense presso la galleria \u00abBugs Bunny\u00bb; i suoi dipinti sono stati esposti nelle principali mostre surrealiste in Francia, Gran Bretagna, Paesi Bassi, Messico ed in altri Paesi, fra cui l'Italia, alla manifestazione \"Arte ed alchimia\" presso la Biennale di Venezia del 1986.\nHa creato vari collage di matrice surrealista fra cui due nuove estensioni, la \"landscapade\" e la \"prehensilhouette\", oltre all'\"insect music\", in cui alcune figure ritagliate sono poste sullo sfondo di una partitura.\nNel 1970 viene pubblicato il suo primo libro di poesie, \"Athanor\", mentre il secondo, \"Beware of the Ice\", illustrato da Enrico Baj, esce nel 1992.\nCome scrittrice ha trattato di surrealismo in diverse raccolte di articoli e saggi: \"The forecast is hot!\" (1997), pubblicato insieme al marito, l'antologia \"Surrealist Women\" (1998) e \"Surrealist Experiences\" (1999). \u00c8 autrice dell'autobiografia \"Dreams &amp; Everyday Life, Andr\u00e9 Breton, Surrealism, Rebel Worker, SDS &amp; the Seven Cities of Cibola\", di alcune biografie e della prefazione di \"Crime &amp; Criminals: Address to the Prisoners in the Cook County Jail &amp; Other Writings on Crime\" scritto da Clarence Darrow. Insieme a Janina Ciezadlo ha curato una raccolta di storie vere di Chicago: \"Armitage Avenue Transcendentalists\" (2009).\nHa inoltre collaborato alla curatela di \"Arsenal : Surrealist Subversion\" e di \"Free Spirits\", ed ha contribuito a pubblicazioni surrealiste in tutto il mondo, fra cui \"Archibras\", \"Phases\", e \"Le D\u00e9sir libertaire\" a Parigi, \"Analogon\" a Praga, \"Brumes Blondes\" ad Amsterdam e \"Salamandra\" in Spagna, oltre a periodici radicali statunitensi quali \"Radical America\" e \"Earth first!\".\nNel 1983, insieme al marito Franklin, assume la direzione della casa editrice Charles H. Kerr &amp; Company.\nNel 2000 il suo dipinto \"The Night Time is the Right Time\" viene selezionato dal \u00abChicago Jazz Institute\u00bb per la maglietta del Festival Jazz di Chicago.\nNel 2001 l'unit\u00e0 operativa per le \"pubblicazioni alternative\" della American Library Association (ALA), associazione delle biblioteche statunitensi, ha insignito Penelope e Franklin Rosemont del premio \u00abJackie Eubanks Memorial\u00bb per i risultati raggiunti nella promozione dell'acquisizione e dell'utilizzo di materiali alternativi nelle biblioteche."}
{"id": "4923581", "revid": "991475", "url": "https://it.wikipedia.org/wiki?curid=4923581", "title": "Wang Fei Fei", "text": ""}
{"id": "4923582", "revid": "599013", "url": "https://it.wikipedia.org/wiki?curid=4923582", "title": "Cattedrale dell'Assunzione della Beata Vergine Maria (Tuam)", "text": "La cattedrale dell'Assunzione della Beata Vergine Maria (in inglese: \"Cathedral of the Assumption of the Blessed Virgin Mary\") \u00e8 la cattedrale cattolica di Tuam, in Irlanda, e sede dell'arcidiocesi di Tuam.\nStoria.\nLa chiesa cattedrale dell'Assunzione della Beata Vergine Maria, comunemente chiamata \"cattedrale cattolica di Tuam\", \u00e8 stata costruita nel XIX secolo, tra il 1827 e il 1836, la costruzione inizi\u00f2 due anni prima dell'approvazione dell'atto di emancipazione cattolica da parte del Parlamento britannico, avvenuta nel 1829.\nNel 1968 l'interno dell'edificio \u00e8 stato completamente modificato per conformarlo ai dettami liturgici del Concilio Vaticano II."}
{"id": "4923583", "revid": "880827", "url": "https://it.wikipedia.org/wiki?curid=4923583", "title": "Cattedrale cattolica di Tuam", "text": ""}
{"id": "4923584", "revid": "991475", "url": "https://it.wikipedia.org/wiki?curid=4923584", "title": "Meng Jia", "text": ""}
{"id": "4923586", "revid": "121747181", "url": "https://it.wikipedia.org/wiki?curid=4923586", "title": "Collana Storica Rizzoli", "text": "La Collana Storica Rizzoli \u00e8 una collana di libri di Storia, che spazia dalle monografie ai Diari e Memorie, pubblicata dalla casa editrice Rizzoli-RCS LIBRI, aperta ad autori contemporanei sia italiani sia stranieri. Fu creata e diretta da Giorgio Borsa. Molti titoli non furono pi\u00f9 ristampati e risultano tuttora esauriti, taluni sono entrati nel catalogo di altri Editori, mentre parecchi vengono presentati, a distanza di tempo, nelle edizioni economiche della BUR. Dal 2011 la collana \u00e8 stata chiusa e sostituita con la nuova collana di saggistica varia \"I Sestanti\"."}
{"id": "4923588", "revid": "991475", "url": "https://it.wikipedia.org/wiki?curid=4923588", "title": "Lee Min Young", "text": ""}
{"id": "4923592", "revid": "594360", "url": "https://it.wikipedia.org/wiki?curid=4923592", "title": "Kim Dasom", "text": ""}
{"id": "4923594", "revid": "71433", "url": "https://it.wikipedia.org/wiki?curid=4923594", "title": "Diego Mart\u00edn", "text": "Diego Mart\u00edn pu\u00f2 riferirsi a:"}
{"id": "4923596", "revid": "594360", "url": "https://it.wikipedia.org/wiki?curid=4923596", "title": "Yoon Bora", "text": ""}
{"id": "4923598", "revid": "599013", "url": "https://it.wikipedia.org/wiki?curid=4923598", "title": "Jamie McLoughlin", "text": "McLoughlin partecip\u00f2 ai Giochi olimpici di con la squadra \"Ravenswood Boat Club\" nella gara di due di coppia, in cui conquist\u00f2 la medaglia d'argento. Il suo compagno di coppia fu John Hoben.\nPalmar\u00e8s.\nIn carriera ha conseguito i seguenti risultati:"}
{"id": "4923600", "revid": "367788", "url": "https://it.wikipedia.org/wiki?curid=4923600", "title": "Diego Mart\u00ednez Galindo", "text": ""}
{"id": "4923601", "revid": "422900", "url": "https://it.wikipedia.org/wiki?curid=4923601", "title": "Joseph McLoughlin", "text": ""}
{"id": "4923608", "revid": "486946", "url": "https://it.wikipedia.org/wiki?curid=4923608", "title": "Cattedrale di San Canice", "text": ""}
{"id": "4923616", "revid": "104458", "url": "https://it.wikipedia.org/wiki?curid=4923616", "title": "Steve Nyman", "text": ""}
{"id": "4923632", "revid": "580197", "url": "https://it.wikipedia.org/wiki?curid=4923632", "title": "Chinese Volleyball League 2007-2008 (femminile)", "text": "La Chinese Volleyball League 2007-2008 si \u00e8 svolta dal 2007 al 2008: al torneo hanno partecipato 10 squadre di club cinesi e la vittoria finale \u00e8 andata per la quinta volta, la seconda consecutiva, al ."}
{"id": "4923636", "revid": "729019", "url": "https://it.wikipedia.org/wiki?curid=4923636", "title": "Bellanca CH-300", "text": "Il Bellanca CH-300 Pacemaker era un monomotore da trasporto passeggeri e multiruolo ad ala alta prodotto dall'azienda statunitense Bellanca Aircraft Company negli anni venti e trenta.\nStoria del progetto.\nIl CH-300 era lo sviluppo del Bellanca CH-200, equipaggiato con i pi\u00f9 potenti motori Wright Whirlwind. Come il CH-200, divenne ben presto rinomato per l'affidabilit\u00e0 e la resistenza sulle lunghe distanze.\nAlcuni degli ultimi modelli CH-300W furono dotati del motore Pratt &amp; Whitney R-985 che verr\u00e0 poi adottato dal successivo CH-400.\nIn Alaska e in Canada i Bellanca erano molto popolari. I CH-300 operanti in Canada furono inizialmente importati dagli Stati Uniti ma gli ultimi 6 furono costruiti dalla Canadian Vickers e consegnati alla Royal Canadian Air Force, principalmente utilizzati per la fotografia aerea.\nPrimati.\nNel 1929, George Haldeman complet\u00f2 il primo volo non-stop da New York a Cuba in 12 ore e 56 minuti, volando su uno dei primi CH-300.\nNel 1931, un Bellanca CH-300 dotato di un motore Diesel Packard DR-980, pilotato da Walter Lees e Frederick Brossy, stabil\u00ec un record di 84 ore e 32 minuti di permanenza in volo senza essere rifornito di carburante. Questo record rimase imbattuto per 55 anni, superato solo nel 1986 dall'aereo da primato Rutan Voyager.\nNel 1933 il CH-300 denominato Lituanica, modificato allo scopo, vol\u00f2 dagli Stati Uniti attraverso l'Oceano Atlantico pilotato dai lituano-americani Steponas Darius e Stasys Gir\u0117nas. Dopo aver percorso con successo 6\u00a0411\u00a0km (pi\u00f9 di 7\u00a0000\u00a0km di volo effettivo), precipit\u00f2 nei pressi di Soldin, a causa di circostanze indeterminate, a meno di 650\u00a0km dalla destinazione di Kaunas."}
{"id": "4923637", "revid": "729019", "url": "https://it.wikipedia.org/wiki?curid=4923637", "title": "Chinese Volleyball League 2007-2008 (maschile)", "text": "La Chinese Volleyball League 2007-2008 si \u00e8 svolta dal 2007 al 2008: al torneo hanno partecipato 10 squadre di club cinesi e la vittoria finale \u00e8 andata per la sesta volta, la quinta consecutiva, allo ."}
{"id": "4923638", "revid": "599013", "url": "https://it.wikipedia.org/wiki?curid=4923638", "title": "Jimmy Conway", "text": "Carriera.\nClub.\nDurante la sua carriera ha vestito le casacche di Bohemians, Fulham, Manchester City e Portland Timbers. Dopo aver giocato un paio d'anni in patria, nel 1966 il Fulham acquista le sue prestazioni e Conway vive una doppia retrocessione dalla prima alla terza divisione inglese tra il 1968 e il 1970, suo miglior anno in termini realizzativi con 21 centri in 46 sfide di campionato. Ritornato in seconda categoria nel 1972, Conway rimane a Londra fino al 1976, quando il centrocampista irlandese si trasferisce al Manchester City, nella massima serie inglese. Con i \"Citizens\" arriva al secondo posto in campionato, decidendo di tentare l'avventura negli States e ritirandosi nel 1980.\nNazionale.\nEsordisce il 23 ottobre 1966 contro la Spagna (0-0). Il 10 maggio 1971 segna una rete nella sconfitta contro l'Italia (1-2), in una sfida valida per le qualificazioni agli Europei 1972. Inizialmente uscito dal giro della Nazionale nel 1971, \u00e8 richiamato nel 1974 e gioca fino al 1977. Termina la sua avventura in Nazionale totalizzando 20 presenze e 3 reti in undici anni."}
{"id": "4923639", "revid": "112355", "url": "https://it.wikipedia.org/wiki?curid=4923639", "title": "Ponte di Santa Barbara", "text": ""}
{"id": "4923641", "revid": "599013", "url": "https://it.wikipedia.org/wiki?curid=4923641", "title": "Danny Griffin", "text": "Carriera.\nClub.\nHa giocato gran parte della carriera tra la prima e la seconda divisione scozzese, prima di approdare allo Stockport County, nella terza divisione inglese. La societ\u00e0 inglese retrocede in quarta divisione e nel 2006 Griffin ritorna in Scozia, all'Aberdeen. Dopo aver giocato per diversi anni nella seconda categoria scozzese, conclude la carriera all'Arbroath, nel 2011, in quarta divisione scozzese.\nNazionale.\nDebutta il 29 maggio del 1996 contro la Germania (1-1). L'11 giugno 2003 indossa per la prima e unica volta la fascia da capitano nella sfida contro la Spagna (0-0)."}
{"id": "4923642", "revid": "702786", "url": "https://it.wikipedia.org/wiki?curid=4923642", "title": "Sh\u014drinji-ry\u016b", "text": ""}
{"id": "4923644", "revid": "287204", "url": "https://it.wikipedia.org/wiki?curid=4923644", "title": "Museo aeronautico del P\u00e4ij\u00e4t-H\u00e4me", "text": "Il Museo aeronautico del P\u00e4ij\u00e4t-H\u00e4me (in finlandese \"P\u00e4ij\u00e4t-H\u00e4meen ilmailumuseo\") \u00e8 un museo aeronautico privato finlandese situato nell'ex base aerea militare di Vesivehmaa, nel comune di Asikkala, non lontano dalla citt\u00e0 di Lahti.\nStoria.\nDurante la seconda guerra mondiale la base aerea di Vesivehmaa fu utilizzata dalla Suomen ilmavoimat, l'aeronautica militare finlandese, ma fu dismessa al termine del conflitto, per poter essere utilizzata dal 1948 come deposito per gli aerei tolti dal servizio. Gran parte degli aerei immagazzinati vennero via via demoliti, ma nel 1962 si form\u00f2 un'associazione privata chiamata \"Lahden Ilmasilta\" \"(LIS)\" con lo scopo di preservare e possibilmente restaurare i velivoli conservati all'interno della base. Durante gli anni 1970 i velivoli vennero tutti spostati nell'hangar 1 della base, dove si trovano tuttora. La base \u00e8 ora un aeroporto civile aperto al traffico dell'aviazione generale, con il nome di Lahti-Vesivehmaa (ICAO:EFLA).\nIl museo \u00e8 stato aperto ufficialmente al pubblico il 19 maggio 2006 e da allora \u00e8 rimasto aperto tutte le estati da giugno ad agosto. Presso il museo sono conservati circa 20 aeromobili, alcuni dei quali sono gli unici esemplari ancora esistenti del modello, oltre ad automezzi gi\u00e0 utilizzati dall'aeronautica militare e diversi cimeli dell'aviazione finlandese risalenti a varie epoche."}
{"id": "4923647", "revid": "599013", "url": "https://it.wikipedia.org/wiki?curid=4923647", "title": "Mark Aizlewood", "text": "Carriera.\nClub.\nInizia a giocare a calcio nella sesta divisione inglese, trasferendosi al Luton Town nel 1978, in seconda divisione. Nel 1982 passa al Charlton, restando in seconda categoria. Con la societ\u00e0 londinese, nel 1986, ottiene la promozione in prima divisione, giocando 26 incontri di campionato. In seguito vive esperienze nella seconda divisione con Leeds, Bradford City e Bristol City prima di ritornare in patria, al Cardiff City, che gioca nel sistema calcistico inglese, in terza divisione. Dopo un paio di stagioni entra nella rosa dell'Aberystwyth Town, societ\u00e0 gallese che gioca nel campionato nazionale e dopo una breve parentesi con la divisa dell'AFC Newport (sesto livello del calcio inglese), si trasferisce al Cwmbran Town, dove termina la sua lunga carriera nel 2000.\nTotalizza 641 presenze e 24 gol in tutti i campionati.\nNazionale.\nEsordisce con il Galles il 25 febbraio 1986 contro l'Arabia Saudita (1-2). Tra il 1986 e il 1994 totalizza 39 presenze con la nazionale gallese."}
{"id": "4923649", "revid": "761672", "url": "https://it.wikipedia.org/wiki?curid=4923649", "title": "Legge 20 febbraio 1958, n 75", "text": ""}
{"id": "4923650", "revid": "761672", "url": "https://it.wikipedia.org/wiki?curid=4923650", "title": "Riforma del diritto di famiglia del 1975", "text": ""}
{"id": "4923651", "revid": "599013", "url": "https://it.wikipedia.org/wiki?curid=4923651", "title": "Derek Spence", "text": "Carriera.\nClub.\nNel 1970 gli inglesi dell'Oldham Athletic lo acquistano dal Crusaders. In seguito alla promozione dalla quarta alla terza categoria inglese, Spence gioca qualche incontro e nel 1972 si trasferisce al Bury, nuovamente in quarta divisione. Con 12 reti in 44 sfide di campionato, contribuisce alla promozione della societ\u00e0 in Third Division, mettendo a segno 15 gol in 42 giornate nel 1975. Nel 1977 il Blackpool lo preleva, e dopo la prima stagione Spence vola in Grecia, all'Olympiakos: firma 6 marcature in 21 partite di campionato e ritornato al Blackpool in cambio di \u00a3 27.000, che nel frattempo \u00e8 retrocesso di categoria, realizza 16 marcature in 42 partite di terza divisione. Nel 1980 si accorda con il Southend United, rimanendo in terza divisione. In seguito alla retrocessione del club, nel 1981 sigla 21 gol contribuendo alla conquista del titolo di quarta divisione. Nel 1982 decide di fare una breve esperienza a Hong Kong prima di terminare il calcio giocato al Bury, nel 1984.\nNazionale.\nEsordisce il 16 aprile 1975 contro la Jugoslavia (1-0)."}
{"id": "4923652", "revid": "1318309", "url": "https://it.wikipedia.org/wiki?curid=4923652", "title": "Tempio Shaolin Shoreiji", "text": ""}
{"id": "4923653", "revid": "702786", "url": "https://it.wikipedia.org/wiki?curid=4923653", "title": "Tempio Shaolin Shorinji", "text": ""}
{"id": "4923654", "revid": "702786", "url": "https://it.wikipedia.org/wiki?curid=4923654", "title": "Tempio Shorinji", "text": ""}
{"id": "4923655", "revid": "702786", "url": "https://it.wikipedia.org/wiki?curid=4923655", "title": "Tempio Shaolin del nord", "text": ""}
{"id": "4923656", "revid": "599013", "url": "https://it.wikipedia.org/wiki?curid=4923656", "title": "Fleur Mellor", "text": ""}
{"id": "4923660", "revid": "767487", "url": "https://it.wikipedia.org/wiki?curid=4923660", "title": "Malcolm Allen", "text": "Carriera.\nClub.\nCresciuto nel Watford, in First Division, veste anche le maglie di Aston Villa (seconda divisione), Norwich City (prima divisione), Millwall (prima e seconda categoria) e Newcastle (prima divisione), giocando gli ultimi anni nella quinta categoria inglese - conclusa al primo posto dallo Stevenage Borough - e nel campionato gallese.\nVanta 80 presenze e 20 gol in First Division.\nNazionale.\nEsordisce il 25 febbraio del 1986 contro l'Arabia Saudita (1-2). Dopo tre anni di pausa, rientra in campo internazionale nel 1989, giocando con la maglia del Galles fino al 1993."}
{"id": "4923661", "revid": "339392", "url": "https://it.wikipedia.org/wiki?curid=4923661", "title": "Tempio Shorei", "text": ""}
{"id": "4923662", "revid": "1305772", "url": "https://it.wikipedia.org/wiki?curid=4923662", "title": "Tempio Shaolin del Sud", "text": "Il Tempio Shaolin del Sud (N\u00e1n Sh\u00e0ol\u00edn-s\u00ec \u5357\u5c11\u6797\u5bfa) \u00e8 il nome di un monastero buddhista la cui esistenza e collocazione sono tuttora discusse. Sarebbe situato nel Fujian in tre possibili siti: secondo alcuni sul monte Jiulian Shang, vicino a Putian; secondo altri ai piedi del monte Qingyuan shang nella regione di Quanzhou; secondo altri ancora il terzo possibile sito sarebbe la zona di Fuqing. Tradizionalmente \u00e8 considerato il luogo di nascita del Nanquan.\nArti marziali e Nan Shaolin Si.\nMolti stili di arti marziali del sud della Cina rifanno la propria origine al Tempio Shaolin fornendo versioni diversissime su quale fosse esattamente questo tempio. Alcuni riferiscono che era il tempio del Songshan in Henan, ma altri indicano dei templi sussidiari a questo in altre localit\u00e0 della Cina. Gli stili praticati ad Okinawa provengono quasi completamente da stili Nanquan da cui hanno ereditato anche le leggende di fondazione, come l'arte dello Sh\u014drei ry\u016b. \nQuest'arte marziale diede vita ad un'altra arte marziale, praticata a Okinawa: il Naha-te. Quest'ultimo a sua volta diede vita a due stili di karate: il G\u014dj\u016b-ry\u016b e lo Uechi-ry\u016b. Lo Shorei-ryu diede anche una leggera influenza ad un altro stile di karate: lo Shit\u014d-ry\u016b.\nEsiste una leggenda che racconta che da questo tempio fuggirono 5 monaci, durante la distruzione del tempio stesso. Questa leggenda \u00e8 conosciuta come La leggenda dei 5 Antenati.\nQuesto tempio andato distrutto, \u00e8 molto meno famoso del suo corrispettivo situato nel nord della Cina, il Tempio Shaolin Shorinji."}
{"id": "4923663", "revid": "339392", "url": "https://it.wikipedia.org/wiki?curid=4923663", "title": "Nan Sh\u00e0ol\u00edn-s\u00ec", "text": ""}
