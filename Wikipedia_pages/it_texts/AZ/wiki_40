{"id": "4946722", "revid": "599013", "url": "https://it.wikipedia.org/wiki?curid=4946722", "title": "Cattedrale di San Nicola (Kuopio)", "text": "La cattedrale di San Nicola (in finlandese: \"Pyh\u00e4n Nikolaoksen katedraali\") \u00e8 la cattedrale ortodossa dell'eparchia di Carelia. Si trova a Kuopio, in Finlandia.\nStoria.\nCon l'annessione della Finlandia da parte della Russia, in seguito alla Guerra di Finlandia (1808-1809), la citt\u00e0 di Kuopio fu trasferita alla popolazione ortodossa, che nel 1820 costru\u00ec la prima cappella, poi trasformata in chiesa nel 1868 e consacrata alla memoria di San Nicola.\nLa nuova chiesa \u00e8 stata costruita in mattoni rossi tra il 1902 ed il 1903, dall'architetto Alexander Isakson, e consacrata dal vescovo di Vyborg e Finlandia Nikolai (Nalimov). Il campanile \u00e8 dotato di sette campane, fuse a San Pietroburgo. L'iconostasi \u00e8 stata realizzata da artisti di San Pietroburgo.\nLa chiesa ha subito opere di restauro in tre diverse occasioni: nel 1954, quindi nel 1965, con interventi pi\u00f9 importanti, ed infine nel 2003-04, con il ripristino dell'aspetto originario."}
{"id": "4946724", "revid": "287204", "url": "https://it.wikipedia.org/wiki?curid=4946724", "title": "Sotto il ghiacciaio", "text": "Sotto il ghiacciaio (titolo originale \"Kristnihald undir J\u00f6kli\") \u00e8 un romanzo dell'autore islandese Halld\u00f3r Laxness, pubblicato originariamente nel 1968, in italiano nel 2011 dalla casa editrice Iperborea.\nTrama.\nIl romanzo \u00e8 narrato in prima persona da un venticinquenne studente di teologia, di cui non viene detto il nome, incaricato dal vescovo d'Islanda d'indagare sul comportamento del pastore J\u00f3n J\u00f3nsson detto Primus, parroco del paese di Br\u00fan-sotto-il-ghiacciaio. Il pastore \u00e8 infatti accusato di non celebrare i sacramenti, di vivere in stato di concubinato con una donna diversa dalla moglie e di aver permesso l'inumazione di un cadavere nel ghiacciaio anzich\u00e9 in terra consacrata. \nL'emissario del vescovo si reca cos\u00ec nel villaggio dove opera il discusso pastore, appurando che tutte le manchevolezze di cui \u00e8 accusato sono vere, tranne forse il punto relativo alla sepoltura impropria del cadavere; inoltre, le opinioni religiose del pastore appaiono alquanto eterodosse. Cionondimeno, il reverendo J\u00f3n \u00e8 molto amato e apprezzato dalla sua comunit\u00e0, alla quale presta la sua opera di tuttofare e maniscalco. \nIl protagonista incontra in loco anche uno strano personaggio amico di J\u00f3n Primus, Gu\u00f0mundur Sigmundsson detto Godman Syngmann, una figura a met\u00e0 strada tra il mago, il filosofo e il ciarlatano, accompagnato da tre stranieri \"beatnik\", che sostiene di essere tornato alla natia Islanda, dopo molti anni in giro per il mondo, allo scopo di operare un miracolo, che sembra essere in relazione con la sepoltura nel ghiacciaio e la moglie di J\u00f3n Primus, anch'essa assente da molto tempo. Tuttavia, Syngmann muore improvvisamente e il pastore si trova costretto, suo malgrado, a celebrarne il funerale. Poco dopo si ripresenta Gu\u00f0r\u00fan S\u00e6mundsd\u00f3ttir detta \u00daa, la moglie del pastore, da cui, malgrado la differenza d'et\u00e0, l'emissario del vescovo, che non ha molta esperienza col \"gentil sesso\", \u00e8 profondamente affascinato. Ma, dopo una passeggiata notturna nei dintorni, \u00daa misteriosamente scompare, come un fantasma. La narrazione si chiude col giovane che, sconvolto e terrorizzato, fugge a gambe levate."}
{"id": "4946726", "revid": "729019", "url": "https://it.wikipedia.org/wiki?curid=4946726", "title": "Stazione di Predazzo", "text": "La stazione di Predazzo \u00e8 stata una stazione ferroviaria posta lungo la ex linea ferroviaria a scartamento ridotto Ora-Predazzo chiusa il 10 gennaio 1963, a servizio del comune di Predazzo.\nStrutture e impianti.\nLa stazione era composta da un fabbricato viaggiatori, un magazzino merci, un deposito locomotive e da cinque binari. A novembre 2015 rimane solo il fabbricato mentre il magazzino merci e il deposito locomotive sono stati demoliti per costruire delle abitazioni. I cinque binari sono stati smantellati."}
{"id": "4946732", "revid": "1870933", "url": "https://it.wikipedia.org/wiki?curid=4946732", "title": "David Turpel", "text": "Carriera.\nClub.\nHa giocato per l'Etzella Ettelbruck dal 2010 al 2014, quando si \u00e8 trasferito all'F91 Dudelange. Il 29 Novembre 2018, durante la 5\u00aa giornata di Europa League 2018-2019, segna il gol del momentaneo vantaggio per i lussemburghesi allo Stadio San Siro contro il (partita vinta poi dai milanesi per 5-2).\nNazionale.\nCon l'Under-21 lussemburghese ha collezionato 10 presenze e un gol. Ha esordito in nazionale maggiore nel 2012. Il 9 ottobre 2014 segna un goal contro la , nelle qualificazioni a Euro 2016."}
{"id": "4946735", "revid": "729019", "url": "https://it.wikipedia.org/wiki?curid=4946735", "title": "Necrosi corticale renale", "text": "La necrosi corticale renale, nota anche come necrosi corticale simmetrica o bilaterale, \u00e8 una rara causa di insufficienza renale acuta caratterizzata da improvvisa riduzione dell'afflusso di sangue agli strati pi\u00f9 esterni della corticale renale, che ne provoca la necrosi. \u00c8 spesso associata con gravi complicanze della gravidanza e del parto e si manifesta clinicamente con intenso e improvviso dolore alle logge renali associato a riduzione (oliguria) o arresto (anuria) dell'emissione di urina.\nCause.\nNegli adulti:\nNei neonati:\nPatogenesi.\nSebbene il meccanismo patogenetico della malattia non sia completamente chiaro, \u00e8 molto probabile che intervengano alterazioni patologiche dei piccoli vasi. Generalmente la midollare renale, richiedendo maggiori quantit\u00e0 di ossigeno per il suo metabolismo, \u00e8 pi\u00f9 soggetta al danno ischemico, in particolare a livello dei dotti collettori: un improvviso arresto dell'apporto ematico ai reni dannegger\u00e0 quindi con maggiore probabilit\u00e0 la midollare. Un'ischemia di breve durata provoca solitamente necrosi tubulare acuta, una condizione generalmente reversibile, mentre un'ischemia pi\u00f9 prolungata pu\u00f2 portare a necrosi corticale. Dal punto di vista istologico la corticale appare gravemente danneggiata, mentre le strutture pi\u00f9 grossolane della midollare sono relativamente conservate. Di solito il danno \u00e8 bilaterale, per via delle cause sottostanti che quasi sempre sono sistemiche (ovvero coinvolgono tutto l'organismo). In oltre il 50% dei casi \u00e8 associato alla gravidanza. La necrosi corticale \u00e8 responsabile del 2% di tutti i casi di insufficienza renale acuta negli adulti e del 20% di quelli che insorgono nell'ultima fase della gravidanza.\nDiagnosi.\nIl gold standard per la diagnosi sarebbe la biopsia renale, che per\u00f2 nella realt\u00e0 \u00e8 spesso rischiosa per la presenza concomitante di alterazioni della coagulazione del sangue. Nella maggior parte dei casi, perci\u00f2, la diagnosi \u00e8 esclusivamente clinica, basata cio\u00e8 sui segni e sintomi della malattia. Tra gli esami strumentali sono particolarmente utili la TC con mezzo di contrasto e l'arteriografia renale.\nTerapia.\nLa terapia consiste nella sostituzione della funzione renale mediante dialisi o trapianto renale."}
{"id": "4946737", "revid": "599013", "url": "https://it.wikipedia.org/wiki?curid=4946737", "title": "Cattedrale della Santissima Trinit\u00e0 (Oulu)", "text": "La cattedrale della Santissima Trinit\u00e0 (in finlandese: \"Pyh\u00e4n Kolminaisuuden katedraali\" ) \u00e8 la cattedrale ortodossa dell'eparchia di Oulu. Si trova a Oulu, in Finlandia.\nStoria.\nL'edificio \u00e8 stato progettato dall'architetto Mikko Huhtela ed \u00e8 stato completato nell'estate del 1957. La chiesa \u00e8 stata inaugurata nel mese di ottobre 1958 ed \u00e8 stata dedicata alla Santissima Trinit\u00e0. Una gran parte delle icone dell'iconostasi proviene dalla chiesa di \u00c4gl\u00e4j\u00e4rvi, nell'ex comune finlandese di Korpiselk\u00e4, ceduto alla Russia in seguito alla Guerra d'inverno.\nLa chiesa \u00e8 stata elevata a cattedrale nel 1980, in seguito all'erezione, nel febbraio del 1979, della diocesi ortodossa di Oulu per volere del sinodo della chiesa ortodossa finlandese, in accordo con il Patriarca ecumenico di Costantinopoli."}
{"id": "4946740", "revid": "450700", "url": "https://it.wikipedia.org/wiki?curid=4946740", "title": "Distacco di placenta", "text": ""}
{"id": "4946741", "revid": "880827", "url": "https://it.wikipedia.org/wiki?curid=4946741", "title": "Cattedrale di Oulu", "text": ""}
{"id": "4946746", "revid": "1494169", "url": "https://it.wikipedia.org/wiki?curid=4946746", "title": "Santuario della Madonna di Loreto", "text": ""}
{"id": "4946748", "revid": "767487", "url": "https://it.wikipedia.org/wiki?curid=4946748", "title": "Calvin Pryor", "text": " Fu scelto come 18\u00ba assoluto nel Draft NFL 2014 dai New York Jets. Al college ha giocato a football all'Universit\u00e0 di Louisville\nCarriera universitaria.\nPryor frequent\u00f2 la University of Louisville dal 2011 al 2013. Complessivamente mise a segno 218 tackle, inclusi 11 con perdita di yard da parte degli avversari, 2 sack, 7 intercetti e 9 fumble forzati. Fu inserito nella seconda formazione ideale della Big-East Conference nella sua stagione da sophomore e nella prima formazione ideale della Atlantic Coast Conference nella successiva.\nIl 29 dicembre 2013, Pryor annunci\u00f2 che avrebbe saltato l'ultimo anno di college per rendersi eleggibile nel Draft 2014.\nCarriera professionistica.\nNew York Jets.\nPryor era considerato dagli analisti come una scelta della prima met\u00e0 del primo giro del Draft 2014. Fu scelto come 18\u00ba assoluto dai New York Jets. Debutt\u00f2 come professionista partendo come titolare nella vittoria della settimana 1 contro gli Oakland Raiders mettendo a segno 4 tackle e 2 passaggi deviati. Trovatosi a giocare in una linea secondaria di basso livello, Pryor fu costretto a ricoprire per la maggior parte dell'annata il ruolo di free safety. Spostato in panchina a met\u00e0 stagione in favore di Jaiquawn Jarrett dopo avere faticato nei placcaggi ed essersi presentato in ritardo agli incontri della squadra, si riprese nella settimana 15 contro i Titans disputando una delle migliori prestazioni dell'anno in cui mise a segno 5 tackle. La sua prima annata si chiuse con 60 tackle e 2 passaggi deviati disputando tutte le 16 partite, di cui 11 come titolare.\nIl primo intercetto in carriera, Pryor le fece registrare nel secondo turno della stagione 2015, ai danni di Andrew Luck nel Monday Night Football mentre il secondo nella vittoria della settimana 15 sui Dallas Cowboys.\nCleveland Browns.\nIl 1\u00ba giugno 2017, Pryor fu scambiato con i Cleveland Browns in cambio di Demario Davis."}
{"id": "4946750", "revid": "1870933", "url": "https://it.wikipedia.org/wiki?curid=4946750", "title": "Tom Schnell", "text": "Carriera.\nClub.\nHa sempre giocato nel campionato lussemburghese ad eccezione della stagione 2004-2005, dove si \u00e8 trasferito in Germania. Con il Fola Esch nel 2013 ha vinto il campionato nazionale\nIl 10 giugno 2014 il Dudelange comunica di aver ingaggiato il giocatore che militava nel CS Fola Esch. Nella nuova squadra firma un contratto biennale con opzione per un terzo.\nNazionale.\nHa esordito con la nazionale lussemburghese nel 2004."}
{"id": "4946752", "revid": "339392", "url": "https://it.wikipedia.org/wiki?curid=4946752", "title": "Bernardo Anor", "text": ""}
{"id": "4946753", "revid": "1543377", "url": "https://it.wikipedia.org/wiki?curid=4946753", "title": "Benjamin Banneker", "text": ""}
{"id": "4946762", "revid": "729019", "url": "https://it.wikipedia.org/wiki?curid=4946762", "title": "Rusty Lisch", "text": " Al college ha giocato a football all'Universit\u00e0 di Notre Dame vincendo un campionato NCAA come riserva di Joe Montana\nCarriera.\nLisch fu scelto nel corso del quarto giro (80\u00ba assoluto) del Draft NFL 1980 dai St. Louis Cardinals, dove gioc\u00f2 fino al 1983. Nella stagione successiva, l'ultima in carriera, pass\u00f2 ai Chicago Bears. In trenta gare come professionista, pass\u00f2 un solo touchdown a fronte di 11 intercetti, per un passer rating di 25,1."}
{"id": "4946779", "revid": "1870933", "url": "https://it.wikipedia.org/wiki?curid=4946779", "title": "Ben Payal", "text": "Carriera.\nClub.\nHa sempre giocato nel campionato lussemburghese. Con l'F91 Dudelange ha vinto 4 campionati nazionali ed una coppa di Lussemburgo. Nel 2013 si \u00e8 trasferito al CS Fola Esch, dove ha ottenuto un secondo posto (2013-2014) e la vittoria di un campionato (2014-2015).\nDall'estate 2016 gioca per l'FC UNA Strassen.\nNazionale.\nHa esordito con la Nazionale lussemburghese nel 2006."}
{"id": "4946782", "revid": "1851848", "url": "https://it.wikipedia.org/wiki?curid=4946782", "title": "Aleksandr Chatuncev", "text": "Carriera.\nSuo fratello gemello Vasilij \u00e8 stato anch'egli ciclista a livello non professionistico e ha corso insieme a lui nell'Omnibike Dynamo Moscow.\nDal 2004 al 2006 corre per le squadre russe CSKA Moscow e Omnibike Dynamo Moscow, totalizzando quattordici vittorie nella stagione 2006, tra le quali il successo alla Boucles de l'Artois e ai campionati nazionali in linea, e nelle classifiche finali del Five Rings of Moscow e del Tour of South China Sea. Si dedica al ciclismo su pista tra il 2006 e il 2007 con il team Moscow e nel 2007 si accorda con la Unibet.com, formazione UCI ProTour, ritornando a gareggiare su strada.\nNel 2008 si trasferisce alla Tinkoff Credit Systems e l'anno seguente ritorna alla squadra russa Moscow, dove rimane fino al 2010. Ritornato a correre su pista nel biennio 2011-2012 con la RusVelo, nel 2012 gareggia anche su strada con la medesima formazione, rimanendo svincolato a fine stagione."}
{"id": "4946783", "revid": "1494169", "url": "https://it.wikipedia.org/wiki?curid=4946783", "title": "Campionato oceaniano di pallamano maschile 2014", "text": "Il Campionato oceaniano di pallamano maschile 2014 \u00e8 stato la 6\u00aa edizione del torneo organizzato dalla Oceania Handball Federation, valido anche come qualificazione al Campionato mondiale di pallamano maschile 2015. Il torneo si \u00e8 svolto dal 25 al 26 aprile 2014 a Auckland, in Nuova Zelanda. L'Australia ha vinto il titolo per la quinta volta, la terza consecutiva.\nAustralia e Nuova Zelanda hanno giocato due gare di andata e ritorno per determinare il vincitore."}
{"id": "4946786", "revid": "922800", "url": "https://it.wikipedia.org/wiki?curid=4946786", "title": "Alexander Khatuntsev", "text": ""}
{"id": "4946787", "revid": "110157", "url": "https://it.wikipedia.org/wiki?curid=4946787", "title": "Football League Cup 1961-1962", "text": "La English Football League Cup 1961-1962 \u00e8 stata la 2\u00aa edizione del terzo torneo calcistico pi\u00f9 importante del calcio inglese. La manifestazione, ebbe inizio l'11 settembre 1961 e si concluse il 1 maggio 1962.\nIl trofeo fu vinto a sorpresa da un club di Second Division, il Norwich City, che nella doppia finale si impose con il punteggio complessivo di 4-0 su un'altra outsider, il Rochdale, militante addirittura in Fourth Division.\nFormula.\nLa Football League Cup era riservata alle 92 squadre della Football League. Il torneo era composto da scontri ad eliminazione diretta fino ai quarti di finale, le semifinali e la finale prevedevano invece due match, dove la squadra con il miglior risultato combinato accedeva all'atto conclusivo. Se uno scontro terminava in parit\u00e0, la sfida veniva ripetuta a campi invertiti fino a quando una delle due contendenti non otteneva la vittoria, mentre in finale, se l'aggregato delle due gare risultava pari, si rigiocava in campo neutro finch\u00e9 non c'era una vincitrice. In caso di pareggio, anche nel replay, si faceva ricorso ai tempi supplementari. "}
{"id": "4946788", "revid": "110157", "url": "https://it.wikipedia.org/wiki?curid=4946788", "title": "Cantone di Gourbeyre", "text": "Il cantone di Gourbeyre era un cantone francese dell'arrondissement di Basse-Terre, nel dipartimento d'oltremare della Guadalupa.\nA seguito della riforma approvata con decreto del 24 febbraio 2014, che ha avuto attuazione dopo le elezioni dipartimentali del 2015, \u00e8 stato soppresso.\nComposizione.\nComprendeva il solo comune di Gourbeyre."}
{"id": "4946790", "revid": "110157", "url": "https://it.wikipedia.org/wiki?curid=4946790", "title": "Cantone di Goyave", "text": "Il cantone di Goyave era un cantone francese dell'arrondissement di Basse-Terre, nel dipartimento d'oltremare della Guadalupa.\nA seguito della riforma approvata con decreto del 24 febbraio 2014, che ha avuto attuazione dopo le elezioni dipartimentali del 2015, \u00e8 stato soppresso.\nComposizione.\nComprendeva il comune di Goyave e parte del comune di Petit-Bourg."}
{"id": "4946792", "revid": "63756", "url": "https://it.wikipedia.org/wiki?curid=4946792", "title": "Cantone di Petit-Bourg", "text": "Il cantone di Petit-Bourg \u00e8 un cantone francese dell'arrondissement di Basse-Terre, nel dipartimento d'oltremare della Guadalupa.\nA seguito della riforma approvata con decreto del 24 febbraio 2014, che ha avuto attuazione dopo le elezioni dipartimentali del 2015, \u00e8 stato ridefinito.\nComposizione.\nFino al 2014 comprendeva parte del comune di Petit-Bourg.\nDal 2015 comprende parte del comune di Petit-Bourg e il comune di Goyave."}
{"id": "4946793", "revid": "729019", "url": "https://it.wikipedia.org/wiki?curid=4946793", "title": "Stazione del Baltico (San Pietroburgo)", "text": "La stazione del Baltico () \u00e8 una delle numerose infrastrutture ferroviarie presenti a San Pietroburgo. \u00c8 servita dalla metropolitana attraverso la fermata denominata Baltiyskaya."}
{"id": "4946795", "revid": "767487", "url": "https://it.wikipedia.org/wiki?curid=4946795", "title": "Black Grape", "text": "I Black Grape sono un gruppo britannico formato a Manchester nel 1990 da membri degli Happy Mondays e degli Ruthless Rap Assassins.\nStoria.\nIl gruppo venne formato dagli ex membri degli Happy Mondays Shaun Ryder e Mark \"Bez\" Berry, insieme ai rapper Carl \"Psycho\" McCarthy e Paul Leveridge \"Kermit\", al batterista Jed Lynch, questi ultimi componenti dei Ruthless Rap Assassins, ed al chitarrista Wags. Nel 1995 pubblicarono il primo album \"It's Great When You're Straight... Yeah\" per la Radioactive Records e nel 1997 il secondo \"Stupid Stupid Stupid\"."}
{"id": "4946796", "revid": "1431409", "url": "https://it.wikipedia.org/wiki?curid=4946796", "title": "K\u014dstak\u012bs Artymatas", "text": "Carriera.\nClub.\nCresciuto nelle giovanili del Nottingham Forest viene mandato all'EN Paralimni per la stegione 2012-2013. Nel mercato estivo del 2013 viene ceduto all'APOEL Nicosia.\nNazionale.\nHa esordito con la nazionale maggiore nel 2012.\nStatistiche.\nPresenze e reti nei club.\n\"Statistiche aggiornate al 12 marzo 2017.\""}
{"id": "4946798", "revid": "262457", "url": "https://it.wikipedia.org/wiki?curid=4946798", "title": "Kasher\u00f9t", "text": ""}
{"id": "4946799", "revid": "1684799", "url": "https://it.wikipedia.org/wiki?curid=4946799", "title": "Cantone di Lamentin", "text": "Il cantone di Lamentin \u00e8 un cantone francese dell'arrondissement di Basse-Terre, nel dipartimento d'oltremare della Guadalupa.\nA seguito della riforma approvata con decreto del 24 febbraio 2014, che ha avuto attuazione dopo le elezioni dipartimentali del 2015, non ha sub\u00ecto modifiche.\nComposizione.\nComprende il solo comune di Lamentin."}
{"id": "4946800", "revid": "599013", "url": "https://it.wikipedia.org/wiki?curid=4946800", "title": "Bo\u021be\u0219ti", "text": ""}
{"id": "4946807", "revid": "110157", "url": "https://it.wikipedia.org/wiki?curid=4946807", "title": "Cantone di Pointe-Noire", "text": "Il cantone di Pointe-Noire era un cantone francese dell'arrondissement di Basse-Terre, nel dipartimento d'oltremare della Guadalupa.\nA seguito della riforma approvata con decreto del 24 febbraio 2014, che ha avuto attuazione dopo le elezioni dipartimentali del 2015, \u00e8 stato soppresso.\nComposizione.\nComprendeva il solo comune di Pointe-Noire."}
{"id": "4946810", "revid": "110157", "url": "https://it.wikipedia.org/wiki?curid=4946810", "title": "Cantone di Saint-Claude (Guadalupa)", "text": "Il cantone di Saint-Claude era un cantone francese dell'arrondissement di Basse-Terre, nel dipartimento d'oltremare della Guadalupa.\nA seguito della riforma approvata con decreto del 24 febbraio 2014, che ha avuto attuazione dopo le elezioni dipartimentali del 2015, \u00e8 stato soppresso.\nComposizione.\nComprendeva il solo comune di Saint-Claude."}
{"id": "4946811", "revid": "2091899", "url": "https://it.wikipedia.org/wiki?curid=4946811", "title": "Turbina a vite di Archimede", "text": "La turbina a vite di Archimede, nota anche come coclea, \u00e8 un dispositivo meccanico atto a trasformare l'energia potenziale di un liquido in energia meccanica. Un esempio di applicazione \u00e8 la trasformazione dell'energia potenziale dell'acqua al livello monte in energia meccanica. Essa \u00e8 comparabile alla ruota idraulica, con massimi rendimenti di circa 85%, comparabile ai rendimenti delle ruote idrauliche (ruote dall'alto 85%, dal fianco 75%, dal basso 85%). La turbina \u00e8 costituita da un rotore tubolare con saldata una vite senza fine, che ruota in un contenitore metallico semicircolare chiamato trogolo. Il liquido scorre nella turbina e, per gravit\u00e0, spinge la spirale, che ha funzione di pala, facendo ruotare la turbina sul suo asse. Questa caratteristica la identifica anche come \"turbina a gravit\u00e0\", poich\u00e9 \u00e8 il peso dell'acqua (spinta idrostatica) e generare il movimento. Ci\u00f2 consente a questa tipologia di turbine di operare senza necessit\u00e0 di essere intubate, ma utilizzando corsi d\u2019acqua a pelo libero. L\u2018acqua fluisce liberamente dall'imbocco a monte fino allo scarico a valle. Il movimento rotatorio della turbina viene trasformato in energia elettrica attraverso l'applicazione in serie, di un moltiplicatore e di un alternatore. \nStoria.\nLa turbina a vite \u00e8 una macchina semplice che trae origine da un'altra macchina, la vite di Archimede, utilizzata per sollevare fluidi ed inventata da Archimede di Siracusa (287-212 aC.). Nel 1819 l'ingegnere francese Claude-Louis Navier (1785-1836) prospett\u00f2 l\u2018utilizzo della vite di Archimede quale variante tipologica della ruota idraulica. Nel 1922 William Moerscher brevett\u00f2 la turbina a vite idrodinamica negli Stati Uniti. Il primo brevetto europeo \u00e8 del tedesco Karl-August Radlik nel 1997, a cui sono seguite alla fine degli anni novanta una serie di installazioni industriali. Attualmente si contano diversi siti equipaggiati con questa tipologia di turbina in piccole centrali idroelettriche in Europa."}
{"id": "4946812", "revid": "36426", "url": "https://it.wikipedia.org/wiki?curid=4946812", "title": "Giovanni Domaschi", "text": "Biografia.\nNato da una famiglia contadina nei pressi di Poiano, frazione di Verona, all'et\u00e0 di 10 anni entra in una bottega da fabbro ferraio e poi si occupa come operaio meccanico nelle officine ferroviarie di Verona.\nA sedici anni fa parte del circolo giovanile socialista di San Pancrazio per aderire poi, tramite il sindacalismo rivoluzionario, all'anarchismo.\nNel 1920 costituisce insieme a Guglielmo Bravo un gruppo operaio comunista nel quartiere di Veronetta, dove aveva aperto un laboratorio meccanico specializzato nella riparazione di biciclette.\nIl 19 aprile 1921 \u00e8 arrestato in seguito ad uno scontro con un gruppo di fascisti. Dopo una detenzione preventiva di oltre un anno \u00e8 condannato a un anno e tre mesi di carcere ed un anno di vigilanza speciale per concorso nel trasporto di ordigni esplosivi.\nDopo vari altri fermi di polizia \u00e8 arrestato il 13 novembre 1926 in seguito alle operazioni di polizia scattate in tutta Italia dopo l'attentato a Mussolini avvenuto a Bologna il 31 ottobre ed \u00e8 condannato a cinque anni di confino.\nDa allora seguiranno diciassette anni tra reclusione e confino in Italia prima della deportazione in Germania.\nDetenuto inizialmente nel carcere degli Scalzi di Verona \u00e8 trasferito il 24 novembre 1926 all'isola di Favignana, all'estremo ovest della Sicilia. Nell'aprile 1927 \u00e8 trasferito all'isola di Lipari, ritenuta pi\u00f9 sicura perch\u00e9 pi\u00f9 distante dalle coste africane.\nAccusato di essere coinvolto in un complotto di sovversivi scoperto a Verona durante la visita concessagli per visitare la madre gravemente ammalata, il 14 febbraio 1928 \u00e8 arrestato e detenuto nelle carceri di Lipari. Il 21 luglio riesce ad evadere, travestito da prete, insieme ad altri compagni ma \u00e8 ripreso il giorno successivo e trasferito alle carceri di Milazzo e in seguito a quelle di Messina.\nNel novembre 1928 \u00e8 trasferito al carcere di Regina Coeli di Roma per esser sottoposto a processo da parte del Tribunale speciale per la difesa dello Stato (1926-1943), dal quale \u00e8 condannato a quindici anni di carcere per l'attivit\u00e0 sovversiva del gruppo anarchico di Verona.\nDestinato al penitenziario di Fossombrone nelle Marche \u00e8 tradotto di nuovo a Messina per il processo relativo alla tentata evasione da Lipari. Condannato ad altri quattro anni, riesce a fuggire il 16 febbraio 1929 con un compagno di cella dopo avere segato le sbarre ed essersi calato con un lenzuolo, ma \u00e8 ripreso dopo tre giorni. Per tale tentativo di evasione \u00e8 condannato a tre ulteriori anni di reclusione.\nRiceve un'altra condanna ad un mese di reclusione per avere rifiutato la benedizione della cella da parte del cappellano del carcere di Fossombrone in occasione della Pasqua del 1931.\nTrasferito nel giugno 1932 nel carcere di Piacenza condivider\u00e0 la cella per quattro anni con Ernesto Rossi, uno dei promotori del movimento Giustizia e Libert\u00e0, che era stato condannato a venti anni dal Tribunale speciale. Saranno trasferiti entrambi a Regina Coeli il 20 novembre 1933 in seguito alla scoperta di un loro progetto di evasione.\nNel carcere di Roma condivider\u00e0 la cella a pi\u00f9 riprese anche con gli altri componenti di Giustizia e Libert\u00e0 Riccardo Bauer, Vincenzo Calace, Francesco Fancello, Nello Traquandi e Bernardino Roberto. Li ritrover\u00e0 successivamente nei luoghi di confino.\nPu\u00f2 godere di una riduzione di pena dovuta al cumulo di alcune condanne e ad amnistie e condoni concessi negli anni, ma deve ancora terminare i cinque anni di confino assegnatigli nel 1926 ed \u00e8 inviato a Ponza il 22 febbraio 1936 e successivamente a Ventotene il 13 luglio 1939.\nA Ponza conosce fra gli altri Sandro Pertini.\nNel dicembre 1939 gli sono assegnati altri cinque anni di confino per la sua pericolosit\u00e0 e cattiva condotta.\nDopo la caduta del fascismo del 25 luglio 1943 gli anarchici confinati a Ventotene sono trasferiti nel campo di internamento di Renicci nel comune di Anghiari ma solo dopo l'armistizio del settembre 1943 riescono a liberarsi.\nDomaschi, rientrato a Verona, entra a far parte del CLN provinciale coordinato dal professor Francesco Viviani (del Partito d'Azione) e composto dall'avvocato Giuseppe Pollorini (liberale), Giuseppe Deambrogi e Guglielmo Bravo (comunisti), Giuseppe Marconcini e Angelo Butturini (socialisti) e il professore Vittore Bocchetta (indipendente). Consiglieri militari sono il tenente colonnello Paolo Rossi, il maggiore Arturo Zenorini e il maresciallo Mario Ardu.\nQuasi tutti i componenti del gruppo sono arrestati dai fascisti tra la fine di giugno e l'inizio di luglio 1944. Trasportato nelle casermette di Montorio Veronese, Domaschi \u00e8 interrogato e torturato pesantemente dai fascisti per poi essere consegnato ai tedeschi, trasferito nel carcere degli Scalzi e poi nelle celle ricavate nei sotterranei del palazzo dell'INA diventato sede del SD (il servizio segreto delle SS).\nInsieme agli altri componenti del CLN veronese \u00e8 trasferito al campo di transito di Bolzano il 25 agosto 1944 e detenuto nel blocco E, recintato col filo spinato perch\u00e9 riservato ai prigionieri politici considerati pi\u00f9 pericolosi.\nLa deportazione in Germania con gli altri componenti del suo gruppo avviene il 5 settembre 1944 con il cosiddetto Trasporto 81, un convoglio ferroviario di carri bestiame che trasporta 433 prigionieri. Tra essi c'\u00e8 anche Eugenio Pertini, fratello di Sandro.\nDomaschi \u00e8 immatricolato il 7 settembre 1944 nel campo di Flossenb\u00fcrg con il triangolo rosso ed il numero 21762. Terminato il periodo di quarantena, \u00e8 destinato a Dachau dove sar\u00e0 immatricolato il 10 ottobre 1944 con il numero di matricola 116381. Classificato come \u201cSchutz\u201d (deportato per motivi di sicurezza), lavorer\u00e0 per alcuni mesi in una fabbrica bellica nel sottocampo di Kottern-Weidach. Trasferito nell'infermeria di Dachau l'11 febbraio 1945 per un problema al ginocchio sinistro, vi morir\u00e0 pochi giorni dopo.\nA Giovanni Domaschi sono state intitolate a Verona una via e una biblioteca."}
{"id": "4946813", "revid": "110157", "url": "https://it.wikipedia.org/wiki?curid=4946813", "title": "Cantone di Saintes (Guadalupa)", "text": "Il cantone di Saintes era un cantone francese dell'arrondissement di Basse-Terre, nel dipartimento d'oltremare della Guadalupa.\nA seguito della riforma approvata con decreto del 24 febbraio 2014, che ha avuto attuazione dopo le elezioni dipartimentali del 2015, \u00e8 stato soppresso.\nComposizione.\nComprendeva i comuni di Terre-de-Bas e di Terre-de-Haut."}
{"id": "4946814", "revid": "322321", "url": "https://it.wikipedia.org/wiki?curid=4946814", "title": "Francesco Maria Rini", "text": "Biografia.\nAppartenente all'Ordine dei frati minori, fu lettore giubilato di teologia nel 1670 e guardiano nel convento del suo Ordine in Gerusalemme. Poi fu ministro provinciale della provincia di Mazara e ministro generale dell'Ordine. Venne designato vescovo di Siracusa il 1\u00ba ottobre 1674, ad appena 50 anni, salvo poi insediarsi ufficialmente una settimana dopo, con l'ordinazione episcopale ricevuta dal cardinale Francesco Barberini. Il 19 ottobre 1676 fu designato vescovo di Agrigento, dove rest\u00f2 fino alla morte, avvenuta il 4 agosto 1696. Ad Agrigento restaur\u00f2 la cattedrale ricostruendone la navata sinistra e facendone la nuova facciata. Celebr\u00f2 il sinodo diocesano. A Polizzi c'\u00e8 ancora la via dove sorgeva la sua casa, via che porta il suo nome.\nGenealogia episcopale.\nLa genealogia episcopale \u00e8:"}
{"id": "4946817", "revid": "110157", "url": "https://it.wikipedia.org/wiki?curid=4946817", "title": "Chiesa di Santa Maria dei Martiri (Maranola)", "text": "La chiesa di Santa Maria dei Martiri \u00e8 un luogo di culto cattolico situato nel centro storico di Maranola, frazione di Formia, in provincia di Latina, all'interno del territorio della parrocchia di San Luca, appartenente all'arcidiocesi di Gaeta.\nCostruita nel medioevo in stile gotico, \u00e8 stata successivamente modificata e arricchita con elementi decorativi barocchi.\nDescrizione.\nArte e architettura.\nLa chiesa di Santa Maria dei Martiri \u00e8 priva di una vera e propria facciata: l'accesso \u00e8 situato alla base della torre campanaria gotica, posta all'angolo orientale dell'edificio. Quest'ultima \u00e8 costituita da quattro ordini: i tre inferiori sono a pianta quadrata, con una monofora nel secondo e il quadrante dell'orologio nel terzo; l'ordine superiore, che ospita la cella campanaria, \u00e8 a pianta ottagonale, con una monofora su ciascuno degli otto lati e copertura a cuspide piramidale.\nL'interno della chiesa presenta una pianta a croce latina con unica navata di due campate coperte con volta a crociera. Nella prima campata della navata si trovano tre altari laterali barocchi in stucco, uno a ridosso di ciascuna parete: l'altare centrale \u00e8 dedicato alla Madonna Addolorata, la quale \u00e8 raffigurata in una statua lignea policroma del XVIII secolo porta entro una nicchia al centro dell'ancona; l'altare di destra \u00e8 dedicato a San Sebastiano e quello di sinistra a San Biagio, entrambi con una statua lignea del santo dedicatario. Nella seconda campata della navata, a ridosso della parete di fondo, vi \u00e8 l'altare maggiore, sormontato da un dipinto del XVI secolo di scuola romana raffigurante la \"Madonna col Bambino tra i Santi Pietro e Paolo\" e, pi\u00f9 in alto, l'\"Assunzione di Maria al Cielo\" con ai lati l'\"Annunciazione\"; il transetto \u00e8 formato da due ambienti pi\u00f9 piccoli posti al lato della seconda campata, decorati come quest'ultima con affreschi del XIII-XIV secolo, tra cui una \"Madonna del Cardellino\" e una \"Madonna del Latte\".\nIn una cappella situata nel transetto di sinistra, di fronte all'ingresso, si trova il pregevole \"Presepe storico\" del XVI secolo, formato da sculture in terracotta disposte su due piani ai lati dell'altare: in quello inferiore vi \u00e8 il gruppo della Nativit\u00e0, mentre in quello superiore sono raffigurante scene della vita quotidiana.\nOrgano a canne.\nAl di sopra del transetto di destra si trova una cantoria, la quale ospita un antico organo a canne costruito da Fabrizio Cimino nel 1761 e restaurato dalla ditta Inzoli-Bonizzi nel 2011-2012.\nLo strumento \u00e8 a trasmissione integralmente meccanica sospesa ed \u00e8 costituito da 495 canne, delle quali 188 sono originali. La cassa che lo racchiude presenta una mostra in tre campi e, nella parte inferiore, la consolle a finestra, con un'unica tastiera di 45 note con prima ottava scavezza e pedaliera a leggio scavezza di 9 note."}
{"id": "4946819", "revid": "63756", "url": "https://it.wikipedia.org/wiki?curid=4946819", "title": "Cantone di Trois-Rivi\u00e8res", "text": "Il cantone di Trois-Rivi\u00e8res \u00e8 un cantone francese dell'arrondissement di Basse-Terre, nel dipartimento d'oltremare della Guadalupa.\nA seguito della riforma approvata con decreto del 24 febbraio 2014, che ha avuto attuazione dopo le elezioni dipartimentali del 2015, \u00e8 passato da 2 a 5 comuni.\nComposizione.\nI 2 comuni facenti parte prima della riforma del 2014 erano:\nDal 2015 i comuni appartenenti al cantone sono i seguenti 5:"}
{"id": "4946824", "revid": "63756", "url": "https://it.wikipedia.org/wiki?curid=4946824", "title": "Cantone di Vieux-Habitants", "text": "Il cantone di Vieux-Habitants \u00e8 un cantone francese dell'arrondissement di Basse-Terre, nel dipartimento d'oltremare della Guadalupa.\nA seguito della riforma approvata con decreto del 24 febbraio 2014, che ha avuto attuazione dopo le elezioni dipartimentali del 2015, non ha sub\u00ecto modifiche.\nComposizione.\nComprende i comuni di Vieux-Habitants e di Baillif."}
{"id": "4946827", "revid": "110157", "url": "https://it.wikipedia.org/wiki?curid=4946827", "title": "Cantone di Basse-Terre-1", "text": "Il cantone di Basse-Terre-1 era un cantone francese dell'arrondissement di Basse-Terre, nel dipartimento d'oltremare della Guadalupa.\nA seguito della riforma approvata con decreto del 24 febbraio 2014, che ha avuto attuazione dopo le elezioni dipartimentali del 2015, \u00e8 stato soppresso.\nComposizione.\nComprendeva solo parte del comune di Basse-Terre."}
{"id": "4946828", "revid": "110157", "url": "https://it.wikipedia.org/wiki?curid=4946828", "title": "Cantone di Basse-Terre-2", "text": "Il cantone di Basse-Terre-2 era un cantone francese dell'arrondissement di Basse-Terre, nel dipartimento d'oltremare della Guadalupa.\nA seguito della riforma approvata con decreto del 24 febbraio 2014, che ha avuto attuazione dopo le elezioni dipartimentali del 2015, \u00e8 stato soppresso.\nComposizione.\nComprendeva solo parte del comune di Basse-Terre."}
{"id": "4946829", "revid": "120343715", "url": "https://it.wikipedia.org/wiki?curid=4946829", "title": "Munito", "text": "Munito (in greco antico \u039c\u03bf\u03cd\u03bd\u03b9\u03c4\u03bf\u03c2) \u00e8 un personaggio della mitologia greca figlio di Acamante (a sua volta figlio di Teseo) e Laodice, figlia di Priamo il re di Troia.\nMitologia.\nLaodice si era innamorata a prima vista di Acamante e decise di avere un rapporto con lui e per riuscire nell'impresa si fece aiutare da una serva di Elena. \nLa serva fece in modo che Acamante e Laodice si sedettero l'uno di fronte all'altro e che lui la scambiasse per una prostituta. Cos\u00ec i due ebbero un rapporto e Laodice rimase incinta, ma Acamante non voleva occuparsi del piccolo e quando nacque lo affid\u00f2 a Etra, la madre di Teseo. \nDopo la caduta di Troia, Etra lo riconsegn\u00f2 al padre e pi\u00f9 avanti, Munito mor\u00ec durante una caccia in Tessaglia perch\u00e9 fu morso di un serpente."}
{"id": "4946830", "revid": "767487", "url": "https://it.wikipedia.org/wiki?curid=4946830", "title": "Football Club Esperia Viareggio 2008-2009", "text": "Questa voce raccoglie le informazioni riguardanti il Football Club Esperia Viareggio nelle competizioni ufficiali della stagione 2008-2009."}
{"id": "4946831", "revid": "110157", "url": "https://it.wikipedia.org/wiki?curid=4946831", "title": "Cantone di Capesterre-Belle-Eau-1", "text": "Il cantone di Capesterre-Belle-Eau-1 era un cantone francese dell'arrondissement di Basse-Terre, nel dipartimento d'oltremare della Guadalupa.\nA seguito della riforma approvata con decreto del 24 febbraio 2014, che ha avuto attuazione dopo le elezioni dipartimentali del 2015, \u00e8 stato soppresso.\nComposizione.\nComprendeva solo parte del comune di Capesterre-Belle-Eau."}
{"id": "4946832", "revid": "110157", "url": "https://it.wikipedia.org/wiki?curid=4946832", "title": "Cantone di Capesterre-Belle-Eau-2", "text": "Il cantone di Capesterre-Belle-Eau-2 era un cantone francese dell'arrondissement di Basse-Terre, nel dipartimento d'oltremare della Guadalupa.\nA seguito della riforma approvata con decreto del 24 febbraio 2014, che ha avuto attuazione dopo le elezioni dipartimentali del 2015, \u00e8 stato soppresso.\nComposizione.\nComprendeva solo parte del comune di Capesterre-Belle-Eau."}
{"id": "4946835", "revid": "96758", "url": "https://it.wikipedia.org/wiki?curid=4946835", "title": "Club Atl\u00e9tico de Madrid 1964-1965", "text": "Questa voce raccoglie le informazioni riguardanti il Club Atl\u00e9tico de Madrid nelle competizioni ufficiali della stagione 1964-1965.\nStagione.\nNella stagione 1964-1965 i \"Colchoneros\", allenati da Otto Bumbel, terminarono il campionato al secondo posto a quattro punti dal , dopo un avvincente testa a testa. Le \"Merengues\" persero lo scontro diretto alla 25\u00aa giornata, scivolando al secondo posto. Tuttavia due partite dopo l'Atl\u00e9tico fu sconfitto in casa dell' e perse nuovamente il primato in favore dei rivali. Nelle coppe la squadra si ritrov\u00f2 di fronte alle stesse compagini incontrate la stagione precedente. In Coppa del General\u00edsimo, l'Atl\u00e9tico Madrid affront\u00f2 nuovamente in finale il , ma stavolta riusc\u00ec a vincere la terza coppa della sua storia. Tra i risultati, fu memorabile il 4-0 rifilato al Real Madrid ed eclatante la vittoria per 8-1 conseguita contro la , che rappresenta tuttora il record di vittoria col maggior scarto di reti contro la squadra basca. In Coppa delle Fiere, i \"Rojiblancos\" persero in semifinale, per il secondo anno consecutivo contro la ."}
{"id": "4946836", "revid": "63756", "url": "https://it.wikipedia.org/wiki?curid=4946836", "title": "Cantone di Sainte-Rose-1", "text": "Il cantone di Sainte-Rose-1 \u00e8 un cantone francese dell'arrondissement di Basse-Terre, nel dipartimento d'oltremare della Guadalupa.\nA seguito della riforma approvata con decreto del 24 febbraio 2014, che ha avuto attuazione dopo le elezioni dipartimentali del 2015, \u00e8 passato da 1 a 2 comuni pi\u00f9 una frazione.\nComposizione.\nPrima della riforma del 2014 comprendeva solo parte del comune di Sainte-Rose.\nDal 2015 i comuni appartenenti al cantone sono i seguenti:"}
{"id": "4946837", "revid": "63756", "url": "https://it.wikipedia.org/wiki?curid=4946837", "title": "Cantone di Sainte-Rose-2", "text": "Il cantone di Sainte-Rose-2 \u00e8 un cantone francese dell'arrondissement di Basse-Terre, nel dipartimento d'oltremare della Guadalupa.\nA seguito della riforma approvata con decreto del 24 febbraio 2014, che ha avuto attuazione dopo le elezioni dipartimentali del 2015, \u00e8 stato ridefinito.\nComposizione.\nComprende parte del comune di Sainte-Rose."}
{"id": "4946838", "revid": "1272592", "url": "https://it.wikipedia.org/wiki?curid=4946838", "title": "Football Club Esperia Viareggio 2009-2010", "text": "Questa voce raccoglie le informazioni riguardanti il Football Club Esperia Viareggio nelle competizioni ufficiali della stagione 2009-2010."}
{"id": "4946839", "revid": "1431409", "url": "https://it.wikipedia.org/wiki?curid=4946839", "title": "Football Club Esperia Viareggio 2010-2011", "text": "Questa voce raccoglie le informazioni riguardanti il Football Club Esperia Viareggio nelle competizioni ufficiali della stagione 2010-2011."}
{"id": "4946840", "revid": "92723", "url": "https://it.wikipedia.org/wiki?curid=4946840", "title": "Brabham BT2", "text": "La Brabham BT2 \u00e8 una vettura da competizione realizzata dalla Brabham nel 1962.\nSviluppo.\nDopo aver abbandonato la scuderia Cooper nel 1961, Jack Brabham un\u00ec le forze con Ron Tauranac per l'apertura di un proprio team automobilistico. Tale squadra venne inizialmente denominata MRD (Motor Racing Developments), ma dal momento che il suono prodotto dalla pronuncia della sigla era simile a quello di una parolaccia in lingua francese, si decise di cambiare il nome ponendogli quello del suo fondatore. La prima vettura realizzata fu la BT2, una monoposto progettata per competere nella Formula Junior.\nTecnica.\nProdotta in 11 esemplari, la BT2 sfruttava un telaio tubolare in acciaio in configurazione spaceframe avvolto da una carrozzeria in fibra di vetro. Come propulsore era impiegato un Ford Cosworth 109E derivato dalla Ford Anglia da 103 cv di potenza e gestito da un cambio manuale a quattro rapporti. L'impianto frenante era costituito da quattro freni a disco, mentre le sospensioni erano a doppi bracci trasversali con molle elicoidali coassiali e barra stabilizzatrice nella sezione anteriore e quadrilateri trasversali, doppi bracci, molle elicoidali e barra stabilizzatrice nella parte posteriore.\nSuccessivamente, nel 1963, la BT2 venne aggiornata e trasformata nella BT6, della quale sono stati costruiti 20 esemplari ulteriori. Il propulsore Ford Cosworth 109E venne potenziato a 110 cv.\nAttivit\u00e0 sportiva.\nLa BT2 venne impiegata nel 1962 nel campionato di Formula Junior da piloti come Frank Gardner e Jo Schlesser, i quali ottennero ottimi risultati, tra cui la prima vittoria del team inglese realizzata proprio da Schlesser.\nNel 1963, quando fu schierata la BT6, le vittorie cominciarono a giungere numerose anche grazie all'operato di Denny Hulme e di Jo Schlesser. Fu l'ultima stagione trascorsa dal team inglese in Formula Junior, in quanto la vettura successiva, la BT9, venne studiata per competere nella Formula 3."}
{"id": "4946842", "revid": "767487", "url": "https://it.wikipedia.org/wiki?curid=4946842", "title": "Football Club Esperia Viareggio 2011-2012", "text": "Questa voce raccoglie le informazioni riguardanti il Football Club Esperia Viareggio nelle competizioni ufficiali della stagione 2011-2012."}
{"id": "4946846", "revid": "119159", "url": "https://it.wikipedia.org/wiki?curid=4946846", "title": "Apologo di Menenio Agrippa", "text": "L'apologo di Menenio Agrippa o di Agrippa Menenio Lanato fu un discorso pronunciato da quest'ultimo nel 494 a.C. ai plebei in rivolta che, per protesta, avevano abbandonato la citt\u00e0 e occupato il Monte Sacro (pi\u00f9 probabilmente il colle Aventino) per ottenere la parificazione dei diritti con i patrizi. All'epoca, Agrippa Menenio rivestiva la carica di senatore di rango consolare. L'apologo ci \u00e8 pervenuto grazie allo storico Tito Livio che lo ha riportato nel secondo libro della sua Storia di Roma \"Ab Urbe condita\".\nTesto e contenuto dell'apologo.\nAgrippa spieg\u00f2 l'ordinamento sociale romano metaforicamente, paragonandolo ad un corpo umano nel quale, come in tutti gli insiemi costituiti da parti connesse tra loro, gli organi sopravvivono solo se collaborano e, diversamente, periscono; conseguentemente, se le braccia (il popolo) si rifiutassero di lavorare, lo stomaco (il senato) non riceverebbe cibo ma, in tal caso, ben presto tutto il corpo, braccia comprese, deperirebbe per mancanza di nutrimento.\nConseguenze dell'apologo.\nGrazie alla mediazione di Agrippa, la situazione fu ricomposta ed i plebei fecero ritorno alle loro occupazioni, scongiurando cos\u00ec la prima grande rottura fra patrizi e plebei. \nSuccessivamente, la plebe ottenne l'istituzione dei tribuni della plebe e degli edili della plebe e l'istituzione di una propria assemblea, il \"concilium plebis\", che eleggeva i tribuni e gli edili plebei. Le delibere dei \"concilia plebis\" (plebisciti) avrebbero avuto valore di legge per i plebei. Sia i tribuni che gli edili della plebe erano inviolabili."}
{"id": "4946856", "revid": "3115", "url": "https://it.wikipedia.org/wiki?curid=4946856", "title": "Alfonso Dal Pozzo Farnese", "text": "Biografia.\nSecondogenito di Emilio, conte di Castelnovo val Tidone, rimase orfano del padre all'et\u00e0 di 7 anni. Accolto alla corte di Ranuccio I Farnese, rimase a Parma come paggetto fino all'avvio degli studi ecclesiastici nel 1592, a Roma.\nLaureatosi in legge fece ritorno a Parma dove prosegu\u00ec gli studi in teologia fino a quando, all'et\u00e0 di 23 anni, il duca Farnese lo volle come gentiluomo di corte e lo invi\u00f2 come ambasciatore nella Repubblica di Venezia e nella Repubblica di Genova e lo incaric\u00f2 di rappresentarlo presso il Vicer\u00e9 di Napoli e l'imperatore Ferdinando I d'Asburgo.\nIl 30 marzo 1620 venne eletto vescovo di Borgo San Donnino da Papa Paolo V. Il 5 aprile venne consacrato a Roma dal cardinale Roberto Ubaldini nella chiesa di Santa Maria Maggiore. Il 16 aprile prese possesso della diocesi per procura e fece il solenne ingresso il 15 giugno ma dimor\u00f2 a Parma sino alla morte del duca Ranuccio Farnese nel 1622.\nIn diocesi diede inizio alla visita pastorale il 25 luglio 1623 e celebr\u00f2 il sinodo diocesano il 20 maggio 1624. Fond\u00f2 il seminario, con atto del 30 aprile 1626, portando a compimento l'opera iniziata dai vescovi suoi predecessori, monsignor Papirio Picedi e monsignor Giovanni Linati.\nMor\u00ec il 25 agosto 1626 a seguito di una forte colica renale, causata da un calcolo, e venne sepolto il 27 agosto nella Cattedrale di Borgo San Donnino.\nOrigine del cognome Farnese.\nLa famiglia Dal Pozzo acquis\u00ec il privilegio di aggiungere Farnese al cognome grazie alla devozione dimostrata ai Farnese da Barnaba Dal Pozzo, nonno di Alfonso Dal Pozzo Farnese.\nBarnaba Dal Pozzo fu dottore collegiato piacentino che per primo giur\u00f2 fedelt\u00e0 al duca Pier Luigi Farnese quando il 23 settembre 1545 prese possesso del ducato di Parma e Piacenza. Dopo la congiura che port\u00f2 alla morte del duca il 10 settembre 1547, Barnaba ebbe il coraggio di far disseppellire la salma dalla cittadella di Piacenza e farle dare sepoltura in chiesa.\nOttavio Farnese, figlio di Pier Luigi e suo successore come duca di Parma e Piacenza, in premio per la piet\u00e0 dimostrata verso il padre, il 2 marzo 1573 concesse al figlio di Barnaba, Emilio Dal Pozzo, di aggiungere Farnese al cognome, i gigli azzurri in campo d'oro allo stemma di casa e lo cre\u00f2 conte di Castelnovo val Tidone, titolo nobiliare a cui ebbero diritto i discendenti maschi.\nGenealogia episcopale.\nLa genealogia episcopale \u00e8:"}
{"id": "4946857", "revid": "240860", "url": "https://it.wikipedia.org/wiki?curid=4946857", "title": "Alfonso Pozzi", "text": ""}
{"id": "4946862", "revid": "28592", "url": "https://it.wikipedia.org/wiki?curid=4946862", "title": "Drankov", "text": ""}
{"id": "4946870", "revid": "697352", "url": "https://it.wikipedia.org/wiki?curid=4946870", "title": "Sultano del Marocco", "text": ""}
{"id": "4946875", "revid": "450700", "url": "https://it.wikipedia.org/wiki?curid=4946875", "title": "Cardiopatia congenita", "text": ""}
{"id": "4946880", "revid": "33528", "url": "https://it.wikipedia.org/wiki?curid=4946880", "title": "Artes Moriendi", "text": ""}
{"id": "4946881", "revid": "149485", "url": "https://it.wikipedia.org/wiki?curid=4946881", "title": "Nick Zoricic", "text": "Biografia.\nNato a Sarajevo nel 1983, si trasfer\u00ec con la famiglia a Toronto in Canada.\nStagioni 2002-2009.\nAttivo inizialmente nello sci alpino, Zoricic inizi\u00f2 a disputare gare FIS nel dicembre del 1998; in Nor-Am Cup esord\u00ec il 4 dicembre 2001 a Lake Louise in supergigante (52\u00ba) e conquist\u00f2 il miglior piazzamento il 14 marzo 2003 a Nakiska in slalom speciale (4\u00ba). In Coppa del Mondo disput\u00f2 quattro gare, tutte slalom speciali (la prima il 23 dicembre 2003 a Park City, l'ultima il 27 febbraio 2005 a Kranjska Gora), senza completarne nessuna.\nDall'inizio del 2009 dedic\u00f2 prevalentemente al freestyle (anche se aveva gi\u00e0 preso parte a una gara dell'Australia New Zealand Cup nell'agosto precedente), specialit\u00e0 ski cross, debuttando in Coppa del Mondo il 19 gennaio a Lake Placid (61\u00ba) e in Nor-Am Cup il 27 gennaio a Copper Mountain, subito ottenendo il suo unico podio (3\u00ba). Sempre nel 2009, il 2 febbraio, prese per l'ultima volta il via nella Nor-Am Cup di sci alpino, sempre in slalom speciale, senza completare quella che sarebbe rimasta la sua ultima gara nello disciplina; durante la sua carriera nello sci alpino non prese parte a rassegne olimpiche o iridate.\nStagioni 2011-2012.\nIl 7 gennaio 2011 conquist\u00f2 a Sankt Johann in Tirol il primo podio in Coppa del Mondo (2\u00ba alle spalle dello statunitense John Teller) e ai successivi Mondiali di Deer Valley, sua unica presenza iridata, si classific\u00f2 8\u00ba; il 15 gennaio 2012 conquist\u00f2 il secondo e ultimo podio in Coppa del Mondo, a Les Contamines (3\u00ba).\nMor\u00ec il 10 marzo successivo a causa di un grave incidente occorsogli mentre stava disputando gli ottavi di finale della gara di Coppa del Mondo a Grindelwald (nella quale fu comunque classificato al 13\u00ba posto): a seguito della caduta l'atleta riport\u00f2 un trauma cranico e, nonostante il trasporto presso l'ospedale di Interlaken, all'arrivo ne fu constatato il decesso."}
{"id": "4946896", "revid": "104458", "url": "https://it.wikipedia.org/wiki?curid=4946896", "title": "Nik Zoricic", "text": ""}
{"id": "4946899", "revid": "298229", "url": "https://it.wikipedia.org/wiki?curid=4946899", "title": "Backlash 2008", "text": "Backlash 2008 \u00e8 stata la decima edizione dell'omonimo evento in pay-per-view prodotto dalla WWE. L'evento si \u00e8 svolto il 27 aprile 2008 presso la 1st Mariner Arena di Baltimore.\nStoryline.\nIl 30 marzo, a WrestleMania XXIV, Randy Orton difese con successo il WWE Championship in un Triple Threat match che includeva anche John Cena e Triple H. Nella puntata di \"Raw\" del 31 marzo John \"Bradshaw\" Layfield interruppe la celebrazione di Orton per poi sfidarlo ad un incontro per il titolo; che fu poi reso ufficiale per Backlash. Nella puntata di \"Raw\" del 7 aprile Triple H, dopo essersi lamentato con il General Manager dello show, William Regal, per come si era concluso l'incontro di WrestleMania, ottenne un Handicap match contro Orton e JBL per la sera stessa; che lo stesso Triple H poi vinse per inserirsi nella contesa di Backlash, trasformandola in un Triple Threat match. Nella puntata di \"Raw\" del 14 aprile, dopo che aveva vinto un Handicap match contro Triple H e JBL, anche John Cena fu aggiunto all'incontro di Backlash, che divent\u00f2 quindi un Fatal 4-Way Elimination match tra Orton, Triple H, JBL e Cena stesso con in palio il WWE Championship (di Orton).\nA WrestleMania XXIV, The Undertaker sconfisse il campione Edge, conquistando cos\u00ec il World Heavyweight Championship per la seconda volta e portando la sua \"Streak\" sul 16-0. Nella puntata di \"SmackDown\" del 4 aprile la General Manager Vickie Guerrero sanc\u00ec dunque un rematch tra The Undertaker e Edge con il titolo in palio per Backlash.\nA WrestleMania XXIV, Shawn Michaels sconfisse Ric Flair in un Career Threatening match, costringendolo al ritiro dal mondo del wrestling. Nella puntata di \"SmackDown\" del 4 aprile Batista defin\u00ec Michaels come una persona \"egoista\" per quello che aveva fatto nei confronti di Flair (mentore di Batista ai tempi dell'Evolution). Nella puntata di \"Raw\" del 7 aprile, dopo che i due avevano avuto un altro scontro verbale durante l\"'Highlight Reel\" dell'Intercontinental Champion Chris Jericho, i General Manager William Regal e Vickie Guerrero decisero di ufficializzare un match tra Michaels e Batista per Backlash. Nella puntata di \"Raw\" del 14 aprile, dopo che Michaels aveva avuto un duro confronto con Jericho, Regal decise di nominare lo stesso Jericho come arbitro speciale dell'incontro tra Michaels e Batista di Backlash.\nA WrestleMania XXIV, dopo che aveva vinto una Battle Royal match per ottenere il diritto di affrontare l'ECW Champion Chavo Guerrero nel corso della serata, Kane sconfisse proprio lo stesso Guerrero in 11 secondi, conquistando cos\u00ec l'ECW Championship per la prima volta. Nella puntata di \"SmackDown\" del 4 aprile la General Manager Vickie Guerrero annunci\u00f2 un rematch tra i due con il titolo in palio per Backlash.\nNella puntata di \"SmackDown\" del 16 novembre 2007, dopo che avevano perso il WWE Tag Team Championship contro John Morrison e The Miz, lo United States Champion Montel Vontavious Porter attacc\u00f2 brutalmente il suo compagno/rivale Matt Hardy, infortunandolo al ginocchio. A WresteMania XXIV, dopo quasi quattro mesi d'assenza, Hardy ritorn\u00f2 attaccando MVP durante il Money in the Bank Ladder match, colpendolo con una \"Twist of Fate\" dalla cima della scala e costandogli la vittoria (che difatti and\u00f2 a CM Punk). Nella puntata di \"SmackDown\" del 4 aprile, dopo che Hardy aveva sconfitto MVP in un incontro non titolato, fu sancito un match tra i due con in palio lo United States Championship per Backlash.\nNella puntata di \"SmackDown\" dell'11 aprile Big Show interruppe una celebrazione indiana di The Great Khali, colpendolo poi con il \"KO Punch\". Un match tra i due fu poi annunciato per Backlash.\nPer Backlash fu inoltre sancito che Beth Phoenix, Layla, Jillian Hall, Melina, Natalya e Victoria avrebbero affrontato Ashley, Cherry, Kelly Kelly, Maria, Michelle McCool e la Women's Champion Mickie James."}
{"id": "4946904", "revid": "106376", "url": "https://it.wikipedia.org/wiki?curid=4946904", "title": "Quartiere Harar", "text": "Il quartiere Harar \u00e8 un complesso di edilizia residenziale pubblica di Milano, posto tra i quartieri di Quarto Cagnino e San Siro, nei pressi dello stadio di San Siro.\nStoria.\nIl quartiere Harar fu costruito nell'ambito del piano INA-Casa per la costruzione di case popolari.\nLa sua struttura urbanistica venne studiata dagli architetti Figini, Pollini e Ponti; venne realizzato dal 1951 al 1955.\nCaratteristiche.\nIl complesso occupa un'area di 137\u00a0000\u00a0m2, e conta 942 alloggi per un totale di 4800 vani; fu progettato per accogliere 5500 abitanti.\nLa struttura urbanistica, studiata dagli architetti Figini, Pollini e Ponti, si caratterizza per il contrasto fra i lunghi edifici in linea (\"grattacieli orizzontali\"), alti cinque piani, e le casette unifamiliari a due piani, raggruppate in piccoli isolati (\"insulae\").\nI \"grattacieli orizzontali\" sono variamente disposti, delimitando uno spazio verde centrale in cui sono posti gli edifici scolastici; gli spazi residui verso le strade esterne sono invece occupati dalle \"insulae\", di forma irregolare.\nLe due tipologie edilizie contrastano anche per lo stile architettonico: mentre i \"grattacieli orizzontali\" sono disegnati in stile razionalista, nelle \"insulae\" si ritrovano elementi dell'edilizia rurale tradizionale. Nelle intenzioni dei progettisti, questa dualit\u00e0 avrebbe dovuto simboleggiare la progressiva trasformazione della campagna verso l'ambiente urbano.\nComplessivamente vennero costruiti 9 \"grattacieli orizzontali\" (indicati con lettere da A a I) e 12 \"insulae\" (indicate con numeri romani da I a XII); di seguito se ne riportano i singoli progettisti:"}
{"id": "4946908", "revid": "22475", "url": "https://it.wikipedia.org/wiki?curid=4946908", "title": "Krasnoperekopsk", "text": "Krasnoperekopsk (; ; in tataro: \"Krasnoperekopsk\") \u00e8 una citt\u00e0 della Repubblica di Crimea, con 26.268 abitanti nel 2014.\nPopolazione.\nComposizione etnica degli abitanti della citt\u00e0 di Krasnoperekopsk secondo i dati del censimento 2001:\nSociet\u00e0.\nEvoluzione demografica.\nSecondo il censimento del 2006, alla popolazione della citt\u00e0 hanno partecipato principalmente i seguenti gruppi etnici: Russi - 55,4%; Ucraini - 45,5%; Tatari di Crimea - 3,8%."}
{"id": "4946912", "revid": "298229", "url": "https://it.wikipedia.org/wiki?curid=4946912", "title": "Judgment Day 2008", "text": "Judgment Day 2008 \u00e8 stata la decima edizione dell'omonimo evento in pay-per-view prodotto dalla WWE. L'evento ha avuto luogo il 18 maggio 2008 presso il Qwest Center di Omaha.\nStoryline.\nIl 27 aprile, a Backlash, Triple H vinse un Fatal 4-Way Elimination match che includeva anche John Cena, John \"Bradshaw\" Layfield e il campione Randy Orton, conquistando cos\u00ec il WWE Championship per la settima volta. Nella puntata di \"Raw\" del 28 aprile il General Manager dello show rosso, William Regal, dopo che aveva interrotto il loro rematch per il titolo, annunci\u00f2 uno Steel Cage match tra Triple H e Orton con in palio il WWE Championship per Judgment Day.\nA Backlash, The Undertaker difese con successo il World Heavyweight Championship contro Edge. Nella puntata di \"SmackDown\" del 2 maggio la General Manager Vickie Guerrero, dopo aver indicato la \"Hell's Gate\" (manovra di sottomissione utilizzata da The Undertaker per sconfiggere Edge a Backlash) come una presa di sottomissione illegale, priv\u00f2 The Undertaker stesso del titolo, rendendolo quindi vacante. Nella puntata di \"SmackDown\" del 9 maggio la Guerrero sanc\u00ec dunque un match tra Edge (il quale aveva vinto un Battle Royal match per assicurarsi tale posto) e The Undertaker con in palio il vacante World Heavyweight Championship per Judgment Day.\nA Backlash, Shawn Michaels sconfisse Batista dopo che questi lo aveva incolpato di aver volontariamente costretto il suo ex mentore Ric Flair al ritiro dal mondo del wrestling. Nella puntata di \"Raw\" del 28 aprile l'Intercontinental Champion Chris Jericho (il quale aveva svolto il ruolo dell'arbitro speciale del match tra Michaels e Batista di Backlash) accus\u00f2 Michaels di aver finto un infortunio per sconfiggere Batista; tuttavia lo stesso Michaels neg\u00f2 tale affermazione. Nella puntata di \"Raw\" del 5 maggio il General Manager Willam Regal annunci\u00f2 poi un match tra Michaels e Jericho per Judgment Day; senza per\u00f2 l'Intercontinental Championship di Jericho in palio.\nA Backlash, durante il Fatal 4-Way Elimination match, John Cena elimin\u00f2 John \"Bradshaw\" Layfield dall'incontro valevole per il WWE Championship. Nella puntata di \"Raw\" del 28 aprile JBL sfid\u00f2 Cena ad un match per Judgment Day; con quest'ultimo che poi accett\u00f2.\nNella puntata di \"Raw\" del 14 aprile Mickie James sconfisse la campionessa Beth Phoenix, conquistando cos\u00ec il Women's Championship per la quarta volta. Nella puntata di \"Raw\" del 5 maggio Mickie difese con successo il titolo nella rivincita contro Beth dopo che quest'ultima era stata involontariamente colpita dalla sua alleata Melina. Nella puntata di \"Raw\" del 12 maggio, dopo che Melina aveva effettuato un \"turn face\" attaccando Beth, fu sancito un Triple Threat match tra Mickie, Beth e Melina con in palio il Women's Championship (di Mickie) per Judgment Day.\nNella puntata di \"ECW\" del 6 maggio i WWE Tag Team Champions John Morrison e The Miz, durante il loro \"Dirt Sheet\", attaccarono verbalmente l'ECW Champion Kane e il Mr. Money in the Bank CM Punk. Nella puntata di \"ECW\" del 13 maggio The Miz sconfisse Punk, mentre Morrison batt\u00e9 Kane in un incontro non titolato. Un match per il WWE Tag Team Championship tra Morrison e The Miz contro Kane e Punk fu poi annunciato per Judgment Day.\nPer Judgment Day fu inoltre sancito un match tra il rientrante Jeff Hardy (di ritorno da una legittima sospensione per aver violato la Wellness Policy della WWE) e Montel Vontavious Porter."}
{"id": "4946913", "revid": "103952380", "url": "https://it.wikipedia.org/wiki?curid=4946913", "title": "Mure\u0219", "text": ""}
{"id": "4946914", "revid": "879165", "url": "https://it.wikipedia.org/wiki?curid=4946914", "title": "NXT Wrestling", "text": ""}
{"id": "4946922", "revid": "415140", "url": "https://it.wikipedia.org/wiki?curid=4946922", "title": "Joseph Grew", "text": "Biografia.\nNato a Boston e di origini aristocratiche, Grew studi\u00f2 a Groton e a Harvard, dove conobbe Franklin Delano Roosevelt, il futuro presidente degli Stati Uniti. Dopo essere stato impegnato in varie missioni diplomatiche in Europa, dove fu ambasciatore prima in Danimarca e poi in Svizzera, nel 1932 fu nominato ambasciatore statunitense in Giappone e vi rimase fino all'attacco di Pearl Harbor. Per quanto riguardava le relazioni con il Giappone, Grew non fu in accordo con il segretario di Stato Cordell Hull ed, anzi, dichiar\u00f2 che la guerra avrebbe potuto scoppiare all'improvviso, drammaticamente e pericolosamente, se Washington non avesse reso pi\u00f9 elastica la sua politica di intransigenza nei confronti dell'Impero nipponico.\nNell'agosto 1941 ebbe un importante incontro con il Ministro degli Esteri Teijir\u014d Toyoda, dopo il quale si convinse che un incontro tra il Primo ministro giapponese, il principe Fumimaro Konoe, ed il presidente Roosevelt avrebbe potuto evitare la guerra tra le due nazioni. Nel settembre dello stesso anno scrisse una lunga lettera al presidente Roosevelt per caldeggiare la stipulazione di un accordo che non mortificasse il Giappone.\nA met\u00e0 ottobre Hideki T\u014dj\u014d prese il posto di Konoe come primo ministro giapponese e, nonostante tutte le buone intenzioni di Grew, i rapporti tra le due nazioni degenerarono velocemente fino al punto di rottura ed all'attacco di sorpresa alla flotta americana nella baia di Pearl Harbor. Dopo l'attacco Grew fu trattenuto in Giappone per nove mesi; alla fine fu rilasciato dal governo giapponese e riusc\u00ec a rientrare negli Stati Uniti nell'agosto 1942.\nNella fase finale della seconda guerra mondiale Grew, nominato vice-segretario di stato, esercit\u00f2 una profonda influenza sulla politica estera americana; convinto della necessit\u00e0 di contrastare la politica dell'Unione Sovietica in Europa, divenne uno dei pi\u00f9 importanti consiglieri del nuovo presidente Harry Truman. L'8 maggio 1945, il giorno stesso della resa della Germania nazista, present\u00f2 subito un decreto al presidente che prevedeva l'immediata cessazione delle forniture militari e dell'aiuto economico americano all'Unione Sovietica. Il piano venne approvato da Truman e contribu\u00ec ad aumentare la tensione tra le due grandi potenze. \nGrew inoltre propose al presidente Truman che nelle trattative di pace con il Giappone fosse salvaguardato il trono dell'imperatore Hirohito, perch\u00e9 convinto che questa fosse la condizione indispensabile affinch\u00e9 il Giappone si arrendesse pi\u00f9 agevolmente. Terminata la guerra, nel 1945 si ritir\u00f2 a vita privata."}
{"id": "4946924", "revid": "943256", "url": "https://it.wikipedia.org/wiki?curid=4946924", "title": "Ro\u0219cani", "text": ""}
{"id": "4946930", "revid": "126257", "url": "https://it.wikipedia.org/wiki?curid=4946930", "title": "Quartiere Valsesia", "text": "Quartiere Valsesia \u00e8 un complesso di edilizia residenziale di Milano, situato nel quartiere di Baggio.\nStoria.\nQuartiere Valsesia \u00e8 stato concepito alla fine degli anni '60 ed \u00e8 stato realizzato a met\u00e0 degli anni '70 del Novecento da cooperative aderenti al Consorzio Lombardo per la Casa (ACLI). \nCaratteristiche.\nIl complesso residenziale prende il nome dalla Via Valsesia, arteria che attraversa tutta l'area. \nIl complesso \u00e8 costituito esclusivamente di edifici residenziali, per un totale di alloggi, a cui si aggiungono l'asilo nido, la chiesa di San Pier Giuliano Eymard e i campi sportivi delle Associazioni Sportive Dilettantistiche, OSPG e Polisportiva Valsesia.\nL'area centrale del complesso, compresa nella superficie interna all'isolato di via Valsesia, \u00e8 costituita da un parco di oltre (oggi denominato \"Parco in memoria delle Vittime Italiane nei Gulag\") e da un centro sportivo. \nLa destinazione della zona che lo circonda \u00e8 \"verde comunale\".\nIl complesso presenta un'organizzazione microurbanistica che lo differenzia notevolmente dalla classica lottizzazione edilizia, dove gli isolati sono di dimensioni piuttosto ridotte e fiancheggiati da edifici in cortina, creando una maglia viaria pi\u00f9 o meno ortogonale con molti incroci.\nInfatti, Quartiere Valsesia \u00e8 caratterizzato da un unico grande isolato, di circa di perimetro (forse il pi\u00f9 vasto tra quelli residenziali di Milano), definito da una sola via le cui due estremit\u00e0 dipartono da via Bagarotti.\nIl tracciato della via \u00e8 curvilineo e segue l'allineamento dei complessi abitativi, che sono disposti su un solo lato della via stessa.\nNegli anni successivi alla realizzazione del complesso, sono stati creati altri collegamenti viari con via Valsesia, sia per spezzare viabilisticamente l'isolamento che conseguiva dalla soluzione originaria adottata sia per consentire il passaggio di una linea di mezzi pubblici."}
{"id": "4946932", "revid": "2016868", "url": "https://it.wikipedia.org/wiki?curid=4946932", "title": "Dan Smith", "text": " Al di fuori del gruppo, Smith \u00e8 attivo soprattutto come autore per altri interpreti, avendo scritto musica per artisti come Olly Murs, Clean Bandit, James Arthur, Tom Grennan, Foxes e Jessie J.\nBiografia.\nCarriera da solista.\nSmith inizia ad esibirsi in pubblico nel 2007 dopo avere vinto il Bright Young Things, concorso di musica della citt\u00e0 di Leeds che gli d\u00e0 la possibilit\u00e0 di tenere un piccolo tour che tocca varie citt\u00e0 del Regno Unito.\nIl 2 febbraio 2009 pubblica il suo primo singolo B-side \"Alchemy/Words are words\" accompagnato ancora una volta da un breve tour. Pur non riuscendo ad ottenere grande successo come solista, continua a scrivere e comporre musica nella sua camera da letto mobilitandosi intanto per realizzare il suo obiettivo, la formazione di una band.\nBastille.\n\u00c8 nel 2010 che Smith inizia un nuovo progetto musicale che lo porta a realizzare il suo sogno di fondare una band, nascono i Bastille. La nuova formazione comprende quattro elementi: Dan Smith (voce, tastiera e percussioni), Kyle Simmons (tastiera, percussioni e cori), William Farquarson (basso, chitarra e cori) e Chris \u201cWoody\u201d Wood (batteria e cori).\n\u00c8 il caso che porta i quattro a ritrovarsi sulla stessa strada. Smith incontra Wood grazie a un volantino per lezioni di batteria lasciato dal batterista nella cassetta della posta di Smith. I due decidono di iniziare a lavorare insieme, ma il progetto musicale \u00e8 ancora senza nome. Durante un concerto Smith e Wood incontrano quello che diventer\u00e0 il terzo elemento della band, Farquarson. Con un passato da jazzista alle spalle, il bassista decide di intraprendere una nuova strada unendosi agli altri due elementi. \u00c8 con l'arrivo del quarto e ultimo elemento, Simmons, incontrato durante una festa, che la band \u00e8 al completo e inizia il progetto dei Bastille. La prima esibizione della band risale al 2011.\nIl nome dei Bastille \u00e8 legato alla data di nascita di Smith, nato il 14 luglio, giorno in cui in Francia si celebra la Presa della Bastiglia.\nL'album di debutto della band, \"Bad Blood\", esce in Europa il 4 marzo 2013. A poco meno di un anno dall'uscita dell'album, il 19 febbraio 2014, i Bastille vengono premiati come \"Best Breakthrough Act\" (\"Artista rivelazione\") ai BRIT Award.\nAttivit\u00e0 autoriale.\nNel 2010, in concomitanza con il lancio dei Bastille, Smith debutta come autore scrivendo due brani per l'album \"Ten\" di Gabriella Cilmi, nonch\u00e9 la collaborazione fra Olly Murs e Jessie J \"Love Shine Down\". Negli anni successivi continua a scrivere vari brani per altri artisti, tra cui il singolo di Foxes \"Better Love\" e quello dei Clean Bandit \"Higher\".\nInfluenze.\nSmith cresce ascoltando i vinili dei genitori, senza avere precise preferenze musicali. Dichiara tuttavia in molte interviste di essere un grande appassionato di Simon &amp; Garfunkel e Regina Spektor, la cui influenza \u00e8 evidente soprattutto nei suoi primi lavori.\nOltre alla passione per la musica, Smith \u00e8 un grande cinefilo e questa sua seconda passione va ad influenzare gran parte della musica dei Bastille. Da grande ammiratore di David Lynch, Smith dedica una canzone, Laura Palmer, alla protagonista della serie I segreti di Twin Peaks, diretta da Lynch. Il theme della serie viene utilizzato all'apertura dei concerti della band. Il suo amore per il regista David Lynch \u00e8 con ottima probabilit\u00e0 l'ispirazione del taglio di capelli che ha Dan stesso (in una foto che lo ritrae durante l'incontro con il regista stesso pare dimostrare questa tesi)\nMolte citazioni filmografiche sono poi riprese nei brani di Other People's Heartache parte 1 e parte 2, album di mashup pubblicati nel 2012. La passione per il cinema ritorna nel video, montato dallo stesso Smith, che ha accompagnato il primo lancio del singolo \u201cFlaws\u201d che mostra spezzoni del film La rabbia giovane di Terrence Malick.\nVita privata.\nDan Smith \u00e8 cresciuto a sud di Londra in una famiglia di origine sud africana, provenienti da Durban, con i due genitori avvocati e una sorella, Fran. Si laurea in Letteratura Inglese presso l'Universit\u00e0 di Leeds nel 2007. Durante la diretta Instagram della serie #TogetherAtHome del 22 marzo 2020, il frontman del Bastille raccont\u00f2 che lui e sua sorella ascoltavano sempre la canzone dei Fugees \"Killing Me Softly\" quando erano piccoli."}
{"id": "4946933", "revid": "181699", "url": "https://it.wikipedia.org/wiki?curid=4946933", "title": "Timi\u0219", "text": ""}
{"id": "4946934", "revid": "85915625", "url": "https://it.wikipedia.org/wiki?curid=4946934", "title": "\u0218tefan cel Mare", "text": ""}
{"id": "4946935", "revid": "450700", "url": "https://it.wikipedia.org/wiki?curid=4946935", "title": "Necrosi corticale simmetrica", "text": ""}
{"id": "4946940", "revid": "65559565", "url": "https://it.wikipedia.org/wiki?curid=4946940", "title": "Vinca il migliore", "text": ""}
{"id": "4946941", "revid": "1185701", "url": "https://it.wikipedia.org/wiki?curid=4946941", "title": "Ginnastica ai Giochi della XI Olimpiade - Concorso a squadre femminile", "text": "La competizione del Concorso a squadre femminile di Ginnastica artistica dei Giochi della XI Olimpiade si \u00e8 svolta al Teatro all'aperto di Dietrich Eckert di Berlino il giorno 12 agosto 1936.\nRisultati.\nIl concorso comprendeva le seguenti prove\nPer la classifica finale erano valide solo le migliori sei valutazioni totali agli attrezzi delle singole ginnaste."}
{"id": "4946942", "revid": "741067", "url": "https://it.wikipedia.org/wiki?curid=4946942", "title": "Indian Romeo and Juliet", "text": ""}
{"id": "4946944", "revid": "47767", "url": "https://it.wikipedia.org/wiki?curid=4946944", "title": "Concilio dell'Ombra", "text": ""}
{"id": "4946954", "revid": "1305772", "url": "https://it.wikipedia.org/wiki?curid=4946954", "title": "The Telephone Girl", "text": ""}
{"id": "4946958", "revid": "899609", "url": "https://it.wikipedia.org/wiki?curid=4946958", "title": "Cascina a corte", "text": ""}
{"id": "4946960", "revid": "767487", "url": "https://it.wikipedia.org/wiki?curid=4946960", "title": "The Biggest Fan", "text": "The Biggest Fan \u00e8 un film del 2002 diretto da Michael Criscione e Michael Meyer.\nTrama.\nIl teenager rubacuori Chris Trousdale, cantante della popolare boy band Dream Street si ritrova per caso nella casa di Debbie Worden, la sua pi\u00f9 grande fan. Quando Debbie si accorge della sua presenza, gli propone di restare con lei per un'intera settimana e lui accetta.\nProduzione.\nGirato nel 2002, poco prima dello scioglimento della band Dream Street, il film non fu editato fino a conclusione della causa legale intentata da alcuni dei membri della band contro il manager del gruppo. Il film usc\u00ec in DVD solamente il 18 maggio 2005."}
{"id": "4946963", "revid": "125999911", "url": "https://it.wikipedia.org/wiki?curid=4946963", "title": "No Way Out 2008", "text": "No Way Out 2008 \u00e8 stata la decima edizione dell'omonimo evento in pay-per-view prodotto dalla WWE. L'evento si \u00e8 svolto il 17 febbraio 2008 presso il Thomas &amp; Mack Center di Paradise.\nStoryline.\nAlla \"Royal Rumble\", il rientrante John Cena vinse il Royal Rumble match dopo aver eliminato per ultimo Triple H, ottenendo quindi un incontro per un titolo mondiale a \"WrestleMania XXIV\". Nella puntata di \"Raw\" del 28 gennaio Cena, invece di aspettare fino a \"WrestleMania\", decise tuttavia di utilizzare la sua opportunit\u00e0 titolata per un immediato match al WWE Championship di Randy Orton a \"No Way Out\".\nAlla \"Royal Rumble\", Edge difese con successo il World Heavyweight Championship contro Rey Mysterio grazie all'aiuto della General Manager di \"SmackDown\", Vickie Guerrero, la quale sub\u00ec volontariamente una \"619\" di Mysterio in modo tale da salvare Edge stesso, permettendogli poi di vincere l'incontro. Nella puntata di \"SmackDown\" del 1\u00ba febbraio l'assistente esecutivo Theodore Long, subentrato per l'occasione nel ruolo di General Manager a causa dell'infortunio di Vickie (\"storyline\"), sanc\u00ec un rematch tra Edge e Mysterio con in palio il titolo per \"No Way Out\".\nNella puntata di \"ECW\" del 22 gennaio Chavo Guerrero sconfisse CM Punk grazie all'aiuto del World Heavyweight Champion Edge, conquistando cos\u00ec l'ECW Championship per la prima volta. Nella puntata di \"ECW\" del 5 febbraio il General Manager Armando Estrada, dopo continue tensioni tra i due, annunci\u00f2 un match tra Guerrero e Punk con in palio l'ECW Championship per \"No Way Out\".\nDopo che John Cena decise di sfidare anticipatamente il WWE Champion Randy Orton, il General Manager di \"Raw\", William Regal, annunci\u00f2 un Elimination Chamber match per \"No Way Out\" fra Triple H, Shawn Michaels, Chris Jericho, l'Intercontinental Champion Jeff Hardy, John \"Bradshaw\" Layfield e Umaga, col vincitore che sarebbe diventato il primo sfidante al WWE Championship per \"WrestleMania XXIV\".\nNella puntata di \"SmackDown\" del 1\u00b0 febbraio l'assistente esecutivo dello show, Theodore Long, sanc\u00ec un Elimination Chamber match tra Batista, The Undertaker, Big Daddy V, Finlay, The Great Khali e lo United States Champion Montel Vontavious Porter per \"No Way Out\", col vincitore che sarebbe poi diventato il primo sfidante al World Heavyweight Championship per \"WrestleMania XXIV\".\nDopo che sconfisse lo United States Champion Montel Vontavious Porter in due separate occasioni, alla \"Royal Rumble\" prima e nella successiva puntata di \"SmackDown\" poi, per evitare il ritiro dal ring, Ric Flair venne sfidato da Mr. Kennedy, il quale si fece avanti per tentare di porre fine alla sua carriera. Dopo aver ottenuto l'approvazione di Vince McMahon, fu sancito un Career Threatening match tra Flair e Kennedy per \"No Way Out\"."}
{"id": "4946964", "revid": "817132", "url": "https://it.wikipedia.org/wiki?curid=4946964", "title": "Toto Lorenzo", "text": ""}
{"id": "4946974", "revid": "92723", "url": "https://it.wikipedia.org/wiki?curid=4946974", "title": "La scelta di Sophie (romanzo)", "text": "La scelta di Sophie (titolo originale \"Sophie's Choice\") \u00e8 un romanzo dello scrittore statunitense William Styron, pubblicato in originale nel 1976, in Italia nel 1980 edito da Mondadori. Racconta la burrascosa relazione tra una donna di origine polacca sopravvissuta agli orrori di Auschwitz, dove ha perso tutto quello che aveva, e l'uomo di cui \u00e8 perdutamente innamorata, affetto da seri problemi mentali, attraverso la narrazione in prima persona di un alter ego giovanile dello scrittore stesso.\nHa vinto il National Book Award per la narrativa nel 1980.\nDal romanzo nel 1982 \u00e8 stato tratto l'omonimo film diretto dal regista Alan Pakula, con Meryl Streep nella parte di Sophie, interpretazione che le ha valso il suo secondo Oscar, il primo come attrice protagonista.\nTrama.\nLa seconda guerra mondiale \u00e8 finita da poco, ed il ventiduenne Stingo giunge a New York dal profondo sud per trovare il modo di dare sfogo ad un impetuoso talento letterario. La sua prima opportunit\u00e0 nel campo editoriale, come \u201credattore subalterno\u201d si rivela per\u00f2 un vicolo cieco, e la perdita del lavoro e della relativa paga, per quanto misera, lo costringe al trasferimento in una pensione di Brooklyn, nel quartiere a maggioranza ebraica di Flatbush. Qui si trova a fronteggiare il tormento di ogni aspirante scrittore, la pagina bianca, a cui si aggiungono le stranezze di alcuni coinquilini, tra cui la coppia che ogni tanto lo rende partecipe di litigi ed amplessi alquanto rumorosi.\nIl travagliato rapporto tra il brillante e lunatico Nathan e la dolce e remissiva Sophie coinvolge presto il giovane Stingo, rendendolo partecipe delle loro storie, in particolare di quella della giovane donna, di cui finisce inevitabilmente per subire il fascino. Nei suoi ricordi si mescolano gli episodi tragici e dolorosi della giovinezza in Polonia con quelli pi\u00f9 recenti, che riguardano il singolare incontro tra i due amanti. La storia di Sophie inizia a Cracovia, in una famiglia di intellettuali mitteleuropei che la guerra e l'invasione nazista spazzano via, privandola di genitori e marito, e conducendola nell'inferno di Auschwitz, esperienza di cui comprensibilmente parla poco. Mentre ricorda volentieri gli eventi che l'hanno portata ad incontrare il suo salvatore ed attuale compagno Nathan, che ama incondizionatamente, malgrado il comportamento sconcertante. Nel frattempo il giovane scrittore sembra aver trovato la giusta ispirazione, e le pagine bianche cominciano a riempirsi, grazie anche allo stimolo dell'amicizia con queste due persone straordinarie. E nemmeno una tragicomica disavventura a sfondo sessuale con una loro amica pare in grado di rovinare il momento magico.\nMa i gravi problemi di umore di Nathan si ripresentano sotto forma di una crisi improvvisa e furiosa, che si riversa soprattutto su Sophie. Tra le tante offese, una in particolare la ferisce profondamente, quella di essere sopravvissuta all'inferno del lager grazie a compromessi infami. Perch\u00e9 la furia di Nathan ha colpito nel segno, la reticenza di Sophie su quel periodo della sua vita \u00e8 legata infatti anche al senso di colpa per aver tentato di ingraziarsi il comandante del campo, Rudolf H\u00f6\u00df, sfruttando il passato antisemita del padre, tentativo peraltro fallito. Su questi ed altri fatti Sophie ha preferito tacere o mentire, a Nathan come a Stingo, a cui per\u00f2, in seguito a questa nuova grave crisi ed a quello che sembra la rottura definitiva del loro rapporto, decide di raccontare quanto del suo passato aveva preferito tenere nascosto, compresa la causa di questa sua debolezza: il figlio entrato con lei nel lager. E dal flusso di ricordi, che riguardano anche il recente passato, esce una possibile chiave per spiegare il comportamento di Nathan: l'uso di droghe, anfetamine e cocaina, probabile causa delle crisi di gelosia violenta che gi\u00e0 una volta avevano portato la coppia ad un passo dalla realizzazione di un patto suicida. Ma le confessioni di Sophie, complice l'alcol, si spingono oltre, ai periodi precedenti l'entrata nel lager, quando nella Varsavia occupata aveva avuto una breve relazione con il giovane Jozef, impegnato nella resistenza. Stingo scopre quindi che non fu solo Jan a varcare i cancelli di Auschwitz assieme alla madre, ma con loro c'era anche la figlia minore Eva, inghiottita immediatamente dalla prima selezione. E che in occasione del tentativo di sedurre H\u00f6\u00df Sophie aveva cercato di salvare Jan facendolo inserire nel programma Lebensborn, ma che in seguito non ne aveva avuto pi\u00f9 notizie.\nQuando i dolorosi racconti si concludono, esaurendo il loro compito, Nathan riappare chiedendo nuovamente perdono per il proprio comportamento, ottenendolo facilmente. Tutto sembra poter tornare alla normalit\u00e0, quando un'altra rivelazione sconvolgente attende Stingo. Il fratello dell'amico lo convoca rivelando il vero motivo di quelle crisi, una grave forma di schizofrenia paranoica che lo avevano condotto a innumerevoli ricoveri in cliniche psichiatriche, svelando inoltre il castello di bugie su cui appoggia il suo fragile equilibrio mentale. Ed ecco che alla crisi successiva, \u00e8 proprio Stingo ad assumere la parte del sospetto traditore agli occhi di Nathan, il quale, procuratasi una pistola, minaccia telefonicamente di morte l'amico e la compagna. L'unica salvezza sembra essere una precipitosa fuga, ed i due si dirigono a sud verso la piantagione di arachidi ereditata dal padre di Stingo, in Virginia. Durante il viaggio, il giovane trova il coraggio di dichiarare il proprio amore, scoprendo per\u00f2 che non pu\u00f2 essere corrisposto, tanto forte \u00e8 la devozione di Sophie per Nathan. In un'ultima terribile confessione la donna svela a Stingo la fonte oscura dell'angoscia e del rimorso che la perseguitano: all'entrata nel campo di sterminio, le fu imposto di scegliere chi salvare tra i suoi due figli. E dopo una notte di sesso appassionato, che si rivela essere un addio, Sophie ritorna da Nathan, consapevole del destino che la attende, portando a termine quel patto suicida a suo tempo lasciato incompiuto. A Stingo non rimane che fare i conti con il proprio e l'altrui dolore, e con una domanda a cui sembra impossibile trovare una risposta, che non sia una nuova domanda."}
{"id": "4946979", "revid": "228587", "url": "https://it.wikipedia.org/wiki?curid=4946979", "title": "Chiesa di Ges\u00f9 Cristo", "text": ""}
{"id": "4946980", "revid": "1782831", "url": "https://it.wikipedia.org/wiki?curid=4946980", "title": "Nella bocca della tigre", "text": "Nella bocca della tigre \u00e8 il sesto album in studio del rapper italiano Mondo Marcio, pubblicato il 15 aprile 2014 dalla Universal Music Group.\nDescrizione.\n\"Nella bocca della tigre\" \u00e8 un concept album interamente scritto e prodotto dallo stesso Mondo Marcio ed \u00e8 caratterizzato dalla presenza di campionamenti di alcuni brani della cantante Mina. L'album \u00e8 stato anticipato dal videoclip della title track, uscito l'11 marzo, e dal primo singolo \"A denti stretti\", pubblicato per il download digitale il 25 marzo (anniversario della nascita di Mina) ed entrato in rotazione radiofonica tre giorni pi\u00f9 tardi.\nMondo Marcio ha raccontato di aver realizzato questo concept album dopo aver inviato a Mina un brano in cui aveva inserito un pezzo di una sua vecchia hit. Mina ne \u00e8 stata entusiasta, l'ha contattato e l'ha invitato a realizzare un intero album utilizzando campioni dei suoi brani pi\u00f9 e meno conosciuti.\nIl rapper ha specificato in varie interviste che l'album non \u00e8 dedicato a Mina, ma ne rende omaggio, in quanto la ritiene un'artista sempreverde."}
{"id": "4946981", "revid": "110157", "url": "https://it.wikipedia.org/wiki?curid=4946981", "title": "Maria nella redenzione", "text": "Maria nella redenzione (\"Maria in der Erl\u00f6sung\") \u00e8 un libro della mistica cattolica Adrienne von Speyr, pubblicato postumo nel 1979 dalla casa editrice svizzera Johannes Verlag.\nLe riflessioni raccolte in quest'opera furono scritte circa dieci anni dopo rispetto a quelle contenute ne \"\", e affrontano in maniera pi\u00f9 approfondita le tematiche mariane. Sebbene tutta l'opera segua un medesimo filo ideale, che attribuisce a Maria un ruolo di \u00abpre-redenzione\u00bb e \u00abco-redenzione\u00bb rispetto al Figlio, ogni capitolo pu\u00f2 essere considerato indipendente dagli altri, e il loro ordine di pubblicazione fu stabilito dall'editore, non dall'autrice.\nSecondo il teologo Elio Guerriero, l'opera, che Adrienne dett\u00f2 al proprio direttore spirituale ed editore Hans Urs von Balthasar, illustra come la funzione di Maria sia, nel contesto della redenzione, quella \u00abdel s\u00ec puro che getta tutta la luce sul Signore; nessun accenno a se stessa, alla sua missione, tutto il peso \u00e8 su Dio e la sua volont\u00e0: pura trasparenza. Dalla disponibilit\u00e0 di Maria alla disponibilit\u00e0 del credente, alla disponibilit\u00e0 della Chiesa. Per questo Maria sta sempre davanti alla Chiesa come il modello cui tendere\u00bb.\nA detta di Balthasar, l'autrice indaga il rapporto tra Maria e il Figlio \u00abcon un vigore speculativo cos\u00ec sorprendente, che ben difficilmente si potr\u00e0 trovare nella letteratura mariologica qualcosa di paragonabile. Le meditazioni sono cos\u00ec dense che il lettore \u00e8 costretto a procedere passo a passo\u00bb."}
{"id": "4946985", "revid": "1543377", "url": "https://it.wikipedia.org/wiki?curid=4946985", "title": "La nave e il faro", "text": "La nave e il faro \u00e8 una leggenda metropolitana originata da una barzelletta di cui esistono diverse varianti; tutte descrivono l'incontro fra una nave e quella che inizialmente sembra essere un'altra imbarcazione con la quale la nave \u00e8 in rotta di collisione. La nave, solitamente descritta come una grande nave da battaglia o una portaerei della marina militare statunitense, richiede che l'altra imbarcazione cambi la sua rotta. Questa risponde che dovrebbe essere invece la nave statunitense a cambiare la rotta. Il capitano della prima nave, in alcune versioni, minaccia l'uso della forza e ribadisce il comando all'altra di cambiare la rotta. A questo punto, con una risposta variabile, la seconda imbarcazione rivela di essere un faro.\nStoria.\nQuesta storia \u00e8 presente su internet dal 1995, e a volte veniva spacciata per la trascrizione fedele di una comunicazione realmente avvenuta e rilasciata da autorit\u00e0 ufficiali ma non esiste nessuna prova che un evento del genere sia mai accaduto ed \u00e8 una storia non plausibile per diversi motivi. \u00c8 quindi considerata una leggenda metropolitana che si \u00e8 evoluta da una barzelletta esistente gi\u00e0 nel 1930. La marina militare degli Stati Uniti d'America ha una pagina web dedicata a sfatare questo mito. Questa storia viene talvolta usata come parabola per insegnare gli aspetti negativi dell'egotismo e dell'essere inflessibili. Nel 2004 una compagnia svedese ha girato uno spot pubblicitario basato su questa leggenda che ha vinto un leone di bronzo al Festival Internazionale della Creativit\u00e0 Leoni di Cannes.\nI nomi di nave che pi\u00f9 spesso sono usati sono Lincoln, Enterprise, Nimitz e Missouri. Il luogo in cui si troverebbe il faro \u00e8 a seconda dei casi Cabo Fisterra in Spagna o un qualche promontorio canadese, sulla frontiera costiera con il Maine, con la nave che naviga vicinissimo alla costa della Carolina del Nord o \u00e8 appena partita da essa. In altre varianti, la nave \u00e8 inglese e il faro si trova in Irlanda o in Scozia."}
{"id": "4946987", "revid": "767487", "url": "https://it.wikipedia.org/wiki?curid=4946987", "title": "Cos\u00ec finisce la nostra notte", "text": "Cos\u00ec finisce la nostra notte (\"So Ends Our Night\") \u00e8 un film del 1941 diretto da John Cromwell. \u00c8 tratto dal romanzo di Erich Maria Remarque \"Liebe deinen N\u00e4chsten\" uscito in Italia con il titolo \"Ama il prossimo tuo\".\nTrama.\nJosef Steiner \u00e8 un tedesco che non condivide gli ideali del nazionalsocialismo e per questo si \u00e8 dato alla fuga. A Vienna incontra Ludwig, profugo di Praga anche lui senza documenti.\nInsieme fuggono dalla capitale austriaca e raggiungono Praga dove Ludwig conosce Ruth.\nSono costretti a fuggire di nuovo, questa volta la meta \u00e8 Parigi dove forse potrebbero ricostruire una nuova vita.\nJosef riceve la notizia che la moglie \u00e8 ricoverata in ospedale e decide di rivederla un'ultima volta nonostante sappia che rischia l'arresto."}
{"id": "4946988", "revid": "741067", "url": "https://it.wikipedia.org/wiki?curid=4946988", "title": "The Victoria Cross (film 1912)", "text": ""}
{"id": "4946994", "revid": "729019", "url": "https://it.wikipedia.org/wiki?curid=4946994", "title": "Stazione di Genova Pra (1856)", "text": "La stazione di Genova Pra era una fermata ferroviaria situata sulla linea Genova-Ventimiglia, nel quartiere di Pra'. In servizio dal 1856 al 2006, venne dismessa a causa dello spostamento della linea verso la costa e venne sostituita da un nuovo impianto.\nStoria.\nLa stazione venne attivata nel 17 gennaio 1856 in concomitanza dell'apertura al servizio della linea Sampierdarena-Voltri.\nNel 1973 la stazione venne trasformata in fermata presenziata.\nVenne dismessa il 2 aprile 2006 in occasione dello spostamento a mare della sede ferroviaria previsto nell'ambito della riqualificazione urbana del quartiere di Pra'. Nel contempo \u00e8 stata inaugurata la nuova stazione di Genova Pra ed \u00e8 stata dismessa la vecchia linea e successivamente smantellata, posta sulla via Aurelia.\nStrutture e impianti.\nLa fermata si componeva di un fabbricato viaggiatori e di due banchine, tutte e due dotate di pensilina, che servivano i due binari di corsa della linea. In seguito alla soppressione vennero smantellati i due binari, l'elettrificazione e la pensilina in cemento presente sulla seconda banchina; era inoltre dotata di due binari morti, uno lato monte a Levante ed uno lato mare a Ponente, ed una gru, per il carico e scarico di merci, posta poco a Levante dell\u2019edificio.\nMovimento.\nLa fermata era servita dai treni regionali svolti da Trenitalia nell'ambito del contratto di servizio stipulato con la Regione Liguria."}
{"id": "4946996", "revid": "1305772", "url": "https://it.wikipedia.org/wiki?curid=4946996", "title": "The Victoria Cross", "text": ""}
{"id": "4947006", "revid": "729019", "url": "https://it.wikipedia.org/wiki?curid=4947006", "title": "Minnesota Vikings 2004", "text": "La stagione 2004 dei Minnesota Vikings fu la 44\u00aa della franchigia nella National Football League, la 23\u00aa giocata all'Hubert H. Humphrey Metrodome e la 4\u00aa (3\u00aa considerando una stagione intera) con Mike Tice come capo allenatore.\nOffseason 2004.\nNote:"}
{"id": "4947010", "revid": "741067", "url": "https://it.wikipedia.org/wiki?curid=4947010", "title": "The Eternal Struggle", "text": ""}
{"id": "4947013", "revid": "767487", "url": "https://it.wikipedia.org/wiki?curid=4947013", "title": "La sposa del Danubio", "text": "La sposa del Danubio (\"Melodie des Herzens\") \u00e8 un film del 1929 diretto da Hanns Schwarz.\nProduzione.\nIl film fu prodotto dall'Universum Film (UFA).\nDistribuzione.\nDistribuito dalla Universum Film (UFA), usc\u00ec nelle sale cinematografiche tedesche il 16 dicembre 1929."}
{"id": "4947015", "revid": "287204", "url": "https://it.wikipedia.org/wiki?curid=4947015", "title": "VII Dwor", "text": ""}
{"id": "4947028", "revid": "767487", "url": "https://it.wikipedia.org/wiki?curid=4947028", "title": "The Singles (Goldfrapp)", "text": "The Singles \u00e8 un album discografico di raccolta del gruppo musicale inglese Goldfrapp, pubblicato nel febbraio 2012.\nIl disco.\nIl disco racchiude i singoli inseriti nei cinque album in studio del gruppo e due tracce inedite (\"Yellow Halo\" e \"Melancholy Sky\").\nL'album \u00e8 stato annunciato nel dicembre 2011 ed \u00e8 stato pubblicato dalla collaborazione tra Mute e Parlophone.\nIl brano \"Melancholy Sky\" \u00e8 stato pubblicato il 3 gennaio 2012 nel formato di singolo, mentre un video dell'altro brano inedito \"Yellow Halo\" \u00e8 stato realizzato con la regia di Lisa Gunning."}
{"id": "4947032", "revid": "767487", "url": "https://it.wikipedia.org/wiki?curid=4947032", "title": "Home Sweet Hell", "text": "Home Sweet Hell \u00e8 un film del 2015 diretto da Anthony Burns.\nSi tratta di una commedia nera, nota anche con il titolo \"North of Hell\", che vede tra i protagonisti Patrick Wilson, Katherine Heigl e Jordana Brewster.\nTrama.\nDon Champagne ha una casa splendida, una famiglia apparentemente perfetta con dei bei bambini, un business di successo e una moglie dispotica, bipolare e affetta da disturbo ossessivo-compulsivo.\nQuando lei viene a sapere della nuova seducente assunzione fatta dal marito, Dusty, non si fermer\u00e0 davanti a nulla pur di mantenere l'ordine.\nDon Champagne scoprir\u00e0 una moglie disposta a tutto pur di eliminare il caos che comincia a penetrare nel suo mondo perfetto e a distruggere tutto ci\u00f2 che sta costruendo.\nProduzione.\nRiprese.\nLe riprese del film si sono svolte tra maggio e giugno 2013 a New Orleans, nella Louisiana.\nDistribuzione.\nIl film \u00e8 stato distribuito su piattaforme online dal 3 febbraio 2015, mentre il debutto nelle sale statunitensi \u00e8 avvenuto il 13 marzo successivo. In Italia \u00e8 uscito in DVD il 27 maggio dello stesso anno."}
{"id": "4947033", "revid": "31886", "url": "https://it.wikipedia.org/wiki?curid=4947033", "title": "Aethrodiscus", "text": ""}
{"id": "4947034", "revid": "741067", "url": "https://it.wikipedia.org/wiki?curid=4947034", "title": "A Doll's House (film 1922)", "text": ""}
{"id": "4947036", "revid": "228587", "url": "https://it.wikipedia.org/wiki?curid=4947036", "title": "La bevanda ha un retrogusto amaro", "text": "La bevanda ha un retrogusto amaro \u00e8 un brano musicale della cantante italiana Giusy Ferreri. Il medesimo \u00e8 entrato in rotazione radiofonica dal 25 aprile 2014 ed estratto come secondo singolo dal quarto album in studio dell'artista, \"L'attesa\", che \u00e8 stato pubblicato il 25 marzo 2014.\nIl brano.\n\"La bevanda ha un retrogusto amaro\" \u00e8 un brano pop con elementi psichedelici, secondo la definizione di rockit, dalle sonorit\u00e0 anni ottanta e novanta. \nRiguardo al brano, la cantante ha dichiarato: \nVideo musicale.\nIl video musicale ufficiale \u00e8 stato pubblicato il 23 maggio 2014 in anteprima sul sito di Vanity Fair. La mattina seguente, \u00e8 stato reso visibile sul canale VEVO della cantante. Il videoclip con regia di Luca Tartaglia ha una durata di quattro minuti e sedici secondi."}
{"id": "4947039", "revid": "254059", "url": "https://it.wikipedia.org/wiki?curid=4947039", "title": "Verde della Scala", "text": "Biografia.\nEra figlia di Alboino della Scala, signore di Verona e della prima moglie Caterina Visconti.\nSpos\u00f2 in prime nozze nel 1316 Rizzardo III da Camino, dal quale ebbe tre figli:\nSpos\u00f2 in seconde nozze nel 1340, per mantenere le alleanze con i potenti del tempo, Ugolino Gonzaga, futuro co-signore di Mantova e mor\u00ec nello stesso anno senza eredi. Venne sepolta nella cattedrale di san Pietro a Mantova."}
{"id": "4947045", "revid": "88740", "url": "https://it.wikipedia.org/wiki?curid=4947045", "title": "Siedlce (disambigua)", "text": ""}
{"id": "4947053", "revid": "741067", "url": "https://it.wikipedia.org/wiki?curid=4947053", "title": "There She Goes (film 1913)", "text": ""}
{"id": "4947055", "revid": "181699", "url": "https://it.wikipedia.org/wiki?curid=4947055", "title": "Bellatrice", "text": ""}
{"id": "4947057", "revid": "149727", "url": "https://it.wikipedia.org/wiki?curid=4947057", "title": "Automotrici RM 5101-5102", "text": ""}
{"id": "4947058", "revid": "1305772", "url": "https://it.wikipedia.org/wiki?curid=4947058", "title": "Letnica (disambigua)", "text": ""}
{"id": "4947069", "revid": "1534511", "url": "https://it.wikipedia.org/wiki?curid=4947069", "title": "Enciclopedia dantesca", "text": "L'Enciclopedia dantesca \u00e8 un'opera tematica pubblicata negli anni dal 1970 al 1978 dall'Istituto dell'Enciclopedia Italiana Treccani, nata con lo scopo di analizzare e approfondire la figura del poeta fiorentino, la fortuna letteraria, il rapporto della sua opera con lo sviluppo successivo della lingua e della letteratura italiana. Fu concepita in occasione del settimo centenario dalla nascita dell'Alighieri, celebrato nel 1965. L'opera \u00e8 stata realizzata sotto la direzione dell'italianista Umberto Bosco, che ne fu anche l'ideatore.\nStruttura dell'opera.\nL'opera \u00e8 strutturata in sei volumi per un totale di oltre 6.000 pagine. I volumi sono rilegati in tela, con dorso in pelle, e con titoli impressi in oro al dorso e al piatto. \nCiascun volume \u00e8 arricchito da numerose illustrazioni fuori testo. \nContenuti.\nVolumi dal primo al quinto.\nI primi cinque volumi raccolgono, in ordine alfabetico, una serie di lemmi legati alla figura e all'opera di Dante, alla sua vita, alla sua fortuna, e alla tradizione critica sulla sua opera. Tra le voci, sono comprese anche quelle sulle figure di critici letterari, filologi, editori, studiosi in genere, che hanno dato importanti contributi nel campo di interesse dell'opera (come, ad esempio, Pietro Fraticelli, Lanfranco Caretti, Salvatore Battaglia, Umberto Bosco, Carlo Dionisotti, Manfredi Porena, Guido Mazzoni, Rocco Montano, \u00c9tienne Gilson). Ogni voce del lemmario \u00e8 compilata da uno specialista della materia.\nAppendice.\nIl sesto volume \u00e8 costituito da un'appendice dedicata a una rassegna biografica, critica, testuale, e bibliografica. \nIn essa sono presentati una serie di saggi sulla vita e sulla poetica di Dante, a partire da un'amplissima e minuziosa biografia curata da Giorgio Petrocchi a cui fa seguito un saggio del linguista Ignazio Baldelli sugli aspetti stilistici e linguistici delle opere in volgare, compresa la riflessione teorica che Dante stesso dedic\u00f2 alla lingua volgare.\nVi \u00e8 poi un'ampia sezione incentrata all'analisi delle strutture del volgare fiorentino utilizzato dall'Alighieri (fonetica, morfologia, sintassi della frase, sintassi del periodo, formazione delle parole). \nL'appendice ospita anche un'amplissima nota bibliografica divisa in due parti: la prima sezione, curata da Eugenio Ragni, \u00e8 dedicata alle edizioni del corpus delle opere di Dante. La seconda parte, redatta da Enzo Esposito, raccoglie, invece, le opere su Dante. \nL'ultima parte dell'appendice riproduce l'opera omnia dell'Alighieri, sia in volgare, sia in latino.\nAltre edizioni.\nEdizione a fascicoli.\nUna 2\u00aa edizione riveduta \u00e8 uscita nel 1984. Nel 2005-2006 ne \u00e8 stata pubblicata un'edizione in fascicoli distribuita attraverso il circuito delle edicole di giornali. I fascicoli erano raccolti in sedici volumi, pi\u00f9 snelli rispetto ai sei tomi originali. \nPer quanto riguarda i contenuti, la nuova edizione rispecchia interamente quelli dell'edizione originale, con la sola eccezione delle parti, molto specialistiche, delle strutture del volgare dantesco. Inoltre, l'edizione si avvaleva di un aggiornamento della bibliografia, resosi necessario per dar conto degli studi e delle dizioni avvenute nel tempo trascorso dagli anni settanta del Novecento.\nEdizione on line.\nAl pari di molte altre opere dell'Istituto dell'Enciclopedia italiana Treccani, anche l\"'Enciclopedia dantesca\" \u00e8 divenuta liberamente disponibile on line. Tutte le voci del lemmario (con esclusione dell'apparato iconografico fuori testo) sono consultabili sul sito www.treccani.it, accessibili, ad esempio, attraverso il motore di ricerca interno."}
{"id": "4947071", "revid": "773636", "url": "https://it.wikipedia.org/wiki?curid=4947071", "title": "Che\u0142m (disambigua)", "text": ""}
{"id": "4947076", "revid": "741067", "url": "https://it.wikipedia.org/wiki?curid=4947076", "title": "The Aryan", "text": ""}
{"id": "4947078", "revid": "253269", "url": "https://it.wikipedia.org/wiki?curid=4947078", "title": "Richard Denning", "text": "Biografia.\nAll'et\u00e0 di 18 mesi Richard Denning lasci\u00f2 la natia Poughkeepsie (New York) insieme con i genitori che si stabilirono a Los Angeles. Dopo aver frequentato il Woodbury Business College, si laure\u00f2 in economia ma ben presto la vocazione artistica ebbe il sopravvento. Denning debutt\u00f2 sugli schermi cinematografici nel 1937 e per alcuni anni lavor\u00f2 intensamente interpretando brevi ruoli, spesso non accreditati, in film come \"I filibustieri\" (1938), \"La via dei giganti\" (1939), \"Giubbe rosse\" (1940), \"La vedova di West Point\" (1941), \"La chiave di vetro\" (1942).\nDopo aver prestato servizio nella Marina degli Stati Uniti durante la seconda guerra mondiale, terminato il conflitto Denning fatic\u00f2 a riprendere la propria carriera. Riprese con una certa regolarit\u00e0 le sue apparizioni sul grande schermo dall'inizio degli anni cinquanta, in film quali \"Non voglio perderti\" (1950), \"Okinawa\" (1952), \"L'angelo scarlatto\" (1952), \"Delitto alla televisione\" (1953), il western \"La battaglia di Fort River\" (1954).\nSempre nel 1954, Denning interpret\u00f2 il ruolo di Mark Williams nel film \"Il mostro della laguna nera\" di Jack Arnold, un classico della fantascienza anni cinquanta prodotto dalla Universal Pictures, in cui una misteriosa creatura anfibia semina terrore e morte tra i componenti di una spedizione giunta a indagare presso il Rio delle Amazzoni. Il grande successo ottenuto dalla pellicola consent\u00ec a Denning di partecipare in qualit\u00e0 di protagonista ad altre produzioni di fantascienza nel corso del decennio, come \"Banditi atomici\" (1955), \"Il mostro del pianeta perduto\" (1956) e \"Lo scorpione nero\" (1957). Apparve inoltre nel sentimentale \"Un amore splendido\" (1957), accanto a Cary Grant e Deborah Kerr, e nella commedia \"La signora prende il volo\" (1957), con Lana Turner e Jeff Chandler, e durante la seconda met\u00e0 del decennio raggiunse la definitiva affermazione anche sul piccolo schermo, interpretando il ruolo del medico Greg Graham nella serie televisiva \"The Flying Doctor\", di cui gir\u00f2 39 episodi nel corso del 1959.\nIl successivo ruolo di Denning per il piccolo schermo fu quello del detective Michael Shayne nell'omonima serie televisiva, in onda per 32 episodi nel biennio 1960-1961, dopo la quale l'attore inizi\u00f2 a rallentare sensibilmente l'attivit\u00e0. Nel 1963 apparve sul grande schermo nell'horror a episodi \"L'esperimento del dott. Zagros\", dopodich\u00e9 interpret\u00f2 il ruolo di Steve Scott nella sitcom \"Karen\", in onda per 27 episodi tra il 1964 e il 1965.\nIntenzionato ad abbandonare le scene per stabilirsi con la famiglia nell'isola di Maui (Hawaii), Denning accett\u00f2 il suo ultimo importante ruolo, quello del governatore Paul Jameson nella serie poliziesca \"Hawaii Squadra Cinque Zero\", accanto a Jack Lord, serie che gli consent\u00ec di girare in loco proprio alle Hawaii e che lo impegn\u00f2 costantemente durante tutti gli anni settanta, per un totale di 71 episodi girati fra il 1968 e il 1980.\nVita privata.\nRichard Denning fu sposato dal 1942 con l'attrice Evelyn Ankers, interprete di film dell'orrore quali \"L'uomo lupo\" (1941). Il matrimonio dur\u00f2 fino alla scomparsa della Ankers, che mor\u00ec di cancro nel 1985.\nRisposatosi nel 1986 con Patricia Leffingwell, Richard Denning mor\u00ec l'11 ottobre 1998, all'et\u00e0 di 84 anni, per un attacco cardiaco."}
{"id": "4947079", "revid": "767487", "url": "https://it.wikipedia.org/wiki?curid=4947079", "title": "Otto Robert Fricke", "text": "Docente all'universit\u00e0 di Greifswald dal 1930 e all'universit\u00e0 di Stoccarda dal 1935, fu autore del trattato chimico \"Idrossidi e Ossidi idrati\" (1937)."}
{"id": "4947082", "revid": "124123", "url": "https://it.wikipedia.org/wiki?curid=4947082", "title": "Heinrich Schenck", "text": "Viaggiatore in Messico e Brasile, fu docente di botanica al politecnico di Darmstadt. La sua opera pi\u00f9 importante \u00e8 \"Die Vegetationsbilder\", che inizi\u00f2 nel 1903, senza finirla, insieme a Robert Karsten."}
{"id": "4947085", "revid": "254059", "url": "https://it.wikipedia.org/wiki?curid=4947085", "title": "Emilia della Gherardesca", "text": "Biografia.\nEra figlia di Bonifazio Novello della Gherardesca (1298-1341), signore di Pisa e della seconda moglie Contelda Spinola di Genova.\nSpos\u00f2 in seconde nozze Ugolino Gonzaga, co-signore di Mantova, rimasto vedovo nel 1340 di Verde della Scala.\nMor\u00ec a Mantova nel 1349 e venne sepolta nella Cattedrale di San Pietro.\nDiscendenza.\nUgolino ed Emilia ebbero una figlia:"}
{"id": "4947090", "revid": "6923", "url": "https://it.wikipedia.org/wiki?curid=4947090", "title": "Behemoth (Il maestro e Margherita)", "text": "Behemoth (in russo \"\u0411\u0435\u0433\u0435\u043c\u043e\u0442\", letteralmente \"Ippopotamo\") \u00e8 un personaggio del romanzo \"Il Maestro e Margherita\" di Michail Bulgakov. \u00c8 un demone membro del seguito di Woland, paggio e buffone.\nDescrizione.\nBehemoth ha l'aspetto di un enorme gatto grasso e nero, in grado di parlare e camminare sulle zampe posteriori. In alcune scene prende un aspetto umano, ma mantenendo sempre alcune somiglianze con il suo sembiante solito: la grassezza, la piccola statura e i tratti felini.\nBehemoth combina comicamente una ponderatezza da filosofo e maniere raffinate con comportamenti maliziosi e improvvisamente aggressivi. \u00c8 sempre pronto a fare scherzi e battute, o a provocare confusione con i suoi poteri stregoneschi. Una sua trovata ricorrente \u00e8 quella di apparire in forma felina e scioccare gli osservatori ignari con il suo comportamento umano. In forma umana, compie in citt\u00e0 una serie di disastrose malefatte con la complicit\u00e0 di Korov'ev.\nNella scena finale della cavalcata, in cui i vari personaggi al seguito di Woland abbandonano le spoglie indossate lungo la storia per apparire con aspetto pi\u00f9 veritiero, anche Behemoth perde le sue sembianze comiche, risultando ora meditativo e drammatico:\nOrigini.\nNella bibbia Behemoth \u00e8 un immenso animale che compare nel libro di Giobbe, simbolo della grandezza delle opere del Creatore. \u00c8 talvolta identificato con l'ippopotamo; e \"\u0431\u0435\u0433\u0435\u043c\u043e\u0442\" (begemot), che deriva da \"Behemoth\", \u00e8 appunto la parola russa per ippopotamo. Secondo alcune correnti esoteriche e religiose, Behemoth non sarebbe una creatura simbolo di Dio, bens\u00ec un essere diabolico. Probabilmente i traduttori scelsero di tradurre \"\u0411\u0435\u0433\u0435\u043c\u043e\u0442\" come Behemoth, invece che letteralmente come Ippopotamo, per ricollegarsi a questa interpretazione."}
{"id": "4947091", "revid": "729019", "url": "https://it.wikipedia.org/wiki?curid=4947091", "title": "I Football - Italian Football Talent", "text": "I Football - Italian Football Talent \u00e8 stato un programma televisivo sportivo italiano, in onda da novembre 2013 su Sport Uno e dal febbraio 2014 su Nuvolari.\nStoria.\nIl programma \u00e8 partito il 18 novembre 2013 ed \u00e8 condotto da Simone Perrotta. Nel programma Simone Perrotta gira l'Italia alla ricerca di nuovi talenti, giovanissimi calciatori che muovono i loro primi passi nelle squadre giovanili e li segue durante gli allenamenti e a casa, in compagnia delle loro famiglie, mentre con impegno e fatica lavorano per realizzare il sogno di diventare dei grandi calciatori.\nIl programma viene soppresso solamente dopo una sola stagione."}
{"id": "4947094", "revid": "718859", "url": "https://it.wikipedia.org/wiki?curid=4947094", "title": "Robert Cumming Schenck", "text": "Whig, fu deputato dal 1843 al 1851 e ambasciatore in Brasile dal 1851 al 1853. Grande sostenitore di Abraham Lincoln, del quale favor\u00ec l'ascesa al potere, allo scoppio della guerra di secessione americana fu nominato generale di tutte le truppe volontarie dell'Unione.\nDeputato ancora dal 1863 al 1870, fu ambasciatore a Londra dal 1871 al 1876 e direttore della compagnia Emma Silver Mine dal 1871."}
{"id": "4947095", "revid": "287204", "url": "https://it.wikipedia.org/wiki?curid=4947095", "title": "Kazimierz Fr\u0105ckiewicz", "text": "Carriera.\nFormatosi nel Lechia Gda\u0144sk, nel 1959 passa al Zawisza Bydgoszcz. Con il sodalizio di Bydgoszcz milita sino al 1961, anno del suo ritorno al Lechia Gda\u0144sk. Con il club di Danzica Fr\u0105ckiewicz retrocede in cadetteria al termine della I liga 1962-1963.\nNella stagione 1964-1965 viene ingaggiato dal Legia Varsavia, con cui ottiene il quarto posto finale in massima serie mentre la stagione 1965-1966 il sesto.\nNel 1966 lascia il Legia Varsavia e l'anno seguente si trasferisce negli Stati Uniti d'America per giocare nel St. Louis Stars, militante nella NPSL. La prima stagione con gli \"Stars\" si concluder\u00e0 al secondo posto della Western Division.\nNel 1968 partecipa, sempre nelle file degli \"Stars\", alla prima edizione della NASL, ottenendo il terzo posto della Gulf Division. La stagione seguente Fr\u0105ckiewicz chiude al quarto posto del girone unico ed il terzo, ed ultimo, nella Northern Division di quella successiva.\nA partire dalla stagione 1971, Fr\u0105ckiewicz assume l'incarico di allenatore-giocatore, subentrando a George Meyer ed ottenendo l'ultimo posto della Southern Division. Nella stagione successiva gli \"Stars\" raggiunsero la finale del torneo, giocata da titolare ed in cui segn\u00f2 anche una rete, persa contro il New York Cosmos, e Fr\u0105ckiewicz ottenne il titolo individuale di miglior allenatore.\nTra il 1968 ed il 1971 ha inoltre giocato con gli olandesi del NAC Breda per tre stagioni ottenendo come miglior piazzamento il settimo posto dell'Eredivisie 1968-1969. Risulta il miglior marcatore polacco nei campionati europei nella stagione 1968-1969.\nNell'ultima stagione alla guida degli \"Stars\" Fr\u0105ckiewicz ottiene con il suo club un secondo posto nella Southern Division.\nNella stagione 1974 Fr\u0105ckiewicz lascia gli \"Stars\" e si trasferisce ai Boston Minutemen, con i quali chiude la carriera agonistica raggiungendo le semifinali del torneo.\nNel 1975 diventa general manager dei ."}
{"id": "4947099", "revid": "293377", "url": "https://it.wikipedia.org/wiki?curid=4947099", "title": "Kazimierz Frankiewicz", "text": ""}
{"id": "4947103", "revid": "93556", "url": "https://it.wikipedia.org/wiki?curid=4947103", "title": "Vince Evans", "text": " Al college ha giocato a football alla University of Southern California\nCarriera.\nEvans fu scelto dai Chicago Bears nel corso del sesto giro (140\u00ba assoluto) del Draft NFL 1977. In una carriera di quasi vent'anni gioc\u00f2 anche per i Chicago Blitz e i Denver Gold della USFL e per i Los Angeles Raiders. Evans \u00e8 l'unico giocatore della storia dei Chicago Bears ad avere terminato una partita con un passer rating perfetto. Ci\u00f2 avvenne contro i Green Bay Packers nella stagione 1980, quando complet\u00f2 18 passaggi su 22 per 316 yard e tre touchdown. Quella gara segn\u00f2 anche la prima volta dal 1970 che un quarterback dei Bears passava pi\u00f9 di 300 yard in una partita.\nStatistiche.\nNFL"}
{"id": "4947104", "revid": "293377", "url": "https://it.wikipedia.org/wiki?curid=4947104", "title": "Casey Frankiewicz", "text": ""}
{"id": "4947108", "revid": "999163", "url": "https://it.wikipedia.org/wiki?curid=4947108", "title": "Societ\u00e0 per la Ricerca Psichica", "text": ""}
{"id": "4947116", "revid": "287204", "url": "https://it.wikipedia.org/wiki?curid=4947116", "title": "Aniolki", "text": ""}
{"id": "4947117", "revid": "125065515", "url": "https://it.wikipedia.org/wiki?curid=4947117", "title": "Portale Open Data dell'UE", "text": "Il portale Open Data dell'UE \u00e8 il punto di accesso ai dati aperti pubblicati dalle istituzioni, le agenzie e gli altri organismi dell'UE. \u00c8 possibile utilizzare e riutilizzare tali informazioni a fini commerciali o non commerciali. \nIl portale \u00e8 uno strumento chiave della strategia sugli open data dell'UE. Garantire un accesso ai dati facile e gratuito contribuisce al loro uso innovativo e ne mette a disposizione il potenziale economico. Il portale \u00e8 progettato anche per rendere le istituzioni e gli altri organismi dell\u2019UE pi\u00f9 trasparenti e responsabili.\nBase giuridica e lancio del portale.\nNato nel dicembre 2012, il portale \u00e8 stato formalmente istituito con decisione della Commissione del 12 dicembre 2011 (2011/833/UE) relativa al riutilizzo dei documenti della Commissione per promuovere l'accessibilit\u00e0 e il riutilizzo.\nIn base a questa decisione, tutte le istituzioni dell\u2019UE sono invitate a pubblicare sul portale le informazioni di tipo \"open data\" e renderle accessibili ai pubblico ogniqualvolta ci\u00f2 sia possibile.\nLa gestione operativa del portale \u00e8 affidata all'Ufficio delle pubblicazioni dell'Unione europea. L'attuazione della politica in materia di dati aperti dell'UE spetta invece alla direzione generale \"Reti di comunicazione, contenuti e tecnologie\" della Commissione europea (DG CNECT).\nCaratteristiche.\nIl portale consente agli utenti di cercare, esplorare, rinviare, scaricare e riutilizzare facilmente dei dati a fini commerciali o non commerciali, attraverso un catalogo di metadati comuni. A partire dal portale, gli utenti accedono ai dati pubblicati sui siti web delle varie istituzioni, agenzie e organismi dell'UE.Le tecnologie semantiche offrono nuove funzionalit\u00e0. Le ricerche sul catalogo dei metadati possono essere effettuate mediante un motore di ricerca interattiva (Data Tab) e attraverso \"queries\" [SPARQL] (Linked data tab).\nGli utenti possono richiedere i dati eventualmente mancanti sul portale mediante un apposito modulo, nonch\u00e9 inviare commenti sulla qualit\u00e0 dei dati ottenibili.\nL'interfaccia \u00e8 disponibile nelle 24 lingue ufficiali dell'UE, ma la maggior parte dei metadati sono attualmente forniti in un numero limitato di lingue (inglese, francese e tedesco). Alcuni dei metadati (ad esempio i nomi dei fornitori di dati, la copertura geografica) sono disponibili in 24 lingue.\nCondizioni d'uso.\nAlla maggior parte dei dati accessibili attraverso il portale Open Data si applicano le note legali del sito EUROPA. In generale, i dati possono essere riutilizzati gratuitamente, a fini commerciali e non commerciali, a condizione di citarne la fonte. Un piccolo numero di dati \u00e8 soggetto a condizioni specifiche sul riutilizzo, la maggior parte delle quali hanno a che fare con la protezione della privacy e della propriet\u00e0 intellettuale. Un link a queste condizioni \u00e8 presente sulle pagine relative ai dati interessati.\nDati disponibili.\nIl portale contiene una gamma molto ampia di dati aperti di elevato valore relativi ai vari settori d'intervento dell'UE, la cui importanza \u00e8 stata confermata dalla Carta dei dati aperti del G8. Tra i settori figurano l'economia, l'occupazione, le scienze, l'ambiente e l'istruzione.\nFinora circa 70 tra istituzioni, organismi o servizi dell'UE (ad es. Eurostat, l\u2019Agenzia europea dell\u2019ambiente, il Centro comune di ricerca e altre direzioni generali della Commissione europea e agenzie dell'UE) hanno messo a disposizione un totale di oltre 13 000 dataset.\nIl portale presenta anche una galleria di applicazioni sviluppate (dalle istituzioni e dagli organismi dell'UE - indicate con la bandiera dell\u2019UE - o da terzi) riutilizzando i dati aperti dell'UE. Le applicazioni vengono visualizzate sia per il loro valore informativo sia per fornire esempi delle potenziali applicazioni basate sui dati aperti.\nArchitettura del portale.\nIl portale si basa su soluzioni open source quali il sistema di gestione dei contenuti Drupal e CKAN, il software per cataloghi di dati sviluppato dalla Open Knowledge Foundation. Utilizza Virtuoso come una banca dati RDF e ha un endpoint SPARQL.\nIl catalogo di metadati applica standard internazionali tra cui: Dublin Core, il vocabolario per cataloghi dati DCAT e l'Asset Description Metadata Schema ADMS."}
{"id": "4947118", "revid": "287204", "url": "https://it.wikipedia.org/wiki?curid=4947118", "title": "Bretowo", "text": ""}
{"id": "4947119", "revid": "287204", "url": "https://it.wikipedia.org/wiki?curid=4947119", "title": "Krakowiec-Gorki Zachodnie", "text": ""}
{"id": "4947120", "revid": "287204", "url": "https://it.wikipedia.org/wiki?curid=4947120", "title": "Mlyniska", "text": ""}
{"id": "4947121", "revid": "287204", "url": "https://it.wikipedia.org/wiki?curid=4947121", "title": "Orunia-Sw. Wojciech-Lipce", "text": ""}
{"id": "4947123", "revid": "287204", "url": "https://it.wikipedia.org/wiki?curid=4947123", "title": "Przymorze Male", "text": ""}
{"id": "4947124", "revid": "287204", "url": "https://it.wikipedia.org/wiki?curid=4947124", "title": "Strzyza", "text": ""}
{"id": "4947125", "revid": "287204", "url": "https://it.wikipedia.org/wiki?curid=4947125", "title": "Przerobka", "text": ""}
{"id": "4947126", "revid": "287204", "url": "https://it.wikipedia.org/wiki?curid=4947126", "title": "Ujescisko-Lostowice", "text": ""}
{"id": "4947127", "revid": "287204", "url": "https://it.wikipedia.org/wiki?curid=4947127", "title": "Wrzeszcz Gorny", "text": ""}
{"id": "4947129", "revid": "287204", "url": "https://it.wikipedia.org/wiki?curid=4947129", "title": "Wzgorze Mickiewicza", "text": ""}
{"id": "4947130", "revid": "287204", "url": "https://it.wikipedia.org/wiki?curid=4947130", "title": "Zaspa-Mlyniec", "text": ""}
{"id": "4947131", "revid": "287204", "url": "https://it.wikipedia.org/wiki?curid=4947131", "title": "Zabianka-Wejhera-Jelitkowo-Tysiaclecia", "text": ""}
{"id": "4947136", "revid": "125997548", "url": "https://it.wikipedia.org/wiki?curid=4947136", "title": "Edmund Pendleton", "text": "Attivista per l'indipendenza della Virginia, ne fu eletto nel 1775 presidente del comitato di salute, il che lo rese padrone incontrastato dello stato.\nCessato l'incarico nel 1776, fu posto (1788) a capo della convenzione della Virginia che ratific\u00f2 la costituzione americana."}
{"id": "4947144", "revid": "149727", "url": "https://it.wikipedia.org/wiki?curid=4947144", "title": "Locomotiva FS 135", "text": ""}
{"id": "4947145", "revid": "363629", "url": "https://it.wikipedia.org/wiki?curid=4947145", "title": "Il comandante affonda con la nave", "text": "\u00abil comandante affonda con la nave\u00bb indica un protocollo, norma sociale, prassi o consuetudine storica di tipo cavalleresco/marinaro secondo il quale il comandante di un bastimento, nel caso ci si trovi in una situazione di pericolo di vita (in genere nell'atto di abbandonare la nave) si sacrifichi con essa, o sia l'ultimo a lasciarla. \nTale espressione divenne famosa in quanto soventemente associata al naufragio del RMS \"Titanic\" nel 1912 e al suo comandante Edward John Smith, ma nella realt\u00e0 lo precede almeno di 11 anni.\nSignificato metaforico.\nDietro questa usanza vi sarebbe un profondo senso del dovere ed un vivissimo significato deontologico. In un tempo in cui chi andava per mare rischiava la vita era un modo per potersi elevare a figura eroica con un gesto di sacrificio estremo che sublimava il dolore per la perdita delle persone, della nave e dell'equipaggio, una sorta di catarsi del comandante che s'inabissava insieme al suo vascello/nave per dimostrare di aver fatto tutto il possibile per salvarla.\nSignificato giuridico.\nInoltre sussiste anche una questione da sollevare dal punto di vista giuridico. Va premesso che il dovere di non abbandonare la nave prima che l'ordine sia dato e comunque nel rispetto delle procedure non riguarda solo il comandante ma tutti gli ufficiali.\nIn Italia il codice della navigazione attribuisce l'autorit\u00e0 di organizzare e sovrintendere lo sbarco al comandante che quindi fino all'abbandono dell'ultimo membro dell'equipaggio deve adempiere a questo compito (art. 1098)."}
{"id": "4947152", "revid": "2519", "url": "https://it.wikipedia.org/wiki?curid=4947152", "title": "Koningsdag", "text": "Il Koningsdag (olandese: \"Giorno del Re\") \u00e8 la festa nazionale dei Paesi Bassi, celebrata a partire dal 2014 ogni anno il 27 aprile, giorno del compleanno di Guglielmo Alessandro. Se il 27 aprile \u00e8 domenica, come \u00e8 accaduto alla sua prima celebrazione, la festa nazionale viene spostata al sabato precedente, il 26 aprile.\nPrecedentemente la festa nazionale dei Paesi Bassi, chiamata \"Koninginnedag\" si teneva il 30 aprile e commemorava l'incoronazione della Regina Beatrice e la nascita della regina Giuliana.\nStoria.\nIl 31 agosto 1885, in occasione del quinto compleanno della principessa Guglielmina, si tenne il primo \"Giorno della Principessa\". L'iniziativa nacque in ambienti liberali che volevano promuovere il senso di unit\u00e0 nazionale del paese. Dopo la morte del re Guglielmo III nel 1890, e la conseguente ascesa al trono di Guglielmina, il \"Giorno della Principessa\" divenne il \"Giorno della Regina\". La festa continuer\u00e0 a essere celebrata il 31 agosto fino al 1948.\nNel 1948 il trono dei Paesi Bassi pass\u00f2 a Giuliana, figlia di Guglielmina, e da allora il \"Giorno della Regina\" si \u00e8 celebrato il 30 aprile, in coincidenza con il compleanno di Giuliana.\nDopo l'incoronazione della regina Beatrice, il 30 aprile 1980, si decise di mantenere la festa nazionale alla data del 30 aprile per commemorare la sua ascesa al trono e per ricordare sua madre, Giuliana, mantenendo la festa al giorno del suo compleanno. Inoltre, da un punto di vista pratico, il compleanno della regina Beatrice (31 gennaio, in pieno inverno) non sarebbe stato favorevole ai festeggiamenti.\nL'ultimo \"Koninginnedag\" si \u00e8 tenuto il 30 aprile 2013, giorno in cui la regina Beatrice ha abdicato in favore del figlio Guglielmo Alessandro.\nCelebrazioni.\nIl re Guglielmo Alessandro, nel giorno della festa, visita una o due citt\u00e0 dei Paesi Bassi. Per tradizione, il \"Giorno del Re\" \u00e8 l'unico giorno che non richiede autorizzazioni per vendere merci per strada. Per questo motivo l'intero paese si riempie di mercatini delle pulci. \u00c8 inoltre l'unico giorno in cui \u00e8 concesso consumare alcolici per strada ed i parcheggi sono gratuiti.\nAlcune citt\u00e0 festeggiano anche la notte precedente il \"Giorno del Re\" con una festa chiamata \"Koningsnacht\" (olandese: \"Notte del Re\"). I festeggiamenti principali del Giorno del Re si svolgono ad Amsterdam, mentre quelli della Notte del Re a L'Aia.\nIl Koningsdag, ogni anno, nella sola Amsterdam raduna una media di due milioni di visitatori. Durante la festa i Paesi Bassi si tingono di arancione, colore tradizionale della monarchia olandese, in un fenomeno detto \"Oranjegekte\"."}
{"id": "4947157", "revid": "466539", "url": "https://it.wikipedia.org/wiki?curid=4947157", "title": "Mario Parrinello", "text": "Biografia.\nNato in Ogliastra da famiglia proveniente da Marsala, \u00e8 laureato in medicina ed attualmente vive con la famiglia a Marcaria in provincia di Mantova. Di professione \u00e8 un medico cardiologo.\nAttivit\u00e0 scacchistica.\nNel 2012 \u00e8 diventato il primo Grande Maestro della composizione italiano. Il titolo gli \u00e8 stato assegnato ufficialmente nel 55\u00ba Congresso WFCC (\"World Federation of Chess Composition\") di K\u014dbe.\nHa composto e pubblicato un migliaio di problemi (il primo nel 1977). \u00c8 uno specialista dei problemi di aiutomatto e Fairy. Nel 2001 \u00e8 stato nominato Giudice Internazionale per la composizione di problemi di matto in due mosse e di aiutomatto.\nNel 2000 ha scritto il booklet \u201cIl tema Zilahi ciclico nell'aiutomatto in due mosse\u201d.\nVincitore di due coppe del mondo per la composizione scacchistica: nel 2011 (sezione aiutomatti) e nel 2012 (sezione Fairy).\nDue suoi problemi:"}
{"id": "4947159", "revid": "634034", "url": "https://it.wikipedia.org/wiki?curid=4947159", "title": "Test psicologico proiettivo", "text": ""}
{"id": "4947161", "revid": "729019", "url": "https://it.wikipedia.org/wiki?curid=4947161", "title": "John Singleton Mosby", "text": "Arruolatosi nel 1860, l'anno dopo fu a capo della cavalleria di James Ewell Brown Stuart durante l'attacco al generale dell'Unione George B. McClellan impegnato nella Campagna Peninsulare.\nNel 1863 decise di ingaggiare una banda di guerriglieri per compiere brevi e devastanti attacchi in Maryland e, poi, in Virginia; i cosiddetti \"rangers di Mosby\" furono poi annessi alla cavalleria della Virginia.\nDivenuto uno dei punti di riferimento dell'esercito, cattur\u00f2, dopo un fortunato attacco, il brigadier generale unionista Edwin H. Stoughton.\nA Chantilly si trov\u00f2 soverchiato, ma riusc\u00ec comunque a portarsi in salvo infliggendo pesanti perdite ai nemici. Dopo la sconfitta della Confederazione e la cattura di Jefferson Davis trov\u00f2 impiego come avvocato e divenne sostenitore del partito repubblicano, in particolare del suo ex-rivale Ulysses Simpson Grant.\nDurante il secondo anno del mandato presidenziale di Rutherford Hayes fu nominato console a Hong Kong, carica che mantenne anche sotto James Abram Garfield e Chester Alan Arthur.\nSuo nipote John prese parte nel 1911 alla rivoluzione messicana nella Confederazione dei Gruppi dell'Esercito Liberale, gruppi armati anarco-comunisti."}
{"id": "4947162", "revid": "65563797", "url": "https://it.wikipedia.org/wiki?curid=4947162", "title": "John S. Mosby", "text": ""}
{"id": "4947163", "revid": "65563812", "url": "https://it.wikipedia.org/wiki?curid=4947163", "title": "John Mosby", "text": ""}
{"id": "4947166", "revid": "88812", "url": "https://it.wikipedia.org/wiki?curid=4947166", "title": "Principio di analogia", "text": ""}
{"id": "4947168", "revid": "149727", "url": "https://it.wikipedia.org/wiki?curid=4947168", "title": "Locomotiva FS 741 (I)", "text": ""}
{"id": "4947170", "revid": "203463", "url": "https://it.wikipedia.org/wiki?curid=4947170", "title": "Vinciperdi (scacchi)", "text": ""}
{"id": "4947188", "revid": "123186929", "url": "https://it.wikipedia.org/wiki?curid=4947188", "title": "Museo contadino di Varese Ligure", "text": "Il Museo contadino di Varese Ligure, talvolta chiamato museo contadino di Cassego, \u00e8 tra le poche raccolte liguri sulla civilt\u00e0 contadina.\nIl museo \u00e8 frutto di anni di paziente raccolta e recupero delle tradizioni valdivarensi, progressivamente dimenticate dopo il grande esodo dalle campagne avvenuto negli anni cinquanta del XX secolo. \n&lt;br&gt;A differenza dei centri di fondovalle, pi\u00f9 aperti alle influenze esterne e maggiormente inseriti nel circuito culturale ed economico allargato, i piccoli centri di montagna praticavano un'economia di sussistenza e sviluppavano una cultura genuina, meno esposta a influenze diverse. \n&lt;br&gt;In particolare il museo contadino conserva la testimonianza della cultura abbastanza omogenea degli antichi abitati della zona di montagna alle spalle di Varese Ligure, cultura che si esprime negli usi e nei costumi, negli attrezzi da lavoro, nel modo di vivere e nelle consuetudini della popolazione.\nStoria.\nIl museo nasce per iniziativa di don Sandro Lagomarsini, parroco di Cassego, e prende avvio dal lavoro di ricerca delle tradizioni orali, diligentemente fissate in interviste e filmati. \nDal 1971 al 1974 vengono raccolte di casa in casa le testimonianze della vita contadina. Si recuperano capillarmente gli attrezzi da lavoro, le suppellettili e gli utensili caduti in disuso.\nDa questo nucleo originario prende forma una consistente collezione di materiale che consente di inaugurare, nel 1975, una esposizione permanente realizzata con la consulenza di alcuni docenti universitari dell'Universit\u00e0 di Salerno e dell'Universit\u00e0 di Genova. \n&lt;br&gt;Nel 1976 viene pubblicata una guida all'esposizione dal titolo \"Progetto di Museo contadino\". \nL'attivit\u00e0 museale prosegue negli anni seguenti con la collaborazione delle scuole elementari della zona: nel 1982 si realizza un filmato dal valore socio-antropologico, oltre che storico, che mostra l'uso degli attrezzi contadini raccolti.\n&lt;br&gt;\u00c8 del 1983 la pubblicazione della prima parte della \"Carta culturale dell'Alta Val di Vara\", mentre nel 2011 sono ancora in corso di preparazione la seconda parte della \"Carta\" e la catalogazione definitiva degli oggetti esposti.\nCollezione.\nNelle stanze del Museo si allineano gli utensili relativi ai vari cicli di produzione.\nIl ciclo del latte.\nPer quello del latte: la stanga per portare l'acqua alle bestie e per il trasporto del latte; il \"ram\u00e0\" (paiolo di rame) per raccoglierlo; il \"cuin\" (colino) di legno d'ontano; le \"fascelle\" (forme); la \"cassa\" (mestolo); la \"conchetta\" di legno con la parte centrale sollevata per fare perdere il siero al formaggio; il \"torchio\" per pressare il formaggio stesso, che veniva fatto salare in vaschette di legno sulle \"ciappe\" di ardesia provenienti dal Monte Chiappozzo.\nIl ciclo del vino.\nLe \"baghe\" (cio\u00e8 gli otri di pelle di capretto) ed il torchio a stanga sono invece gli attrezzi del ciclo del vino, che in si affiancava al sidro ottenuto schiacciando le mele in un tronco scavato.\nIl ciclo del grano.\nIl ciclo del grano \u00e8 documentato dalla \"corba\" (cesta per il letame portata a spalle o su una slitta detta \"l\u00e9sa\"), dagli aratri in legno e da quelli con l'ala (\"voltorecchio\"). La battitura del grano avveniva col sistema della \"p\u00e9iga\": su della terra battuta con la verga si metteva il letame diluito con acqua, che permetteva di battere solo sulle spighe senza danneggiare la paglia, utile a coprire le case e le cascine.\nCon la farina si confezionava il pane \"fatto in casa\": la \"m\u00e9sa\" (madia) serviva come ripiano su cui impastare; la pasta veniva poi lasciata su una grande \"liv\u00e9a\" a lievitare, coperta da una conchetta che impediva al pane di debordare.\nIl tutto era poi cotto sotto il testo, una campana di terracotta (in tempi pi\u00f9 recenti di ghisa) scaldata sulla piastra del focolare, detto \"s\u00f6\".\nIl ciclo del mais.\nNel museo di Cassego \u00e8 testimoniato anche il ciclo della \"m\u00e9ga\", la \"meliga\" o mais, un alimento di largo consumo sul territorio, a cominciare dal metodo di semina: con un rastrellone si tracciavano sul campo arato le linee da seguire nella semina stessa, si scavavano alcuni fori entro i quali erano introdotti i chicchi. Per praticare il piccolo scavo si usava una zappetta (\"zappella\"), che alla fine di ogni stagione di lavori occorreva restaurare saldando i pezzi rotti.\nCon la \"m\u00e9ga\" si faceva la polenta nel recipiente detto \"bronzo\" (casseruola di rame, bronzo o ghisa), posandola poi sulla livea rettangolare e raccogliendola a mucchio con la paletta.\nIl ciclo delle castagne.\nAlla base dell'alimentazione della popolazione dell'Alta Val di Vara, insieme alla farina di granturco, c'era quella di castagne da cui si originano molti piatti tipici della zona: gli gnocchi da condire con la ricotta; la \"farina\", un impasto di farina ricoperto da ricotta, ed il castagnaccio cotto sotto il testo; le \"chiss\u00f6e\", focaccette dalla preparazione simile a quella dei testaroli; il \"pan martin\", una mescolanza di farina di grano e farina di castagna; le \"pelate col latte\".\nLe castagne, raccolte con \"molle\", \"rastrellina\", \"cavagno\" e \"corba\", venivano trasportate in un sacchetto di canapa (\"sacchella\") portato in cintola e sostenuto da un bastone avvolto per due tre giri al sacco, lo stesso raccoglitore utilizzato per le olive. \nLe castagne erano poi seccate sull'essiccatoio (\"gr\u00e0ia\"), una grata situata proprio sopra la cucina cos\u00ec da poterne ricevere il caldo del focolare; dopodich\u00e9 venivano battute con un procedimento rudimentale ma efficace. \nIn un sacco di canapa si stipavano una ventina di chili di castagne; due persone, tenendo il sacco agli angoli, lo battevano sul ceppo in modo tale che i colpi le sbucciassero. Quindi con il \"vallo\" era tolta la buccia, col setaccio (\"crevello\") venivano invece eliminati i frammenti spezzati; il resto era versato in un mezzo tronco di castagno incavato (\"sern\u00e0gioia\") dove avveniva la divisione tra le castagne da cui ricavare la farina e quelle per il farinaccio dei maiali, entrambe conservate in una cassapanca (\"banc\u00e0\") a due scomparti.\nIl ciclo della canapa.\nNel Museo non mancano neppure gli attrezzi tipici del ciclo della canapa: la \"gr\u00e0mola\" per spezzarla, il \"ma\u00ecscio\" (macero), la \"scarlazza\", il \"pettine\" per cardarla. Un tempo si faceva largo uso di questa fibra per indumenti: il prodotto pi\u00f9 tipico del varesino \u00e8 la mezzalana, un tessuto a trama di canapa e ordito di lana di pecora nera, usato per giacconi, calzoni e capi pesanti.\nLa bottega artigiana.\nNella bottega artigiana si conservano anche oggetti dagli usi pi\u00f9 disparati: la rastrellina per i mirtilli, il legno con i \"denti\" di chiodi; il portasale in legno; la fiocina per pescare; i collari per bovini ed ovini.\nLa cucina rustica.\nInfine tutto il corredo di una cucina rustica: il fornello mobile (\"tan\u00f9n\"); l'essiccatoio (\"gr\u00e0ia\") per castagne e granoturco; il testo per il pane; il mestolo (\"cassa\") per attingere l'acqua alla conca; la \"mastra\" coi cassetti per la farina e la soprastante \"m\u00e9sa\" per impastare."}
{"id": "4947191", "revid": "287204", "url": "https://it.wikipedia.org/wiki?curid=4947191", "title": "Mondo ovale", "text": "Mondo ovale \u00e8 stato un programma televisivo sportivo di approfondimento sul rugby in onda sulla rete italiana Nuvolari nel 2014, condotto da Rudolf Mermone dedicato alle squadre italiane.\nIl programma andava in onda dal luned\u00ec a venerd\u00ec."}
{"id": "4947194", "revid": "767487", "url": "https://it.wikipedia.org/wiki?curid=4947194", "title": "Walzer d'amore", "text": "Walzer d'amore (\"Liebeswalzer\") \u00e8 un film del 1930 diretto da Wilhelm Thiele.\nTrama.\nLa madre dell'arciduca Peter Ferdinand progetta di combinare le nozze tra il figlio e la principessa Eva von Lauenburg. Quando viene a conoscenza dei piani della madre, l'arciduca manda al suo posto - al gran ballo organizzato per il compleanno della principessa - Bobby, il suo nuovo segretario. Con indosso l'alta uniforme di gala, Bobby fa una grande impressione, conquistando la bella Eva. Ma il giovanotto si rende conto della differenza di classe tra lui e la principessa che, invece, finisce per schiaffeggiare l'arciduca. Toccher\u00e0 a Bobby chiarire la situazione che si \u00e8 creata.\nProduzione.\nIl film fu prodotto dall'Universum-Film AG (UFA) (Berlin) con il titolo di lavorazione \"Der Chauffeur-Prinz\".\nDistribuzione.\nDistribuito dall'Universum Film (UFA) con il visto di censura del 1\u00ba gennaio, il film usc\u00ec nelle sale cinematografiche tedesche presentato in prima il 7 febbraio 1930."}
{"id": "4947198", "revid": "123217883", "url": "https://it.wikipedia.org/wiki?curid=4947198", "title": "Il Vaso di Pandora (rivista)", "text": "Il Vaso di Pandora, dialoghi in psichiatria e scienze umane \u00e8 una rivista trimestrale di psichiatria, filosofia e cultura, di argomento psichiatrico, nata nel 1993.\nStoria.\nIl Vaso di Pandora nasce, da un'esperienza concreta di cura comunitaria dei disturbi psichici, per riflettere sul proprio operare al confine tra scienza, filosofia, e arte, nel senso originario di saper fare. \u00c8 stata creata nel 1993 da Giovanni Giusto che ne \u00e8 attualmente il direttore responsabile, con il sottotitolo programmatico \u201cdialoghi in psichiatria e scienze umane\u201d, ed \u00e8 rivolta alla dimensione umanistica della psichiatria pur nel rispetto delle fondamentali acquisizioni della psichiatria biologica. Nacque per inserirsi in un vuoto che era rappresentato dalla assenza di un riferimento culturale e scientifico che raccogliesse le esperienze ed i contributi di psichiatri, psicologi, psicoanalisti, filosofi, politici impegnati nel lavoro di deistituzionalizzazione portato avanti da Basaglia.\nFin da allora, il progetto, da un lato tende a raccogliere il contributo esperienziale degli operatori quotidianamente impegnati nella difficile cura dei pazienti psichiatrici, dall'altro al confronto con intellettuali impegnati a chiarire i complessi sistemi mentali a partire da riferimenti culturali dissimili.\nVenne presentata da G. Giusto e da C. Conforto la prima volta a Genova presso la libreria Liguria Libri e Dischi di via XX Settembre, e successivamente alle Universit\u00e0 di Palermo, Catania, Cagliari, Genova con buon successo di pubblico. A Milano viene presentata alla Casa della Cultura alla presenza del prof. Zapparoli e del prof. Petrella.\nArgomenti.\nNel ventennio trascorso, \u00e8 apparsa importante un'approfondita riflessione sulla psicanalisi applicata al di fuori del contesto duale e con particolare riferimento alla gruppalit\u00e0, fondamento anche di una residenzialit\u00e0 psichiatrica che non riproduca le passate istituzioni, nonch\u00e9 di interventi riabilitativi rispettosi dei bisogni del paziente. Sono funzione di questa primaria esigenza anche i numerosi interventi sugli aspetti organizzativi e amministrativi, che dovrebbero garantire quadri operativi idonei. \nMeno frequenti ma non assenti i riferimenti alla psichiatria interculturale, all'ottica sistemica familiare, al problema delle dipendenze, ai rapporti con il pensiero filosofico. \nSecondo lo spirito che anima la rivista, numerosi i contributi di operatori meno noti ma quotidianamente impegnati nel trattamento della patologia psichica grave, con le sue modalit\u00e0 di intervento e i suoi problemi: l'impegno terapeutico e riabilitativo nelle sue varie declinazioni, i rapporti fra terapia ambientale e interventi individuali, l'inserimento lavorativo, i problemi della gruppalit\u00e0, quelli dell'iniziale presa in carico, gli interventi psicoeducativi, i rapporti non sempre agevoli fra esigenze di cura e normativa, il ruolo della supervisione.\nLa rivista riconosce la propria funzione nell'offrire riferimenti culturali e tecnici a una prassi psichiatrica tuttora in evoluzione, nel confronto con rinnovate sfide.\nCollaborazioni.\nLa rivista, il cui Direttore Scientifico \u00e8 Carmelo Conforto18-19-22-23-33, ha accolto interventi dello stesso, di R. Speziale-Bagliacca37-40, di Ian Falloon4-32 sugli interventi psicoeducazionali familiari, di Mark Spivak5 su riabilitazione e competenze sociali, Thomas Ogden2 su una visione complessiva della schizofrenia, Claude Olievenstein3 su eroina e sessualit\u00e0, Donald Meltzer1 sullo stile di vita tossicofilico, Eliot Jaques11 sull'approccio teorico alle organizzazioni, Romolo Rossi36 sui rapporti fra psichiatria e psicoanalisi \u2013 tema ripreso da Fausto Petrella14 \u2013 di Eugenio Borgna7-9-38 sull'orizzonte antropologico delle esperienze di sradicamento, Remo Bodei13 sui rapporti fra delirio e conoscenza, Arnaldo Ballerini43-44 sull'integrazione di conoscenza fenomenologica e conoscenza empirica, Antonello Correale15 sul disturbo borderline, Aldo Gargani50 sulla relazione d'aiuto, Luigi Ferrannini10-34 sulla evoluzione della residenzialit\u00e0 psichiatrica, di Claudio Mencacci45-46, Robert Hinshelwood6, Renata Gaddini39, Silvana Borutti41, Gian Franco Cecchin42, Luigi Boscolo42, Franco Borgogno8-12-16-17-29, Pasquale Pisseri19-21-24-28-31, Giovanni Giusto20-25-26-27-30-35, Gianni Guasto47-48-49 e altri ancora.\nDal 1993 a oggi la Rivista ha pubblicato pi\u00f9 di 400 articoli e hanno collaborato pi\u00f9 di 500 autori: psichiatri, psicoanalisti, psicologi, medici, educatori, infermieri, tecnici della riabilitazione psichiatrica, filosofi, ricercatori, neurologi, avvocati.\nStruttura delle sezioni.\nIl periodico, strutturalmente, \u00e8 suddiviso in sei sezioni principali:\nCiascuna sezione, tranne l\"'Editoriale\" e \"Oltre...\" \u00e8, di solito, seguita da un \"Riassunto\" e dalle \"Parole chiave\" legate all'articolo, entrambi in lingua italiana e inglese; conclude l'articolo una Bibliografia.\nNella sezione \"Tra prassi e teoria\" vengono inserite le ricerche scientifiche, i modelli teorici; la sezione \"Appunti di viaggio\" presenta i casi clinici, le esperienze terapeutiche e le sperimentazioni metodologiche; in \"Quattro passi per strada\" sono contenute le recensione di libri, gli atti di convegni.\nLa sezione \"Oltre...\" \u00e8 stata presentata la prima volta sul Volume XX, N. 2, del 2012. Si propone come ulteriore \"apertura\" della Rivista a temi di interesse generale; tratta argomenti riguardanti l'attualit\u00e0, poesie, interviste e tutto ci\u00f2 che favorisce l'aspetto creativo della psichiatria.\nOrganizzazione e strutturazione dei testi ricevuti per la pubblicazione.\nLa pubblicazione di un articolo \u00e8 subordinata al parere positivo di Referee esterni al Comitato Editoriale.\nNel proporre il proprio scritto alla Segreteria Scientifica e di Redazione, l'Autore specifica se si tratta di un lavoro inedito e che intende pubblicarlo esclusivamente sulla Rivista \"Il Vaso di Pandora\".\nI testi inviati alla rivista per la pubblicazione, oltre al nome dell'Autore, sono accompagnati da una breve nota biografica. I titoli di libri riportati nel testo sono trascritti in corsivo, quelli di articoli apparsi in riviste o libri sono citati tra virgolette doppie.\nAd ogni riferimento bibliografico nel testo corrisponde una voce nella bibliografia finale. Il materiale iconografico, sia che si tratti di fotografie che di disegni, viene numerato progressivamente in numeri arabi. Le tavole sono invece numerate in cifre romane e sono accompagnate da una legenda esplicativa. La Segreteria Scientifica e di Redazione si riserva di apportare ai testi degli Autori piccole correzioni, qualora ritenute indispensabili o comunque utili ad uniformare i testi stessi allo stile della Rivista. Ogni qual volta ci\u00f2 accada, l'Autore ne ricever\u00e0 comunicazione.\nComitato di Redazione.\nRoberta Antonello, Paola Bartolini, Giuseppe Berruti, Panfilo Ciancaglini, Angelo Ferrari, Antonio Maria Ferro, Valentino Ferro, Lucio Ghio, Luigi Gia, Giovanni Giusto, Emilio Maura, Milena Meistro, Dario Nicora, Pier Giorgio Semboloni, Alessandro Felice Spata, Caterina Vecchiato, Valeria Zirulia.\nComitato di Lettura.\nRiccardo Brunacci, Gabriele Cassullo, Paola Destefani, Andrea Ferrero, Antonella Granieri, P.F. Peloso, Pasquale Pisseri, Cristina Rambelli.\nCollaboratori.\nMario Amore, Franco Borgogno, Secondo Fassino, Luigi Ferrannini, Fausto Petrella, Emilio Robotti, Roberto Speziale-Bagliacca, Marco Vaggi, Carlo Vittorio Valenti."}
{"id": "4947201", "revid": "110157", "url": "https://it.wikipedia.org/wiki?curid=4947201", "title": "Museo territoriale dell'alta valle Aulella", "text": "Il Museo del Territorio dell'alta valle Aulella ha sede in palazzo Ambrosi, nel centro del borgo di Casola in Lunigiana.\nAttualmente il museo \u00e8 chiuso.\nCollezione.\nIl museo dell'Alta Valle Aulella raccoglie testimonianze dell'identit\u00e0 culturale delle genti locali e presenta il territorio da diversi punti di vista, seguendo un percorso tematico e cronologico.\nDell'epoca preistorica sono conservati reperti del Paleolitico medio e dell'et\u00e0 dei metalli, rinvenuti nei siti della Tecchia di Equi, della Tana della Volpe e della Grotta delle Felci.\nIl percorso prosegue in ordine cronologico: dalle statue stele (presenti in calco), ai castellari, ai resti romani, ai capitelli e alle fonti battesimali medievali di pievi e chiese della zona. \nUna sezione tematica \u00e8 dedicata alla religiosit\u00e0 popolare che si riflette nell'arte sacra locale: calici, ostensori e paramenti sacri, opere realizzate in loco dalle Confraternite, i lanternoni, le maest\u00e0.\nNel museo sono inoltre presenti indicazioni per diversi itinerari didattici in vari siti importanti della zona: la Tecchia di Equi terme, sede dell'Orso speleo e dell'Uomo di Neanderthal, il borgo medievale di Gragnola, Codiponte, Monte dei Bianchi e le pievi di Offiano e San Lorenzo di Minucciano."}
{"id": "4947202", "revid": "132266", "url": "https://it.wikipedia.org/wiki?curid=4947202", "title": "Il capitano affonda con la nave", "text": ""}
{"id": "4947204", "revid": "65564405", "url": "https://it.wikipedia.org/wiki?curid=4947204", "title": "Mondiale SuperEnduro", "text": ""}
{"id": "4947215", "revid": "287204", "url": "https://it.wikipedia.org/wiki?curid=4947215", "title": "Colotlan", "text": ""}
{"id": "4947219", "revid": "1305887", "url": "https://it.wikipedia.org/wiki?curid=4947219", "title": "Dalla Russia con amore (videogioco)", "text": "Dalla Russia con amore (\"007: From Russia with Love\") \u00e8 un videogioco d'azione pubblicato in Europa e America il 1\u00ba novembre 2005 per PlayStation 2, Xbox, PlayStation Portable e GameCube.\nTrama.\nIl gioco \u00e8 basato sul romanzo \"A 007, dalla Russia con amore\" di Ian Fleming e sull'omonimo film. James Bond \u00e8 chiamato ad aiutare Tatiana Romanova, agente della sicurezza di stato sovietica pronta a disertare, e a recuperare una macchina crittografica, il Lektor.\nAccoglienza.\nIl gioco ha ricevuto giudizi generalmente positivi dalla critica e dai fan sorpresi di rivedere Sean Connery nei panni di Bond, il quale ha doppiato personalmente il suo ruolo e ha lavorato assieme ai programmatori, supervisionando ogni aspetto della produzione."}
{"id": "4947221", "revid": "767487", "url": "https://it.wikipedia.org/wiki?curid=4947221", "title": "Jenny's Wedding", "text": "Jenny's Wedding \u00e8 un film del 2015 scritto e diretto da Mary Agnes Donoghue.\nTrama.\nJenny Farrell conduce una vita apertamente gay, tranne che con la sua famiglia convenzionale. Quando finalmente decide di mettere su famiglia e sposare la donna che pensavano fosse solo la sua coinquilina, il piccolo mondo sicuro in cui i Farrell abitavano cambia per sempre. Vengono lasciati con una semplice e allo stesso tempo difficile scelta: accettare la cosa o rischiare di perdere la loro figlia e il rispetto per s\u00e9 stessi.\nProduzione.\nRiprese.\nLe riprese del film si sono svolte a partire dal 28 ottobre 2013 a Cleveland, nell'Ohio.\nPost-produzione.\nIl 12 febbraio 2014, i produttori del film hanno aperto una campagna Indiegogo per raccogliere dei fondi utili per il completamento della post-produzione: la Donoghue e il suo team avevano bisogno di 150,000 dollari per coprire principalmente i costi della musica. La campagna si \u00e8 conclusa il 12 aprile.\nDistribuzione.\nIl film \u00e8 stato distribuito nelle sale cinematografiche statunitensi il 31 luglio 2015."}
{"id": "4947232", "revid": "367445", "url": "https://it.wikipedia.org/wiki?curid=4947232", "title": "Mondo Ovale", "text": ""}
{"id": "4947233", "revid": "767487", "url": "https://it.wikipedia.org/wiki?curid=4947233", "title": "Don't Go Where the Road Don't Go", "text": "Don't Go Where the Road Don't Go \u00e8 un brano di Ringo Starr, pubblicato sul suo album \"Time Takes Time\" del 1992; \u00e8 stato composto dal batterista, accreditato con il suo vero nome di Richard Starkey, Johnny Warman e Gary Grainger.\nIl brano.\nComposizione e registrazione.\nVenne prodotto da Don Was; il fonico era Ed Cherney. Was ha prodotto, nello stesso album, anche \"Weight of the World\", \"Don't Know a Thing About Love\", \"I Don't Believe You\", \"In a Heartbeat\" e \"What Goes Around\". Invece, il trio che ha composto il pezzo non ha scritto nient'altro assieme; Ringo e Warman hanno collaborato ad \"After All These Years\". Il testo contiene un riferimento a \"It Don't Come Easy\", pubblicata come singolo da Starr nel 1971.\nPubblicazione.\nIn Germania venne pubblicato su due differenti versioni di singolo, entrambe distribuite dalla Private Music a partire dal 21 settembre 1992, quindi poco meno di quattro mesi dopo l'uscita di \"Time Takes Time\":\nIl singolo stava per essere pubblicato anche negli USA, ma venne cancellato all'ultimo minuto, il 3 luglio. \"Everyone Wings\" venne registrata nuovamente per l'album \"Y Not\" del 2010.\n\"Don't Go Where the Road Don't Go\" venne pubblicata in numerosi album live:"}
{"id": "4947240", "revid": "298055", "url": "https://it.wikipedia.org/wiki?curid=4947240", "title": "Atto I (album)", "text": "Atto I \u00e8 il primo album della coppia Al Bano &amp; Romina Power. Contiene la canzone \"Dialogo\" che fu presentata al festival Un disco per l'estate 1975 e classificata al secondo posto."}
{"id": "4947243", "revid": "36426", "url": "https://it.wikipedia.org/wiki?curid=4947243", "title": "Cattedrale della Vergine (Szentendre)", "text": "La cattedrale della Vergine o cattedrale di Belgrado (in ungherese: \"Belgr\u00e1d sz\u00e9kesegyh\u00e1z\" ) \u00e8 una cattedrale ortodossa serba sotto la giurisdizione dell'eparchia di Buda. Si trova a Szentendre, in Ungheria.\nStoria.\nLa prima chiesa ortodossa serba \u00e8 stata costruita in seguito alla grande migrazione di serbi nel 1690, insieme alla nuova residenza dei Patriarchi serbi, probabilmente sul sito di una precedente chiesa ortodossa. L'attuale chiesa \u00e8 stata edificata tra il 1756 ed il 1763 in stile barocco ed \u00e8 stata solennemente consacrata il 28 gennaio 1764 dal vescovo Dionigi Budzinski. Nel 1770 \u00e8 stato realizzato il portale di Sud-Ovest e nel 1777, su iniziativa del vescovo Sofroniusza (Kirilovicia), \u00e8 stato aggiunto il campanile. Nel 1781 Vasilije Ostoji\u0107 ha realizzato l'iconostasi in stile rococ\u00f2."}
{"id": "4947245", "revid": "104458", "url": "https://it.wikipedia.org/wiki?curid=4947245", "title": "Nikola Zoricic", "text": ""}
{"id": "4947250", "revid": "287204", "url": "https://it.wikipedia.org/wiki?curid=4947250", "title": "I biplani di D'Annunzio", "text": "I biplani di D'Annunzio \u00e8 un romanzo ucronico-fantascientifico dello scrittore italiano Luca Masali, vincitore del Premio Urania 1995 e del Prix Bob Morane del Salone del Libro Fantastico di Bruxelles nel 2000.\nIl protagonista del romanzo, l'aviatore Matteo Campini, compare anche in due successivi romanzi dell'autore, \"La perla alla fine del mondo\" e \"La balena del cielo\".\nTrama.\nNel 1921, la Grande Guerra non \u00e8 ancora terminata: gli Imperi centrali, che ora sono uniti e ribattezzati \"Democrazie Centrali\" sotto l'imperatore Carlo I d'Asburgo e il cancelliere Max von Baden dopo una riforma in senso democratico e federalista, si preparano a sferrare contro l'Intesa l'attacco che potrebbe risultare decisivo per le sorti della guerra.\nIn questo contesto si svolgono le missioni del triestino Matteo Campini, capitano dell'aviazione austroungarica, che una notte viene abbattuto da caccia italiani sulla Laguna di Venezia. Dopo aver rischiato di affogare si risveglia in un palazzo di Venezia, ospite di Flavia Manin, una giovane che gli rivela di venire dall'anno 2021, epoca in cui la \"Belle \u00c9poque\" un'azienda specializzata in viaggi nel tempo a scopo turistico sta tramando per alterare la storia, a vantaggio degli ex Imperi Centrali. Flavia, ex dipendente della \"Belle \u00c9poque\", \u00e8 andata nell'anno 1921 (poich\u00e9 il viaggio nel tempo \u00e8 possibile solo a balzi di cent'anni) assieme all'ingegnere Augusto Stefanini per raccogliere indizi e cercare di riportare il passato sulla linea temporale dalla quale proviene. Matteo accetta di collaborare con Flavia allo scopo di far finire la guerra, anche se ci\u00f2 significa tradire il proprio paese aiutando l'Esercito Italiano, come Flavia, Augusto e Matteo si trovano costretti a fare dopo essere stati arrestati.\nIntanto, tra le linee delle Democrazie Centrali, la scomparsa di Campini viene interpretata come una diserzione. Il suo vecchio commilitone Hans Kriegmann viene scelto da Hermann G\u00f6ring, asso dell'aviazione tedesca, per una missione che pu\u00f2 comportare eventualmente l'eliminazione di Campini. Egli viene inviato alla sede di Vienna della \"Belle \u00c9poque\" per conoscere la storia futura, nella quale la Germania e l'Austria hanno conosciuto l'onta della sconfitta nelle due Guerre Mondiali. Dopodici\u00f2, si vota completamente alla causa, con grande soddisfazione di G\u00f6ring.\nAd Aviano, si costruiscono a tappe forzate una grande quantit\u00e0 di aeroplani, con i miglioramenti suggeriti da Augusto, per una pericolosa missione che dovrebbe essere guidata da Gabriele D'Annunzio in persona, con la partecipazione di Matteo e Flavia: lo scopo \u00e8 arrivare fino a Vienna, nella sede stessa della \"Belle \u00c9poque\", e una volta nel XXI secolo contattare un famosissimo giornalista indipendente, Matthew Warburton, dandogli la possibilit\u00e0 d'intervistare il \"Vate\" per smascherare le trame della societ\u00e0 che ha cambiato il corso della storia. \nDal 2021 il proprietario della \"Belle \u00c9poque\", il milionario italiano Daniele Di Michele, contatta G\u00f6ring e Max von Baden per definire gli ultimi dettagli della strategia comune: egli in realt\u00e0 \u00e8 un serbo naturalizzato italiano e ha assecondato le ambizioni pangermanistiche perch\u00e9 \u00e8 interessato a creare una Grande Serbia impedendo la nascita e la dissoluzione della Iugoslavia. La sua partecipazione ad una conferenza nella citt\u00e0 di Knin, in Croazia, \u00e8 per\u00f2 funestata da un professore di storia che sembra aver intuito le sue trame, che prevedono anche la scomparsa della linea temporale attuale a favore di quella alternativa, manipolata dalla \"Belle \u00c9poque\", grazie alla liberazione di una grande quantit\u00e0 di energia (nella fattispecie la caduta di un satellite artificiale russo per la meteorologia). L'arrivo di Matteo e Flavia con G\u00f6ring in ostaggio (mentre D'Annunzio, ferito a morte, \u00e8 rimasto a Vienna) sventa il piano di Di Michele: la linea temporale \u00e8 salva.\nIl romanzo si conclude con Matteo Campini che pilota un aereo civile nel 1921, tre anni dopo la fine della Grande Guerra."}
{"id": "4947270", "revid": "4106", "url": "https://it.wikipedia.org/wiki?curid=4947270", "title": "Elie Mechnikov", "text": ""}
{"id": "4947271", "revid": "767487", "url": "https://it.wikipedia.org/wiki?curid=4947271", "title": "Christos Mastrou", "text": "Carriera.\nClub.\nHa sempre giocato per squadre cipriote. Ha giocato per l'Anorthosis sino al 21 luglio 2013, data in cui ha firmato con l'Enosis Neon Paralimni.\nNazionale.\nHa esordito con la nazionale maggiore nel 2012."}
{"id": "4947273", "revid": "63727", "url": "https://it.wikipedia.org/wiki?curid=4947273", "title": "Sistema Stop &amp; Start", "text": ""}
{"id": "4947278", "revid": "729019", "url": "https://it.wikipedia.org/wiki?curid=4947278", "title": "Ja'un-e Qorban", "text": "Sotto il nome di Ja\u02beun-e Qorb\u0101n (lett. \"'Tre ogni cento\") va un gruppo guerriero d'\u00e9lite mongolo che ag\u00ec nel Khorasan centrale del XIV secolo, dopo la disintegrazione dell'Ilkhanato mongolo di Persia, rendendosi co-protagonista dell'agitata storia politica persiana fino all'arrivo di Tamerlano, dapprima appoggiando il condottiero turco-mongolo nel suo progetto di conquista di Herat, per poi ribellarsi a lui e subire la devastante sua vendetta.\nEsso inizialmente nacque per sostenere la politica di Argh\u016bn Agh\u0101, che aveva appoggiato il tentativo del chinggiside \u1e6c\u014dgh\u0101 Tem\u016br di ricostituire l'Ilkhanato, entrato in profonda crisi dopo la morte di Ab\u016b Sa\u02bf\u012bd.\nInizialmente il corpo militare era di stanza a Mashhad, Nishapur e ad Abivard e, nello sfacelo del sistema ilkhanide, pens\u00f2 di ritagliarsi un suo potere, seguendo un suo Emiro e ritagliandosi un suo territorio che potenzialmente sarebbe potuto diventare un vero e proprio Stato.\nIn quanto potenza i Ja\u02beun-e Qorb\u0101n scomparvero subito dopo la devastante sconfitta patita nel 1381 a opera di Tamerlano."}
{"id": "4947281", "revid": "132266", "url": "https://it.wikipedia.org/wiki?curid=4947281", "title": "Digital Selective Calling", "text": ""}
{"id": "4947289", "revid": "667681", "url": "https://it.wikipedia.org/wiki?curid=4947289", "title": "Kizzy McHugh", "text": ""}
{"id": "4947295", "revid": "1305772", "url": "https://it.wikipedia.org/wiki?curid=4947295", "title": "Torreon", "text": ""}
{"id": "4947296", "revid": "599013", "url": "https://it.wikipedia.org/wiki?curid=4947296", "title": "Loukas Louka", "text": "Carriera.\nClub.\nHa giocato tutta la carriera nel campionato cipriota, ad eccezione della stagione 2002-2003, dove si \u00e8 trasferito in Grecia.\nNazionale.\nHa esordito con la nazionale nel 1999, rappresentandola 21 volte fino al 2007."}
{"id": "4947298", "revid": "767487", "url": "https://it.wikipedia.org/wiki?curid=4947298", "title": "Io con te", "text": "Io con te \u00e8 una raccolta di Al Bano e Romina Power pubblicata nel 1976.\nContiene canzoni tratte dai loro precedenti album realizzati come solisti, il primo duetto \"Storia di due innamorati\" del 1970, \"Taca, taca banda\" interpretata da Al Bano e Romina insieme a Kocis (fratello di Al Bano) e Taryn Power (sorella di Romina) e i brani \"Vestita di baci\", \"Stelle d'oro\" (scritta da Roberto Vecchioni) e \"Vestito d'allegria\" del 1976."}
{"id": "4947301", "revid": "1573940", "url": "https://it.wikipedia.org/wiki?curid=4947301", "title": "Cetonia carthami", "text": "Cetonia carthami () \u00e8 un coleottero scarabeide appartenente alla sottofamiglia Cetoniinae.\nDescrizione.\nAdulti.\nGli adulti di questa specie sono vivacemente colorati. Le elitre, nella maggior parte degli individui sono di un verde chiaro brillante ma talvolta possono presentare dei riflessi rossi o viola. Il pronoto non \u00e8 sempre dello stesso colore delle elitre, ma pu\u00f2 cambiare, da un individuo all'altro, da riflessi viola, rossi o blu e spesso presenta gli stessi colori dello scutello. L'addome, nella parte inferiore, \u00e8 di un colore rosso scuro brillante e contiene la maggior parte degli organi interni, mentre il torace \u00e8 coperto da un'evidente peluria. La testa, nella parte superiore, presenta la stessa colorazione del pronoto e vi sono situati gli organi sensoriali, come occhi o antenne. Le sue dimensioni variano dagli 13 ai 19 mm.\nLarva.\nLe larve si nutrono della materia organica in decomposizione. Sono della tipica forma a \"C\" e sono leggermente pi\u00f9 chiare di quelle di \"Cetonia aurata\"; presentano la testa e le zampe sclerificate per muoversi cos\u00ec con maggiore facilit\u00e0 nel terreno. Lungo i fianchi presentano dei forellini chitinosi utilizzati per respirare.\nDifferenze con \"Cetonia aurata\".\nEsistono alcune differenze che permettono di distinguere una specie da un'altra:\nBiologia.\n\"Cetonia carthami\" \u00e8 di abitudini strettamente diurne. Gli adulti sfarfallano da marzo a settembre e prediligono fiori dalla colorazione chiara. Sono eccellenti volatori, in grado di raggiungere grandi velocit\u00e0 in volo. I loro colori evidenti avvertono i predatori del loro sapore amaro, scoraggiandoli. Gli adulti si accoppiano sui fiori, con il maschio in groppa alla femmina, e l'accoppiamento pu\u00f2 durare diversi minuti. Durante la notte gli adulti possono interrarsi o rimanere nei fiori che, richiudendosi, li proteggono dai pipistrelli o da altri animali notturni potenzialmente pericolosi.\nDistribuzione e habitat.\n\"Cetonia carthami\" \u00e8 diffusa in nella Penisola Iberica, in Marocco, in Sardegna (unica regione italiana in cui \u00e8 presente) e in Corsica.\nConservazione.\n\"C. carthami\" \u00e8 inserita nella Lista rossa IUCN ed \u00e8 valutata come specie vulnerabile all'estinzione."}
{"id": "4947303", "revid": "1543377", "url": "https://it.wikipedia.org/wiki?curid=4947303", "title": "George Meyer", "text": "Carriera.\nFormatosi nella rappresentativa calcistica della Carl Schurz High School, giocher\u00e0 in seguito nei Chicago Schwaben, di cui, a partire dal 1954 diverr\u00e0 l'allenatore.\nNel 1957 viene chiamato una prima volta a sedersi sulla panchina della nazionale di calcio degli Stati Uniti d'America. Nel 1964 diviene il selezionatore della nazionale olimpica di calcio degli Stati Uniti d'America, mentre nel 1965 ritorna alla nazionale maggiore.\nNel 1968 diviene l'allenatore dei Chicago Mustangs che guider\u00e0 nella prima edizione della NASL, ottenendo il secondo posto della Lakes Division.\nNella stagione 1971 Meyer \u00e8 alla guida del St. Louis Stars, incarico da cui viene sollevato a campionato in corso, sostituito da Casey Frankiewicz. Successivamente allener\u00e0 i Chicago Cats con cui ottenne il quarto posto della East Division venendo poi eliminato nel primo turno per l'assegnazione del titolo della ASL 1976 contro il New York Apollo."}
{"id": "4947308", "revid": "767487", "url": "https://it.wikipedia.org/wiki?curid=4947308", "title": "Capitano di ventura (film)", "text": "Capitano di ventura (\"Trenck, der Pandur\") \u00e8 un film del 1940 diretto da Herbert Selpin.\nIl personaggio del barone Franz Freiherr von der Trenck era gi\u00e0 stato portato sullo schermo nel 1932 da Hans St\u00fcwe, che lo aveva interpretato ne \"Il prigioniero di Magdeburg\", un film di Ernst Neubach e Heinz Paul.\nTrama.\nVienna, met\u00e0 del Settecento. Dopo otto anni di servizio militare in diversi stati tra cui la Russia, Franz Freiherr von der Trenck torna in patria. Dietro richiesta del padre, Trenck forma un corpo militare di panduri con cui partecipa alla guerra di successione austriaca al servizio dell'imperatrice Maria Teresa combattendo contro la Francia. La sua missione lo porta di nuovo in Russia, dove Trenck si innamora di Natalie Alexandrowna. Ritornato a Vienna, Trenck flirta con la contessa St. Croix e poi anche con la contessa Deinartstein. La principessa \u00e8 la promessa sposa del principe Solojew che sembra essere coinvolto in una storia di spionaggio con la contessa St. Croix.\nProduzione.\nIl film fu prodotto dalla Tobis-Filmkunst GmbH (Berlin) (Herstellungsgruppe Heinrich Jonen).\nDistribuzione.\nDistribuito dalla Tobis-Filmverleih, il film venne presentato in prima all'Apollo-Theater di Vienna il 23 agosto 1940. In Germania, ebbe il visto di censura B.59639 il 13 novembre 1943, vietato ai minori."}
{"id": "4947309", "revid": "1543377", "url": "https://it.wikipedia.org/wiki?curid=4947309", "title": "Gianluca Coletta", "text": "Carriera.\nCorre tra gli Under-23 fino al 2003, aggiudicandosi una tappa al Giro delle Regioni 2002. Dopo alcune stagioni tra i dilettanti Elite, durante le quali vince anche Giro del Belvedere e La Ciociarissima, nel 2006 approda al professionismo, venendo aggregato all'Endeka, squadra serbomontenegrina diretta da Simone Mori. Con questa formazione vince una frazione al Giro della Regione Friuli Venezia Giulia, che termina al secondo posto, e si piazza secondo al Gran Premio Industrie del Marmo.\nIl 21 gennaio 2008 il CONI lo squalifica per un periodo di due anni a causa dell'uso di triamcinolone, dopo aver riscontrato la sua positivit\u00e0 in un controllo antidoping del 21 aprile 2007, in occasione del suo successo nella terza tappa del Giro d'Abruzzo. Recidivo, Coletta era risultato positivo all'EPO in un controllo del 6 maggio 2003, subendo una sospensione di sei mesi e in un altro controllo del primo maggio 2005 era invece risultato positivo all'efedrina.\nDopo alcune esperienze tra Ceramica Flaminia-Bossini Docce e Centri della Calzatura, nel 2010, alla sua ultima stagione da professionista, \u00e8 sotto contratto con il team ungherese Tecnofilm-Betonexpressz 2000."}
{"id": "4947310", "revid": "26630", "url": "https://it.wikipedia.org/wiki?curid=4947310", "title": "Enciclopedia Dantesca", "text": ""}
{"id": "4947311", "revid": "111389029", "url": "https://it.wikipedia.org/wiki?curid=4947311", "title": "Des nuits enti\u00e8res", "text": "Des nuits enti\u00e8res \u00e8 un album di Al Bano e Romina Power pubblicato in Francia nel 1976."}
{"id": "4947313", "revid": "775372", "url": "https://it.wikipedia.org/wiki?curid=4947313", "title": "Thomas S. Kleppe", "text": "Biografia.\nNato e cresciuto nel Dakota del Nord, Kleppe prest\u00f2 servizio durante la seconda guerra mondiale e in seguito si dedic\u00f2 alla politica con il Partito Repubblicano. Nel 1950 venne eletto sindaco della citt\u00e0 di Bismarck e mantenne il posto fino al 1954. Dopo la morte della prima moglie Frieda nel 1957, Kleppe spos\u00f2 Glendora Loew Gompf, dalla quale ebbe quattro figli.\nNel 1964 Kleppe ottenne la nomination repubblicana per il Senato, ma venne sconfitto dal democratico in carica Quentin N. Burdick. Due anni dopo, riusc\u00ec a farsi eleggere deputato alla Camera dei Rappresentanti e successivamente venne riconfermato per un secondo mandato. Nel 1970 prov\u00f2 nuovamente a conquistare il seggio senatoriale di Burdick, ma questi lo sconfisse per la seconda volta.\nNel 1971 il Presidente Richard Nixon lo mise a capo della Small Business Administration e nel 1975 il successore di Nixon, Gerald Ford, lo nomin\u00f2 Segretario degli Interni. Kleppe mantenne la carica fino al termine della presidenza Ford e successivamente si ritir\u00f2 a vita privata, accettando una cattedra all'Universit\u00e0 del Wyoming.\nAffetto da malattia di Alzheimer, Kleppe mor\u00ec nel 2007 a Bethesda e venne sepolto nel cimitero nazionale di Arlington."}
{"id": "4947314", "revid": "124123", "url": "https://it.wikipedia.org/wiki?curid=4947314", "title": "Walter Newman", "text": "Ha cominciato la carriera di sceneggiatore cinematografico a partire dalla fine del 1940 ai primi anni del 1990. \u00c8 stato nominato tre volte agli Oscar (L'asso nella manica, Cat Ballou e Una strada chiamata domani).\nNewman non \u00e8 ufficialmente lo sceneggiatore dei film I magnifici sette e La grande fuga, poich\u00e9 aveva rinunciato al credito dopo le discussioni con il regista, che in entrambi i casi fu John Sturges.\nNewman \u00e8 nato a New York. Mor\u00ec a Sherman Oaks, in California, un sobborgo di Los Angeles, il 14 ottobre 1993."}
{"id": "4947315", "revid": "599013", "url": "https://it.wikipedia.org/wiki?curid=4947315", "title": "Tom\u00e0s Mej\u00eda", "text": ""}
{"id": "4947322", "revid": "712828", "url": "https://it.wikipedia.org/wiki?curid=4947322", "title": "Colonne sonore di Laputa - Il castello nel cielo", "text": ""}
{"id": "4947325", "revid": "712828", "url": "https://it.wikipedia.org/wiki?curid=4947325", "title": "Colonne sonore di Nausica\u00e4 della valle del vento", "text": ""}
{"id": "4947328", "revid": "1718925", "url": "https://it.wikipedia.org/wiki?curid=4947328", "title": "Crimson Wolf", "text": " \u00e8 un manga scritto ed illustrato da Seishi Kishimoto. La serie, un fantasy d'azione, ruota attorno ad una coppia un po' particolare: Youichi, uno studente timido e riservato, e Ayame, una giovane e misteriosa \"Cappuccetto Rosso\". L'opera \u00e8 stata serializzata dal 2011 al 2013 sulla rivista \"Monthly Sh\u014dnen Rival\" di K\u014ddansha ed in seguito raccolta in quattro volumi \"tank\u014dbon\".\nIl fumetto \u00e8 pubblicato in Italia dal 28 febbraio al 6 settembre 2014 dalla casa editrice GP Manga.\nTrama.\nTutti gli uomini sono lupi travestiti da pecore e questo vale pure per Youchi Douchinji, un ragazzo che pensa a diverse cose ma che non riesce mai ad esprimerle a voce. Una sera, dopo aver visto una luna piena di colore rosso, una ragazza corre verso di lui e gli sferra un potente pugno in fronte da farlo svenire. Il giorno dopo una nuova ragazza, Ayame Akatsuki, s trasferisce nella sua classe e ben presto scopre che si tratta della stessa ragazza della sera prima. Yoichi scopre che il tirapugni d'argento con cui \u00e8 stato colpito serve ad estrarre fuori il \"lupo\" di ogni persona, ovvero i desideri e pensieri pi\u00f9 nascosti, che di solito rimangono occultati dalla \"pecora\" la maschera superficiale che ognuno di noi indossa. Quando qualcuno \u00e8 cos\u00ec pieno di desideri \u00e8 possibile che il \"lupo\" che ha in s\u00e9 riesca ad uscire fuori, e si \u00e8 in grado di vedere \"il mondo della luna rossa\". Ayame spiega a Youchi che lei non \u00e8 dotata della \"pecora\" e per questo vorrebbe che lui lo diventasse per lei."}
{"id": "4947329", "revid": "1494169", "url": "https://it.wikipedia.org/wiki?curid=4947329", "title": "Kent Johansson", "text": ""}
{"id": "4947332", "revid": "56620", "url": "https://it.wikipedia.org/wiki?curid=4947332", "title": "Altare Maggiore", "text": ""}
{"id": "4947335", "revid": "11959", "url": "https://it.wikipedia.org/wiki?curid=4947335", "title": "Tous (Iran)", "text": ""}
{"id": "4947340", "revid": "767487", "url": "https://it.wikipedia.org/wiki?curid=4947340", "title": "Marius Mapou", "text": "Carriera.\nGioca nel Le Mont-Dore dal 2007.\nHa esordito con la Nazionale neocaledoniana nel 2002, ha segnato 2 gol in 20 match."}
{"id": "4947341", "revid": "729019", "url": "https://it.wikipedia.org/wiki?curid=4947341", "title": "Carlo Bazzi (militare)", "text": "Biografia.\nPrest\u00f2 servizio nel Regio esercito partecipando alla prima guerra mondiale, prima come tenente nel 1\u00ba Reggimento alpini, e in seguito con il grado di capitano in forza al 9\u00ba Reggimento fanteria della brigata \"Regina\", che era impegnato sul fronte del Carso.\nIl 13 marzo 1916 condusse la sua compagnia nell'assalto di una trincea, riuscendo a prendere prigionieri i soldati austriaci. Al contrattacco degli avversari, organizz\u00f2 una tenace resistenza, respingendo l'assalto, ma fu colpito a morte nel pieno dell'azione.\nPer il valore mostrato, il 3 giugno 1916 gli fu conferita la medaglia d'oro al valor militare.\nLe spoglie sono tumulate nel cimitero monumentale di Milano."}
{"id": "4947343", "revid": "986339", "url": "https://it.wikipedia.org/wiki?curid=4947343", "title": "Walter Newman (Sceneggiatore)", "text": ""}
{"id": "4947347", "revid": "729019", "url": "https://it.wikipedia.org/wiki?curid=4947347", "title": "Kent Johansson (politico)", "text": "Biografia.\nEsponente del Partito di Centro, dall'ottobre 2011 \u00e8 diventato europarlamentare, subentando al posto di Lena Ek, dimessasi perch\u00e9 nominata Ministra dell'Ambiente nel Governo Reinfeldt."}
{"id": "4947349", "revid": "1745361", "url": "https://it.wikipedia.org/wiki?curid=4947349", "title": "Maki F102", "text": "La Maki F102 \u00e8 una vettura monoposto impiegata in Formula 1, realizzata dal team nipponico Maki nel 1976.\nSviluppo.\nLa F102A rappresent\u00f2 la terza ed ultima vettura schierata del team Maki nel mondiale di Formula 1.\nTecnica.\nLa vettura era dotata di un telaio monoscocca in alluminio ed era equipaggiata con un propulsore Ford Cosworth gestito da un cambio Hewland a cinque rapporti manuale. Le gomme erano fornite dalla \"Goodyear\".\nAttivit\u00e0 sportiva.\nLa vettura, affidata al pilota Tony Trimmer, venne schierata per l'ultimo Gran Premio svoltosi sull'autodromo del Fuji in Giappone. Anche questa volta, per\u00f2, la vettura non riusc\u00ec a qualificarsi per prendere parte alla gara."}
{"id": "4947350", "revid": "827882", "url": "https://it.wikipedia.org/wiki?curid=4947350", "title": "Bagno turco (Ingres)", "text": ""}
{"id": "4947353", "revid": "827882", "url": "https://it.wikipedia.org/wiki?curid=4947353", "title": "Grande odalisca", "text": ""}
{"id": "4947354", "revid": "124057815", "url": "https://it.wikipedia.org/wiki?curid=4947354", "title": "1978 (Al Bano &amp; Romina Power)", "text": "1978 \u00e8 il secondo album di inediti pubblicato in Italia da Al Bano e Romina Power.\nDescrizione.\nContiene il brano \"We'll Live It All Again\" classificato al settimo posto al festival Eurovision Song Contest 1976. La canzone \"Non due\" fu presentata da Romina Power al Festival di Sanremo 1976. Un altro successo di questo album \u00e8 \"Prima notte d'amore\", "}
{"id": "4947361", "revid": "298055", "url": "https://it.wikipedia.org/wiki?curid=4947361", "title": "Ricordi... Nel sole", "text": "Ricordi... Nel sole \u00e8 un album in studio di Al Bano, pubblicato nel 1979.\nDescrizione.\nContiene nuove versioni di canzoni incise per la prima volta nel periodo 1966-1972."}
{"id": "4947371", "revid": "643662", "url": "https://it.wikipedia.org/wiki?curid=4947371", "title": "Champions League 2003-2004", "text": ""}
{"id": "4947372", "revid": "767487", "url": "https://it.wikipedia.org/wiki?curid=4947372", "title": "638 metodi per uccidere Castro", "text": "638 metodi per uccidere Castro \u00e8 un film documentario prodotto da Channel 4 andato in onda il 28 novembre 2006. Il documentario narra su come la CIA abbia ipotizzato tanti metodi per uccidere il dittatore cubano Fidel Castro.\nTrama.\nIl documentario rivela come l'agenzia d'intelligence americana abbia sviluppato piani per ucciderlo, ovvero dardi avvelenati, donne adescate per farlo innamorare di loro per poi ucciderlo e sigarette che, alla loro accensione, esplodevano. Tutti questi metodi vennero stilati da Fabian Escalante, l'uomo che scort\u00f2 Castro, e contandoli, ne erano stati ipotizzati pi\u00f9 di 600. Uno di questi piani doveva essere attuato da esuli cubani, tra cui Antonio Veciana, che ha tentato di uccidere Castro per 3 volte e che ha dato anche dei contenuti per la realizzazione del film-documentario. Altri esuli che hanno contribuito alla realizzazione del documentario sono F\u00e9lix Rodr\u00edguez, Robert Maheu e \"Johnny\" Roselli."}
{"id": "4947373", "revid": "767487", "url": "https://it.wikipedia.org/wiki?curid=4947373", "title": "Milliy Firqa", "text": "Il Milliy Firqa fu un gruppo politico islamico della Crimea che pass\u00f2 in massa dalla parte dei bolscevichi durante la guerra civile russa.\nFondato da Noman \u00c7elebicihan nel 1917, il gruppo pot\u00e9 di conseguenza detenere il controllo dello stato e promuovere un'identit\u00e0 tartara di Crimea.\nIl partito venne bandito dalle autorit\u00e0 sovietiche nel 1921."}
{"id": "4947375", "revid": "980540", "url": "https://it.wikipedia.org/wiki?curid=4947375", "title": "Son of Sleepaway Camp", "text": ""}
{"id": "4947376", "revid": "298055", "url": "https://it.wikipedia.org/wiki?curid=4947376", "title": "Aria pura", "text": "Aria pura \u00e8 un album di Al Bano e Romina Power, pubblicato nel 1979.\nLa canzone di maggior successo di questo album \u00e8 stata \"U.S.America\" interpretata da Romina."}
{"id": "4947377", "revid": "767487", "url": "https://it.wikipedia.org/wiki?curid=4947377", "title": "Memorial Valley Massacre", "text": "Memorial Valley Massacre \u00e8 un film del 1989 diretto da Robert C. Hughes.\nTrama.\nIn occasione del Memorial Day, un gruppo di persone si reca a passare alcuni giorni di riposo presso la Memorial Valley. Essi ignorano che il luogo \u00e8 abitato da un ragazzo dalle fattezze primitive che vive nei boschi ed uccide tutti coloro che si recano in quel luogo a campeggiare."}
{"id": "4947391", "revid": "339392", "url": "https://it.wikipedia.org/wiki?curid=4947391", "title": "Edificio del Parlamento Finlandese", "text": ""}
{"id": "4947394", "revid": "124123", "url": "https://it.wikipedia.org/wiki?curid=4947394", "title": "Jonathan Ross", "text": "\u00c8 noto soprattutto come conduttore dei programmi televisivi \"Friday Night with Jonathan Ross\", dal 2001 al 2010 su BBC One, e \"The Jonathan Ross Show\" dal 2011 su ITV."}
{"id": "4947395", "revid": "124808", "url": "https://it.wikipedia.org/wiki?curid=4947395", "title": "Wossy", "text": ""}
{"id": "4947405", "revid": "1031941", "url": "https://it.wikipedia.org/wiki?curid=4947405", "title": "Abivard", "text": "Abivard, Abiward o Abi-ward \u00e8 stata un'antica citt\u00e0 sasanide, in quello che attualmente \u00e8 il Turkmenistan.\nScavi archeologici dell'antica Abivard sono stati condotti nell'ultimo secolo a circa 8\u00a0km a ovest della stazione di Kahka, in un'area di 12.000 m\u00b2. La collina (\"tell\") centrale ha un'altezza di 60 piedi e una circonferenza di 700 piedi."}
{"id": "4947408", "revid": "93436", "url": "https://it.wikipedia.org/wiki?curid=4947408", "title": "Lorenzo Alessandri", "text": "Biografia.\nAttore caratterista italiano, esordisce negli anni sessanta in teatro rappresentando varie opere teatrali e in televisione e al cinema negli anni ottanta perlopi\u00f9 in ruoli da comprimario. Negli anni novanta, ottiene maggiore risalto quando viene diretto pi\u00f9 volte dall'attore Nanni Moretti, inoltre riesce a ottenere una lieve notoriet\u00e0 grazie al film \"La scuola\" di Daniele Luchetti in cui interpreta il severo marito della professoressa Majello, interpretata da Anna Galiena. Questo ruolo rimane impresso nella collettivit\u00e0 cinematografica tanto che infatti viene richiesto pi\u00f9 volte in altri film la cui tematica \u00e8 quella delle problematiche giovanili e contemporanee."}
{"id": "4947415", "revid": "729019", "url": "https://it.wikipedia.org/wiki?curid=4947415", "title": "Stazione di Gozzano (1864)", "text": "La stazione di Gozzano fu la prima stazione ferroviaria dell'omonimo comune piemontese in provincia di Novara\nAttivata nel 1864, venne dismessa nel 2011 a seguito della realizzazione di una variante di tracciato della relativa ferrovia Domodossola-Novara.\nFra il 1886 e il 1924 l'impianto funse altres\u00ec da interscambio con la ferrovia Gozzano-Alzo, di cui costitu\u00ec il capolinea meridionale.\nStoria.\nLa stazione, ubicata in piazza Marconi (a sud del centro storico gozzanese), fu inaugurata il 10 marzo 1864 come stazione di testa della ferrovia Gozzano-Novara, data in concessione alla \"Societ\u00e0 della Strada Ferrata da Novara al lago\", costituita a Londra nel gennaio 1861.\nIn seguito a difficolt\u00e0 finanziarie che portarono fra l'altro al fallimento della societ\u00e0 concessionaria e un nuovo affidamento della gestione, il prolungamento della ferrovia fino a Orta fu inaugurato solo vent'anni dopo, il 18 agosto 1884. In quell'anno la stazione di Gozzano divenne quindi passante.\nFra il 1886 e il 1924 l'impianto rappresent\u00f2 altres\u00ec la localit\u00e0 di diramazione con la ferrovia Gozzano-Alzo, parzialmente rimasta in uso fino al 2008 come raccordo merci a servizio del locale stabilimento Bemberg.\nTra gli anni 1980 e 1990 la linea principale fu interessata da lavori di ammodernamento tecnologico: il fascio binari fu interessato da un riordino generale, con l'introduzione dell'apparato ACEI (che sostitu\u00ec l'azionamento manuale per la manovra del passaggio a livello), di un nuovo segnalamento e di nuovi scambi. Nella stessa occasione vennero ricostruiti i marciapiedi delle banchine (rialzati al fine di agevolare la salita e la discesa dei passeggeri) e venne implementato un moderno sistema di informazione elettronica (tabelloni e annunci sonori) a beneficio dei viaggiatori. Contestualmente venne abolita la figura del Dirigente Unico e il controllo manuale degli apparati: gli subentr\u00f2 infatti il Dirigente Centrale Operativo, con sede a Borgomanero; nonostante ci\u00f2 fino alla fine degli anni 1990 la stazione di Gozzano mantenne un proprio banco ACE per la manovra dei segnali di partenza, degli scambi d'uscita e dei vicini passaggi a livello.\nCol passare del tempo la stazione perse la propria importanza e venne lasciata impresenziata.\nNel 1998 il sedime fu attrezzato con gli impianti per la trazione elettrica, che contestualmente veniva attivata sull'intera linea di competenza. Ci\u00f2 per\u00f2 acceler\u00f2 l'obsolescenza della tratta, che al sorgere del terzo millennio era ormai al limite della propria capienza. In virt\u00f9 di ci\u00f2 RFI decise di sopprimere l'ampia curva (localmente soprannominata \"gobba di Gozzano\") che il sedime descriveva a ovest dell'abitato, sostituendola con un nuovo tratto rettilineo: ci\u00f2 consent\u00ec altres\u00ec di eliminare i relativi sette passaggi a livello stradali.\nCompletati i lavori, il 3 dicembre 2011 la vecchia stazione di Gozzano formalmente soppressa: indi fino alla notte del 5 dicembre vennero messi in atto i lavori di deviazione della linea e raccordo con il nuovo tracciato, terminati i quali venne inaugurata in localit\u00e0 Madonna del Boggio la nuova stazione di Gozzano. Entro il 2012 il sedime dismesso venne disarmato e privato degli impianti.\nLa vecchia stazione (unitamente al tratto di linea dismesso, per un'estensione complessiva di 50 km\u00b2) \u00e8 stata quindi acquistata dal comune di Gozzano nel 2017 per 180.000 euro.\nStrutture e impianti.\nLa stazione disponeva di un fabbricato viaggiatori di medie dimensioni, al quale era affiancato un edificio pi\u00f9 piccolo che ospitava i servizi igienici. Nelle vicinanze era ubicato lo scalo merci, che disponeva di un apposito fabbricato dotato di banchina alta per il carico/scarico con relativo binario tronco.\nLa pianta del fabbricato viaggiatori \u00e8 rettangolare e si sviluppa su due piani. Ospitava al piano terra la sala d'aspetto, la biglietteria e la ufficio movimento, collegati da sei porte direttamente alla banchina del binario 1. Il primo piano, inaccessibile all'utenza, ospitava un appartamento indipendente per il capostazione e il personale viaggiante.\nCon la progressiva perdita di importanza della stazione e il progresso dell'automazione della linea, il patrimonio edilizio rimase disabitato e venne chiuso al pubblico. L'unica modifica in seguito apportata fu l'aggiunta di una tettoia in ghisa per riparare la banchina del binario 1, al di sotto della quale furono inseriti una biglietteria automatica e un monitor per gli orari dei treni in partenza.\nIl sedime era composto da quattro binari, di cui solo il primo, il secondo e il terzo vennero elettrificati nel 1998:\nIl terzo e il quarto binario, fino al 1924, appartenevano alla linea Gozzano-Alzo e terminavano in una rimessa locomotive. A seguito della soppressione di questa linea la rimessa fu abbattuta e questi due binari ricongiunti con la linea Novara-Domodossola.\nOltre alla banchina del binario 1, posta dinnanzi al FV, era presente un'ulteriore banchina tra i binari 2 e 3. Tali banchine erano collegate a raso mediante una passerella in asfalto.\nServizi.\nLa stazione, che era classificata nella categoria \"bronze\", disponeva di:"}
{"id": "4947417", "revid": "117545888", "url": "https://it.wikipedia.org/wiki?curid=4947417", "title": "Beatrice Prior", "text": "Beatrice Prior, chiamata spesso Tris, \u00e8 la protagonista del libro di fantascienza \"Divergent\" e dei suoi seguiti \"Insurgent\" e \"Allegiant\", scritti da Veronica Roth. Negli adattamenti cinematografici della saga \u00e8 interpretata dall'attrice Shailene Woodley.\nCarattere e aspetto fisico.\nBeatrice \u00e8 una ragazza bassa e magra, con lunghi capelli biondi, tagliati una volta ogni tre mesi dalla madre (come nel primo capitolo del primo libro) e con gli occhi azzurri (verdi nel film).Ha tatuati tre corvi sulla clavicola, che rappresentano i tre membri della sua famiglia. Inoltre ha tatuati anche il simbolo degli Intrepidi e quello degli Abneganti.\nCaratterialmente, \u00e8 una ragazza timida e coraggiosa. A volte si dimostra altruista, ma non sempre \u00e8 brava a dimostrarlo. Prova ostilit\u00e0 verso la propria fazione, cio\u00e8 gli Abneganti, poich\u00e9 crede di non essere all'altezza di quest'ultima (Beatrice si considera egoista) e per la rigidit\u00e0 delle loro regole. Fin da bambina prova una profonda ammirazione per gli Intrepidi.\nDivergent.\nBeatrice \u00e8 una ragazza semplice e coraggiosa, oltre che timida. Vive con la madre Natalie (a cui vuole molto bene), il padre Andrew e il fratello Caleb, di poco pi\u00f9 grande di lei. Compiuti i 16 anni, come ogni suo coetaneo, deve affrontare la cerimonia della scelta, durante la quale dovr\u00e0 decidere in quale fazione vivere. Dopo aver eseguito il test, Tori, la responsabile del siero che viene iniettato ai ragazzi per il test, le rivela che lei \u00e8 una Divergente (da qui il titolo del libro), e che quindi ha tratti della personalit\u00e0 che la possono integrare in ben tre fazioni: Abneganti, Intrepidi ed Eruditi. Beatrice sceglie di trasferirsi negli Intrepidi, mentre Caleb, con gran sorpresa di tutti, negli Eruditi. Appena arrivata nel quartier generale degli Intrepidi, decide di farsi chiamare Tris e inizia l'addestramento per diventare una Intrepida a tutti gli effetti, perch\u00e9 se non superer\u00e0 tutte le prove diventer\u00e0 un'Esclusa (coloro che non fanno parte di nessuna fazione e che vivono per strada). In questo periodo fa amicizia con i giovani Christina, Al e Will, entrambi transfazione come lei, e inizia una relazione con il suo istruttore Quattro, il cui vero nome \u00e8 Tobias Eaton. Dopo essere diventata un'Intrepida, Tris viene fatta prigioniera dalla malvagia Jeanine Matthews, la leader degli Eruditi, perch\u00e9 \u00e8 una Divergente. Jeanine vuole controllare gli Intrepidi grazie ad un siero e usarli per uccidere gli Abneganti, prendendo il controllo della citt\u00e0. Grazie a Tobias, a suo fratello e ai suoi genitori riesce a fermarla. Dopo aver ucciso Will, sotto l'effetto del siero, e aver visto morire i suoi genitori, Tris, accompagnata da Tobias e Caleb, fugge verso il quartier generale dei Pacifici.\nInsurgent.\nTris arriva al quartier generale dei Pacifici, assieme a Tobias e agli altri che l'hanno aiutata alla fine del primo capitolo. Qui inizia a vivere come una pacifica, mentre Chicago \u00e8 devastata dalla guerra tra le fazioni, cominciata con l'attacco che gli Eruditi hanno scagliato nel primo capitolo della saga. Durante una missione, finisce per allearsi con gli Esclusi, il cui capo \u00e8 una donna chiamata Evelyn, la madre di Tobias, creduta morta tempo prima. Insieme agli Esclusi, pianifica una rivolta contro gli Eruditi per sconfiggerli una volta per tutte e porre fine alla guerra. Durante la battaglia, grazie all'aiuto di Marcus (il violento padre di Tobias sopravvissuto al primo capitolo), Tris riesce a entrare nel quartier generale degli Eruditi, dove trova Jeanine (l'antagonista principale del primo romanzo). Poco prima di questo incontro, viene a sapere che suo fratello Caleb era alleato di Jeanine. Dopo la morte di Jeanine, uccisa da Tori (la donna che aveva visionato la sua simulazione nel primo libro), Tris viene condannata perch\u00e9 voleva proteggere Jeanine. Tris voleva proteggerla perch\u00e9 aveva scoperto che lei conosceva un segreto riguardante Chicago e voleva capire di che cosa si trattasse. Malgrado non riesca a ottenere l'aiuto di nessuno, Tris riesce nel suo intento svelando che Chicago, cos\u00ec come le fazioni, \u00e8 il risultato di un esperimento di una civilt\u00e0 che vive fuori dalla citt\u00e0. Alla fine Tris viene imprigionata da Evelyn, che ormai comanda Chicago.\nAllegiant.\nNel terzo e ultimo libro della saga, Tris \u00e8 prigioniera di Evelyn con Christina e Cara (quest'ultima \u00e8 la sorella di Will, il ragazzo che Tris ha ucciso nel primo libro perch\u00e9 era sotto simulazione degli Eruditi e non aveva altra scelta). Mentre viene pi\u00f9 volte visitata da Tobias, che finge di essersi alleato con la madre per proteggerla, dichiara pi\u00f9 volte di voler lasciare Chicago per scoprire chi sono le persone che comandano l'esperimento e in che cosa esso consiste. Dopo essere fuggita, assieme a Tobias, Christina e Cara, Tris scopre dell'esistenza di un gruppo di persone chiamato Alleanti. Quest'ultimi vogliono togliere il potere a Evelyn e prendersi la citt\u00e0. Al comando ci sono Marcus Eaton (ex capo-fazione degli Abneganti e padre di Tobias) e Johanna (ex capo-fazione dei Pacifici, conosciuta da Tris nel secondo libro). Dopo aver deciso di accettare il loro aiuto, Tris e i suoi amici riescono a fuggire da Chicago. Purtroppo, durante la fuga vengono scoperti da alcune guardie di Evelyn e nello scontro, Tori viene colpita e uccisa. Dopo aver viaggiato per qualche ora, il gruppo arriva al Dipartimento, il luogo dove vivono coloro che comandano l'esperimento di Chicago e che per anni hanno osservato gli abitanti della citt\u00e0. Sebbene non sia un luogo orribile, la gente non \u00e8 libera come Tris credeva. Le persone sono divise in due gruppi: GP e GD. I GP sono i Geneticamente Puri, e sono coloro che, secondo un antico esperimento, hanno i geni perfetti. I GD sono i Geneticamente Danneggiati, e sono coloro che non hanno i geni perfetti. Tutto ci\u00f2 \u00e8 deciso da un antico esperimento che avrebbe dovuto eliminare i tratti negativi della personalit\u00e0, ma che ha invece finito col cambiare il gene degli esseri umani e danneggiarli psicologicamente. I Divergenti sono considerati GP, ma Tobias scopre di non essere un vero Divergente perch\u00e9 \u00e8 succube di alcuni tipi di simulazioni, mentre Tris no. Mentre Tris e gli altri si abituano alla nuova vita, le cose a Chicago peggiorano. Dopo una rivolta causata dai GD andata male, durante la quale Uriah (amico di Tris del primo libro che l'ha seguita) rimane ferito, il Dipartimento decide di resettare Chicago con un siero della memoria, che canceller\u00e0 i ricordi di ogni abitante. Non volendo permettere questo, Tris e Tobias, con gli amici rimasti (visto che Caleb \u00e8 considerato ancora un traditore e Uriah sta morendo per le ferite subite durante la rivolta), cercano di fermarli. Mentre Tobias torna a Chicago con Christina, Cara e Peter (l'eterno rivale di Tris che ha scelto di aiutare Tobias), Tris e Caleb, che ha deciso di aiutare la sorella per farsi perdonare, dovranno diffondere nel Dipartimento il siero della memoria. Il compito di Tobias \u00e8 convincere Evelyn a stringere un patto di pace con Marcus per evitare una guerra, che costringerebbe il Dipartimento a intervenire. Mentre lei accetta, Tris decide di sacrificarsi per salvare Caleb da David, il capo del Dipartimento, rimasto invalido dopo la ribellione.\nDue anni e mezzo dopo la morte di Tris, Tobias (tornato a vivere a Chicago e lavorando come assistente per Johanna Ryes), sparge le sue ceneri dalla zip-line, superando cos\u00ec la sua paura dell\u2019altezza.\nCinema.\nNel 2014, il libro Divergent diventa un film, cos\u00ec come succede per Insurgent (2015) e Allegiant (2016), e la protagonista Tris viene interpretata dalla giovane Shailene Woodley."}
{"id": "4947434", "revid": "767487", "url": "https://it.wikipedia.org/wiki?curid=4947434", "title": "The Blue Aeroplanes", "text": "The Blue Aeroplanes sono un gruppo alternative rock inglese originario di Bristol fondato nel 1981 dai fratelli Gerard e John Langley e dal ballerino Wojtek Dmochowski, tutti gi\u00e0 membri di un gruppo art new wave, gli Art Objects attivo tra il 1978 ed il 1981.\nIl loro stile sperimentale e sempre lontano dalle mode del momento raccoglie molte influenze, dalla psichedelia al jazz al folk, ed \u00e8 stato definito dal critico Piero Scaruffi come rap/folk d'avanguardia e anticipatore del cosiddetto rogue folk.\nTra gli album quello pi\u00f9 noto \u00e8 \"Swagger\" del 1990 a cui ha partecipato Michael Stipe dei R.E.M. e da cui \u00e8 stato estratto il singolo \"Jacket Hangs\" di discreto successo."}
{"id": "4947441", "revid": "1347902", "url": "https://it.wikipedia.org/wiki?curid=4947441", "title": "Aleksandr Aleksandrovi\u010d Polovcov", "text": "Biografia.\nEra il figlio del consigliere di Stato, Aleksandr Andreevi\u010d Polovcov (1805-1892), e di sua moglie, Agrafena F\u00ebdorovna Tati\u0161\u010deva (1811-1877). Si laure\u00f2 presso la facolt\u00e0 di giurisprudenza di San Pietroburgo.\nCarriera.\nDal 1851 serv\u00ec nel 1\u00b0 Dipartimento del Senato con il rango di consigliere titolare. Dal 1865 fu nominato consigliere di Stato. Fu membro della Commissione sotto il Ministero delle Finanze per la revisione del sistema delle imposte e tasse. \nDal 1873 fu consigliere segreto. Nel 1873 \u00e8 stato nominato senatore. Nel gennaio del 1883 gli venne concesso la carica di segretario di Stato da Alessandro III. Nel giugno del 1892 lasci\u00f2 la carica di Segretario di Stato e venne nominato membro del Consiglio di Stato. Partecip\u00f2 allo sviluppo dell'istituzione della Duma di Stato e la riorganizzazione del Consiglio di Stato nella Camera Alta (1905-1906). \nDivenne membro fondatore della societ\u00e0 storica imperiale russa (1866-1879) divenendone presidente nel 1879. Nel 1869 divenne membro onorario dell'Accademia Imperiale di Belle Arti. \nNel dicembre 1884 \u00e8 stato eletto membro onorario dell'Accademia delle Scienze di San Pietroburgo.\nNel maggio 1891 venne eletto membro corrispondente dell'Accademia di Francia.\nSi occupava anche di opere di carit\u00e0 ed educative, come le donazioni all'Accademia d'arte e industria.\nMatrimonio.\nNel 1861 spos\u00f2 Nade\u017eda Michajlovna Juneva (1843-1908), la figlia illegittima del Granduca Michail Pavlovi\u010d e adottata dal barone Aleksandr Ljudvigovi\u010d \u0160tiglic. Dopo la morte del barone Stieglitz nel 1884 Polovcov eredit\u00f2 una parte considerevole della sua vasta fortuna. Ebbero quattro figli:\nMorte.\nMor\u00ec il 24 settembre 1909. Fu sepolto nella cripta di famiglia nella chiesa della Trinit\u00e0 situata a Ivangorod, accanto a sua moglie."}
{"id": "4947442", "revid": "544909", "url": "https://it.wikipedia.org/wiki?curid=4947442", "title": "Anansi (disambigua)", "text": ""}
{"id": "4947443", "revid": "767487", "url": "https://it.wikipedia.org/wiki?curid=4947443", "title": "Vi amo e sarete mia", "text": "Vi amo e sarete mia (\"Der Frechdachs\") \u00e8 un film del 1932 diretto da Carl Boese e Heinz Hille\nProduzione.\nIl film fu prodotto dall'Universum-Film AG (UFA) (Berlin).\nDistribuzione.\nVenne presentato in prima al Gloria-Palast di Berlino il 29 aprile 1932 e fu distribuito anche negli Stati Uniti dall'Ufa Film Company il 5 gennaio 1934. In Italia, il film - distribuito dall'U.F.A. in una versione di 20144 - ottenne il 31 dicembre 1932 il visto di censura 27584."}
{"id": "4947445", "revid": "122433124", "url": "https://it.wikipedia.org/wiki?curid=4947445", "title": "Wulf Dorn", "text": "La sua fama internazionale \u00e8 stata raggiunta grazie al suo primo romanzo \"La psichiatra\".\nBiografia.\nOltre ad aver studiato lingue, ha lavorato per anni come logopedista per la riabilitazione del linguaggio in pazienti psichiatrici. Da sempre appassionato della lettura, Dorn comincia a scrivere vari racconti sin da quando aveva dodici anni. \"La psichiatra\" \u00e8 stato il suo primo romanzo pubblicato in Germania il 5 gennaio 2009, divenuto un caso editoriale grazie al passaparola tra i lettori. A partire dal 2010 il romanzo venne tradotto in altre lingue, diventando un best seller con oltre 100.000 copie vendute.\nIn Italia le sue opere sono pubblicate dalla casa editrice Corbaccio."}
{"id": "4947448", "revid": "124706516", "url": "https://it.wikipedia.org/wiki?curid=4947448", "title": "\u00c5nden som gjorde oppr\u00f8r", "text": "\u00c5nden som gjorde oppr\u00f8r \u00e8 il secondo album di Mortiis.\nSi compone di due lunghe tracce di circa venti minuti, \"En m\u00f8rk horisont\" e \"Visjoner av en eldgammel fremtid\". Pubblicato nel 1995 dalla svedese Cold Meat Industry, fu riedito nel 1996 da Mortiis stesso per Dark Dungeon Music e di nuovo nel 2007 negli Stati Uniti da Projekt."}
{"id": "4947449", "revid": "648716", "url": "https://it.wikipedia.org/wiki?curid=4947449", "title": "212924 Yurishevchuk", "text": "212924 Yurishevchuk \u00e8 un asteroide della fascia principale. Scoperto nel 2008, presenta un'orbita caratterizzata da un semiasse maggiore pari a e da un'eccentricit\u00e0 di 0,0760949, inclinata di 10,84864\u00b0 rispetto all'eclittica.\nL'asteroide \u00e8 dedicato al cantante russo Jurij Julianovi\u010d \u0160ev\u010duk."}
{"id": "4947457", "revid": "729019", "url": "https://it.wikipedia.org/wiki?curid=4947457", "title": "F\u00e9lix Rodr\u00edguez", "text": "Biografia.\nSuo padre era un funzionario di Fulgencio Batista durante il suo regime, la sua famiglia emigr\u00f2 poi in America del nord dopo la Rivoluzione cubana. Fece i suoi studi militari in Pennsylvania e, sicuro di s\u00e9, partecipo allo sbarco alla baia dei Porci, fallendo. Ritorn\u00f2 quindi negli Stati Uniti d'America. Nel settembre del 1960, si un\u00ec a un gruppo di esiliati cubani in Guatemala, supportati dalla Central Intelligence Agency (CIA) per ricevere un addestramento militare. Si chiamavano Brigata 2506.\nAttivit\u00e0 militare.\nBaia dei Porci.\nDivenne uno stretto collaboratore dell'Operazione 40 della CIA e divenne membro, clandestinamente, della Brigata 2506. Aveva il compito di raccogliere informazioni critiche su Cuba per pianificare l'invasione nella Baia.\nCattura di Che Guevara.\nNel 1967, da agente della CIA si incaric\u00f2 di raggiungere La Higuera (Bolivia) sotto il falso nome di \"F\u00e9lix Ramos Medina\", dove, nel frattempo, il capitano dell'esercito boliviano Gary Prado Salm\u00f3n e i suoi soldati riuscirono con una imboscata a catturare Che Guevara, ferito durante il combattimento.\nSono controverse le voci che vogliono F\u00e9lix assetato di vendetta per ci\u00f2 che rappresentava il \u201cChe\u201d, il fulcro insieme a Fidel Castro della Rivoluzione cubana e del rovesciamento del dittatore Fulgencio Batista, la conseguente fuga della sua famiglia negli Stati Uniti e il successivo fallimento nell'invasione della baia dei Porci.\nSi present\u00f2 a Prado e volle a tutti i costi parlare con il comandante Guevara, dove quest'ultimo, riconoscendo in Rodr\u00edguez la figura del traditore della patria (per patria si intende Cuba), gli sput\u00f2 in faccia urlandogli \u201cGusano\u201d (\u201cverme\u201d).\nLe dichiarazioni fatte da F\u00e9lix nelle sue future interviste risultano diverse rispetto a ci\u00f2 che dichiar\u00f2 l'oramai ex generale Gary Prado.\nF\u00e9lix dichiar\u00f2 di aver avuto una conversazione pacifica con il \u201cChe\u201d, dove costui gli disse di dire alla moglie di risposarsi e di essere felice, si alz\u00f2 in piedi e i due si abbracciarono. Dichiarazioni smentite da Prado, che invece conferma le urla di Guevara nei suoi confronti con conseguenti sputi e ingiurie.\nF\u00e9lix Rodr\u00edguez volle a tutti i costi scattare una foto con Guevara, da tenere come bottino di guerra e dove vantarsi per aver preso l'uomo che insieme a Fidel era il pi\u00f9 odiato degli esuli cubani.\nTuttavia, anche per la foto che ritrae Rodr\u00edguez e il \u201cChe\u201d, c'\u00e8 chi sostiene che si tratti di due foto scattate in due diversi momenti ravvicinati di quella giornata e che, successivamente, una delle due fu ritoccata: questo perch\u00e9 Prado, presente in quel momento, dichiar\u00f2 che il prigioniero mai si sarebbe messo in posa come preda accanto a Rodr\u00edguez.\nLa conseguente uccisione del comandante Che Guevara per mano del sergente boliviano Mario Ter\u00e1n fu ordinata da La Paz, si presume sotto pressioni della Central Intelligence Agency.\nGuerra del Vietnam.\nDivenendo cittadino statunitense nel 1969, si arruol\u00f2 presso l'esercito statunitense. Per la sua partecipazioni nelle operazioni militari in Vietnam, venne premiato dalla CIA.\nNella Seconda guerra d'Indocina, F\u00e9lix fece pi\u00f9 di 300 operazioni in elicottero, e per 5 volte si ritrov\u00f2 con l'elicottero distrutto. Per quella occasione, lavor\u00f2 anche per il progetto Phoenix della CIA.\nDiverse fonti affermano che fu presente il 7 febbraio 1985 alla morte di Kiki Camarena, agente della DEA, teoria smentita nel 2013 da Jack Lawn, ex capo della DEA e dall'agente speciale in pensione Jack Taylor, che indag\u00f2 sull'omicidio, i quali affermarono che la CIA non ebbe alcun coinvolgimento nella morte di Camarena.\nAttivismo politico.\nNel 2004 \u00e8 divenuto presidente della Brigata 2506 Veterans Association, che raccoglie i sopravvissuti e le loro famiglie\nDurante le elezioni statunitensi del 2004, venne fortemente criticato dal democratico John Kerry, in relazione a un suo presunto coinvolgimento in un finanziamento di 10 milioni di dollari a dei cartelli della droga colombiani. F\u00e9lix, di conseguenza, ha accusato il candidato democratico, sostenendo che con quelle accuse stava facendo campagna politica."}
{"id": "4947468", "revid": "56620", "url": "https://it.wikipedia.org/wiki?curid=4947468", "title": "Newton Scamandro", "text": ""}
{"id": "4947474", "revid": "287204", "url": "https://it.wikipedia.org/wiki?curid=4947474", "title": "Rose nere (disambigua)", "text": ""}
{"id": "4947478", "revid": "124123", "url": "https://it.wikipedia.org/wiki?curid=4947478", "title": "Mariano Paredes y Arrillaga", "text": "Biografia.\nQuinto di nove figli dello spagnolo Francisco Xavier Paredes Fernandez e della messicana Maria Josefa Larri\u00f3n Arrillaga, Mariano Paredes ebbe la sua formazione primaria a Citt\u00e0 del Messico, mentre a 15 anni, nel gennaio 1812, si arruol\u00f2 nell'esercito reale spagnolo come cadetto di fanteria. Dapprima schierato con l'esercito reale nel corso della guerra d'indipendenza del Messico, in seguito ad un arresto per sospetta infedelt\u00e0 al re Ferdinando VII di Spagna, pass\u00f2 ai ribelli, supportando la fazione di Agust\u00edn de Iturbide, il quale, dopo l'indipendenza del Messico, il 24 agosto 1821, si proclam\u00f2 imperatore e nomin\u00f2 Paredes colonnello.\nNel 1824 partecip\u00f2 all'insurrezione repubblicana guidata dal generale Antonio L\u00f3pez de Santa Anna contro il governo di Iturbide, salvo poi prenderne le distanze. Tuttavia continu\u00f2 la sua carriera militare, divenendo comandante generale della regione della Sonora; nell'aprile del 1826 si spos\u00f2 con una ricca nobildonna messicana, Josefa Cort\u00e9s, da cui ebbe sette figli. Approfittando del suo comando militare, Paredes partecip\u00f2 a tutte le insurrezioni e rivolte che si verificarono nell'inquieto Messico della prima met\u00e0 del XIX secolo.\nPrima sostenne Anastasio Bustamante contro il governo del presidente del Messico Vicente Guerrero nel dicembre 1829, da cui ottenne il ministero della Guerra; poi nel 1841 appoggi\u00f2 il colpo di Stato di Santa Anna contro Bustamante, anche per essersi visto accusato dal presidente di non aver saputo difendere militarmente il Texas appena insorto. Il \"golpe\" and\u00f2 a buon fine e, dopo la brevissima presidenza di Francisco Javier Echevverr\u00eda, al potere and\u00f2 Santa Anna, che ricompens\u00f2 Paredes con il governatorato di Jalisco, carica che mantenne fino al 1843.\nNell'ottobre di quell'anno, infatti, il militare messicano si ribell\u00f2 al presidente, che stava perdendo l'appoggio di molti settori del Paese, e pose la sua candidatura alla carica presidenziale, ma il Congresso gli prefer\u00ec Jos\u00e9 Joaq\u00edn de Herrera, nominato presidente il 12 settembre 1844. Quando poi, agli inizi del 1845 la guerra Messico-Stati Uniti divenne - nel corso della presidenza di James Knox Polk - imminente, a Paredes fu affidata la difesa del Paese con una forza di 6000 uomini, ma il generale, invece di difendere il confine, si sollev\u00f2 contro il governo e occup\u00f2 Citt\u00e0 del Messico con le sue truppe nel dicembre del 1845.\nIl 31 di dicembre fu proclamato presidente del Messico \"ad interim\" da un'assemblea di notabili governativi. Subito dopo, il 1\u00ba gennaio 1846 tuttavia lo Yucat\u00e1n si dichiar\u00f2 indipendente dal Messico e neutrale nella guerra contro gli Stati Uniti. Paredes affront\u00f2 il conflitto prendendovi parte in prima persona, affidando, il 28 giugno 1846, il governo al vicepresidente Nicol\u00e1s Bravo, ma le truppe messicane furono battute in pi\u00f9 occasioni, mentre gli americani conquistarono il Nuovo Messico e la California.\nDi fronte a questi insuccessi e alla bancarotta economica del Paese, si form\u00f2 contro il presidente un'insurrezione militare che lo destitu\u00ec e affid\u00f2 la presidenza a Jos\u00e9 Mariano Salas, il quale fece arrestare e deporre Paredes, invoc\u00f2 il ritorno di Santa Anna e indisse la convocazione di un Congresso costituzionale. Dopo un tentativo di fuga, l'ex - presidente in ottobre fu mandato in esilio in Francia.\nTorn\u00f2 in patria nel febbraio del 1848 per opporsi al \"trattato di Guadalupe Hidalgo\", che vide la pesante sconfitta del Messico, cerc\u00f2 di riprendere il potere, ma il 18 luglio dello stesso anno venne nuovamente arrestato ed esiliato; dopo aver beneficiato dell'amnistia per i prigionieri politici nel 1849, Paredes rientr\u00f2 definitivamente a Citt\u00e0 del Messico, morendo in povert\u00e0 nel convento in cui era stato confinato, il 7 settembre dello stesso anno, a 52 anni."}
{"id": "4947482", "revid": "1305772", "url": "https://it.wikipedia.org/wiki?curid=4947482", "title": "LEGO Alpha Team", "text": "LEGO Alpha Team \u00e8 un videogioco d'azione basato sull'omonimo tema LEGO, prodotto per Microsoft Windows e Game Boy Color uscito nell'anno 2000. Il gioco \u00e8 stato sviluppato dalla Digital Domain, pluripremiata azienda di effetti speciali in CGI per film.\nTrama.\nIl protagonista del gioco \u00e8 l'agente Dash, il quale deve salvare gli altri membri del team Alpha da Mr. Ogel e fermare la produzione delle sfere di controllo mentale, con le quali Ogel vuole trasformare gli abitanti del mondo in zombie. Quando ha salvato un agente, \u00e8 possibile utilizzarlo anche in certi livelli. Nell'ultimo livello, \"Mission Control\", Dash deve fermare il suo razzo Boggle dal decollo per negare a Ogel dominazione del mondo.\nModalit\u00e0 di gioco.\nL'obiettivo del gioco consiste a usare le proprie abilit\u00e0 per risolvere puzzle ed enigmi, per permettere ai personaggi del team Alpha di arrivare alla fine di ogni livello sani e salvi. Invece di controllare direttamente i personaggi sullo schermo, \u00e8 necessario posizionare dei blocchi Lego, come rampe, scale, pogo-pad e molti altri oggetti per aiutare i personaggi a schivare i nemici e le trappole. Tuttavia una volta fatto partire il personaggio, lui/lei \u00e8 sempre in movimento, perci\u00f2 bisogna stare attenti a posizionare gli elementi al posto giusto, perch\u00e9 basta una mossa sbagliata per dover ricominciare tutto da capo. Nel gioco non ci sono combattimenti, anche se ci sono droni nemici da evitare."}
{"id": "4947483", "revid": "432001", "url": "https://it.wikipedia.org/wiki?curid=4947483", "title": "Lego Alpha Team", "text": ""}
{"id": "4947494", "revid": "465169", "url": "https://it.wikipedia.org/wiki?curid=4947494", "title": "Step by Step (album New Kids on the Block)", "text": "Step by Step \u00e8 un album della boy band statunitense New Kids on the Block, pubblicato il 5 giugno 1990 dall'etichetta discografica Columbia.\nL'album \u00e8 stato prodotto da Maurice Starr, che \u00e8 anche autore unico di 7 brani ed ha collaborato alla composizione dei 5 rimanenti."}
{"id": "4947496", "revid": "1543377", "url": "https://it.wikipedia.org/wiki?curid=4947496", "title": "Giovanni Giorgio Linati", "text": "Biografia.\nNacque a Parma da Pietro e dalla contessa Emilia Galimberti. Il padre era medico e dottore in filosofia al servizio della casa Farnese.\nIl giovane Giovanni Giorgio Linati fece studi classici e a 24 anni divenne dottore in legge entrando anch'egli al servizio della famiglia Farnese come gentiluomo di corte.\nConsigliere del duca Ranuccio I Farnese, fu nominato in vari incarichi: podest\u00e0 di Monticelli, fiscale a Novara, governatore di Castellammare e podest\u00e0 di Borgotaro. A seguito della vocazione al sacerdozio rinunci\u00f2 agli incarichi e venne ordinato presbitero diventando priore di San Lazzaro a Parma.\nSu proposta del duca Ranuccio I Farnese, nel 1600 papa Clemente VIII lo nomin\u00f2 abate dell'abbazia di Sant'Antonio di Parma, quindi venne creato pro-vicario apostolico, poi vicario generale, quindi vicario capitolare della diocesi di Parma sempre con il vescovo Ferdinando Farnese.\nAlla morte del vescovo Ferdinando Farnese, il 30 agosto 1606, gli succedette Papirio Picedi che era stato il primo vescovo della vicina diocesi di Borgo San Donnino, lasciandola vacante, quindi papa Paolo V nomin\u00f2 Giovanni Linati a subentrargli come vescovo di Borgo San Donnino. Venne consacrato a Roma il 13 dicembre 1606 dal cardinale Carlo Conti, prese possesso della diocesi il 24 dicembre ed entr\u00f2 privatamente in citt\u00e0, distribuendo ai poveri i soldi ricevuti per la solenne cerimonia d'ingresso.\nDurante il suo episcopato celebr\u00f2 un sinodo diocesano il 14 e 15 ottobre 1608 e un altro il 13 e 14 ottobre 1615. Il 13 gennaio 1620 venne nominato vescovo di Piacenza dove entr\u00f2 l'8 febbraio, di notte, senza nessun seguito.\nLa sua attivit\u00e0 episcopale fu molto fruttuosa. Nel 1620 autorizz\u00f2 i frati del Terz'ordine regolare di San Francesco a costruire un convento e una chiesa dedicata alla Madonna di Loreto. Nel 1622 celebr\u00f2 il sinodo diocesano. Contribu\u00ec personalmente alle spese per i lavori di decorazione della cupola della cattedrale di Piacenza, opera del pittore Giovanni Francesco Barbieri detto il Guercino.\nMor\u00ec 3 aprile 1627 a causa di una sincope e la salma fu inumata in cattedrale.\nGenealogia episcopale.\nLa genealogia episcopale \u00e8:"}
{"id": "4947498", "revid": "240860", "url": "https://it.wikipedia.org/wiki?curid=4947498", "title": "Giovanni Linati", "text": ""}
{"id": "4947500", "revid": "110157", "url": "https://it.wikipedia.org/wiki?curid=4947500", "title": "Chiesa di San Giacomo Maggiore (Campertogno)", "text": "La chiesa di San Giacomo Maggiore \u00e8 il principale luogo di culto cattolico di Campertogno, in Valsesia, sede dell'omonima parrocchia appartenente alla diocesi di Novara.\nStoria.\nL'attuale chiesa di San Giacomo Maggiore sorge in luogo di una pi\u00f9 antica, sede parrocchiale dal 1415, quando l'abitato di Campertogno per decreto vescovile and\u00f2 a costituire una parrocchia a s\u00e9 stante distaccandosi da quella di Scopa.\nAlla fine del XVII secolo, divenuto il vecchio edificio insufficiente per la popolazione in crescita, su suggerimento del vescovo di Novara Giovanni Battista Visconti, si decise di costruire una nuova e pi\u00f9 grande chiesa, il cui progetto venne affidato all'architetto Guarino Guarini: egli ide\u00f2 un grande complesso parrocchiale con una chiesa di notevoli dimensioni, realizzando un modello ligneo come progetto esecutivo. Tuttavia questo venne ritenuto eccessivo e fu chiamato Filippo Juvara a modificarlo.\nLa costruzione secondo il progetto modificato a Juvara inizi\u00f2 nel 1720 e termin\u00f2 nel 1732; la chiesa non venne consacrata che svariati anni dopo, il 28 luglio 1760, dal vescovo Marco Aurelio Balbis Bertone. Per tutti i secoli XVIII e XIX, l'edificio venne arricchito con nuovi ornamenti e completato con l'erezione della facciata soltanto nel 1898.\nDescrizione.\nEsterno.\nLa chiesa di San Giacomo Maggiore domina, con la sua mole, gli altri edifici dell'abitato di Campertogno.\nEsternamente, essa \u00e8 caratterizzata dalla slanciata facciata, risalente al 1898, divisa in due ordini da un alto cornicione, entrambi decorati con lesene corinzie: nell'ordine inferiore si aprono i tre portali sormontati da un affresco raffigurante \"San Giacomo che predica\", opera del pittore Bialetti su cartoni di Camillo Verno; nell'ordine superiore, invece, ai lati del finestrone rettangolare centrale, ciascuna entro una propria nicchia si trovano le statue di \"San Giacomo\" (a sinistra) e \"San Gaudenzio\". Alla sinistra della chiesa si eleva la torre campanaria a pianta quadrata, la cui cella si apre sull'esterno con una bifora su ciascun lato; il campanile risale al 1595 ed \u00e8 quello della chiesa precedente all'attuale.\nSulla parete esterna dell'abside, che da sulla piazza del paese, vi \u00e8 una grande meridiana dipinta, opera di Andrea Bonini che la esegu\u00ec nel 1880, avente la caratteristica di non indicare soltanto le ore, ma anche esattamente l'istante del mezzogiorno.\nInterno.\nL'interno della chiesa presenta una pianta particolare, con un'aula di forma ellittica terminante con l'abside semicircolare preceduta da un coro a pianta quadrangolare. Sull'aula si aprono quattro cappelle laterali, dedicate alla Madonna del Carmine, al Crocifisso, alla Madonna del Rosario e a Sant'Anna.\nLa volta dell'aula \u00e8 decorata con un affresco iniziato nel 1730 da Carlo Borsetti e portato a compimento da Giovanni Milocco; esso raffigura, al centro, \"San Giacomo in gloria\"; del Borsetti sono anche gli affreschi che decorano le volte delle quattro cappelle laterali che si aprono sull'aula, mentre i tondi con i \"Misteri del Rosario\" sono di Pier Celestino Gilardi (1870). Il coro e l'abside sono interamente occupati dal presbiterio, rialzato di alcuni gradini rispetto al resto della chiesa; all'interno di esso si trova il pregevole altare maggiore in marmo, realizzato nel 1809 su disegno di Giovanni Molino. Le pareti di questa zona della chiesa sono decorate con cinque quadri di Lorenzo e Giuseppe Avondo raffiguranti \"Scene della vita di San Giacomo\" (1839).\nNella chiesa \u00e8 custodito anche un pregevole fonte battesimale con basamento marmoreo quattrocentesco e parte superiore in legno dipinto del XVII secolo.\nOrgano a canne.\nSulla cantoria in controfacciata si trova l'organo a canne, costruito nel 1937 dalla ditta Mentasti riutilizzando la cassa e il materiale fonico di uno strumento precedente.\nLo strumento, restaurato nel 2000, \u00e8 a trasmissione pneumatica presenta una consolle a finestra con due tastiere di 61 note ciascuna e pedaliera concavo-radiale di 32 note. I registri, le unioni e gli accoppiamenti sono azionati da placchette a bilico poste al di sopra del secondo manuale."}
{"id": "4947501", "revid": "767487", "url": "https://it.wikipedia.org/wiki?curid=4947501", "title": "Sogno biondo", "text": "Sogno biondo (\"Ein blonder Traum\") \u00e8 un film del 1932 diretto da Paul Martin.\nTrama.\nDue giovani lavavetri dallo stesso nome e chiamati, di conseguenza, Willy I e Willy II, sono i migliori amici di questo mondo: litigano solo quando si innamorano della stessa ragazza. \u00c8 quello che succede quando i due conoscono la bella Jou-Jou, una biondina che lavora in un circo e di cui loro si prendono cura quando la ragazza, disillusa, scopre di essere stata presa in giro da un tipo che, spacciandosi per il famoso impresario Merryman, le aveva promesso, in cambio di 25 dollari, una fulgida carriera hollywoodiana. I due Willy ospitano Jou-Jou nel loro appartamento, che si compone di due vecchi vagoni ferroviari ormai dismessi. La convivenza non va troppo bene, soprattutto perch\u00e9 i due Willy sono gelosi uno dell'altro. Jou-Jou un giorno viene a sapere che Merryman \u00e8 di nuovo a Berlino, cos\u00ec lo va a trovare. Naturalmente, incontra quello che \u00e8 il vero impresario e la ragazza non si fa sfuggire l'occasione per magnificare le sue doti di attrice, cominciando a perseguitarlo. Per liberarsene, Merryman alla fine le promette un ingaggio. Jou-Jou ne \u00e8 felice: ma ora deve risolvere il suo rapporto con i due amati Willy.\nProduzione.\nIl film fu prodotto dall'Universum-Film AG (UFA) (Berlin). Venne girato a Berlino negli Ufa-Atelier, di Neubabelsberg.\nDistribuzione.\nDistribuito dall'Universum Film (UFA) con il visto di censura B.32148, vietato ai minori, il film fu distribuito nelle sale tedesche in prima al Gloria-Palast di Berlino il 23 settembre 1932. Il 17 novembre e il 26 dicembre dello stesso anno la pellicola usc\u00ec anche in Danimarca (con il titolo \"Den gyldne Dr\u00f8m\") e in Finlandia."}
{"id": "4947503", "revid": "112989771", "url": "https://it.wikipedia.org/wiki?curid=4947503", "title": "Osservatorio astrofisico speciale dell'Accademia russa delle scienze", "text": "L'osservatorio astrofisico speciale dell'Accademia russa delle scienze (in russo: \u0421\u043f\u0435\u0446\u0438\u0430\u043b\u044c\u043d\u0430\u044f \u0430\u0441\u0442\u0440\u043e\u0444\u0438\u0437\u0438\u0447\u0435\u0441\u043a\u0430\u044f \u043e\u0431\u0441\u0435\u0440\u0432\u0430\u0442\u043e\u0440\u0438\u044f \u0420\u0410\u041d, trasl. \"Special\u2032naja astrofizi\u010deskaja observatorija RAN\", dove \u0420\u0410\u041d \u00e8 l'acronimo di \u0420\u043e\u0441\u0441\u0438\u0439\u0441\u043a\u0430\u044f \u0430\u043a\u0430\u0434\u0435\u043c\u0438\u044f \u043d\u0430\u0443\u043a, trasl. \"Rossijskaja akademija nauk\") \u00e8 un complesso di osservatori astronomici russi nelle vicinanze della citt\u00e0 di Zelen\u010dukskaja. \u00c8 composto da due siti distanti tra loro circa 20 chilometri: il sito pi\u00f9 a valle, alle coordinate a 970 m s.l.m., ospita il radiotelescopio RATAN-600, quello a monte, alle coordinate a 2070 m s.l.m., ospita il telescopio riflettore BTA-6.\nIl suo codice MPC \u00e8 \"115 Zelenchukskaya\".\nIl Minor Planet Center gli accredita la scoperta di sei asteroidi effettuate nel 2008.\nStoria e strumentazione.\nL'osservatorio venne fondato nel 1966. I due attuali strumenti principali furono avviati rispettivamente nel 1974, il RATAN-600, e nel 1975, il BTA-6.\nIl RATAN-600 \u00e8 un radiotelescopio composto da 895 riflettori disposti su un cerchio di 576m di diametro che possono puntare sul ricettore conico centrale o su altri 5 ricettori cilindrici; a tutt'oggi \u00e8 il radiotelescopio di massimo diametro. Pu\u00f2 operare sulle frequenze comprese tra 610MHz e 30GHz con una risoluzione angolare di 2 arcosecondi.\nIl BTA-6 \u00e8 un telescopio riflettore dotato di uno specchio primario di 6m. Dalla sua nascita, e fino al 1993 quando venne superato dal telescopi Keck I, detenne il record per dimensioni dello specchio. Il primo specchio si danneggi\u00f2 e dovette essere sostituito nel 1978. Le turbolenze atmosferiche indotte dai vicini monti Urali limitano le potenzialit\u00e0 osservative dello strumento che rimane comunque capace di cogliere oggetti di magnitudine apparente pari a 26.\nNel sito del BTA-6 sono presenti altri telescopi riflettori di dimensioni inferiori."}
{"id": "4947505", "revid": "729019", "url": "https://it.wikipedia.org/wiki?curid=4947505", "title": "Aero A-11", "text": "L'Aero A-11 fu un aereo da ricognizione e bombardiere leggero monomotore, biplano biposto, sviluppato dall'azienda aeronautica cecoslovacca Aero Let\u0148any nei primi anni venti del XX secolo.\nImpiego operativo.\nFinlandia.\nGli A.11HS entrarono in servizio con i reparti di prima linea nel 1927, rimanendovi fino al 1929 quando iniziarono ad essere rimpiazzati dai pi\u00f9 recenti Aero A-32. Tuttavia rimasero operativi nel ruolo di aereo da addestramento fino al 1939."}
{"id": "4947515", "revid": "287204", "url": "https://it.wikipedia.org/wiki?curid=4947515", "title": "133536 Alicewhagel", "text": "133536 Alicewhagel \u00e8 un asteroide della fascia principale. Scoperto nel 2003, presenta un'orbita caratterizzata da un semiasse maggiore pari a 2,7551552\u00a0UA e da un'eccentricit\u00e0 di 0,1523891, inclinata di 11,97030\u00b0 rispetto all'eclittica. \nL'asteroide \u00e8 dedicato alla statunitense Alice Whagel."}
{"id": "4947516", "revid": "486946", "url": "https://it.wikipedia.org/wiki?curid=4947516", "title": "Borgo degli Albizzi", "text": ""}
{"id": "4947519", "revid": "599013", "url": "https://it.wikipedia.org/wiki?curid=4947519", "title": "Gast\u00f3n Liendo", "text": "Carriera.\nHa giocato nella massima serie del campionato argentino con varie squadre."}
{"id": "4947520", "revid": "8660", "url": "https://it.wikipedia.org/wiki?curid=4947520", "title": "Lega Nazionale American Football 2014", "text": ""}
{"id": "4947521", "revid": "729019", "url": "https://it.wikipedia.org/wiki?curid=4947521", "title": "Guerra civile in Rhodesia", "text": "La guerra civile in Rhodesia, anche nota come Seconda Chimurenga o, in inglese, \"Rhodesian Bush War\" (ossia letteralmente \"guerra di boscaglia rhodesiana\") ebbe luogo tra giugno 1964 e dicembre 1979 nello Stato non riconosciuto della Rhodesia (poi Zimbabwe Rhodesia e oggi Zimbabwe), tra il governo guidato dalla minoranza bianca (ma con poliziotti e militari sia bianchi che neri) di Ian Smith (e in seguito del vescovo metodista nero Abel Muzorewa), i ribelli dello ZANU di Robert Mugabe (che governer\u00e0 fino al 2017 lo Zimbabwe con poteri spesso considerati dittatoriali) supportati dal regime comunista cinese, e quelli dello ZAPU di Joshua Nkomo, supportati dai sovietici. Il conflitto, che caus\u00f2 circa 20.000 morti in totale, termin\u00f2 con gli accordi di Lancaster House, che videro il Paese tornare in mano britannica fino alle elezioni del 1980, con la vittoria dello ZANU-PF di Mugabe e l'indipendenza e il riconoscimento internazionale del Paese con il nome di Zimbabwe.\nIl contesto storico.\nIl conflitto si inser\u00ec nel contesto del post - colonialismo e della Guerra Fredda: infatti il governo Smith organizz\u00f2 la secessione della Rhodesia dall'Impero Britannico nel 1965 e successivamente prese la decisione di proclamare la repubblica e l'uscita dal Commonwealth (23 marzo 1970). Il regime, similmente al Sud Africa, si fondava sulla segregazione razziale, in cui una comunit\u00e0 di circa 250.000 bianchi controllava il potere politico, economico e militare, mentre circa 6 milioni di neri erano confinati in una condizione di povert\u00e0 ed analfabetismo. In seno alla Guerra Fredda perch\u00e9 la Rhodesia, alleata del Sud Africa ed inizialmente con il Portogallo (che cercava di mantenere il controllo delle sue colonie africane), si opponeva ai movimenti comunisti attivi nell'Africa Australe; si svilupparono inoltre stretti legami tra i movimenti di guerriglia attivi in Rhodesia, Angola, Mozambico, Nambia e Zambia. Il conflitto vide numerosi blitz condotti dalle forze rhodesiane oltre i confini nazionali, per colpire i santuari della guerriglia in Zambia e in Mozambico.\nSeppur di piccole dimensioni e con limitate risorse economiche (in seguito all'isolamento internazionale del Paese), le forze armate della Rhodesia colsero numerosi successi ed inflissero ai guerriglieri perdite maggiori. Tuttavia il forte sostegno popolare alla guerriglia, la fine dell'impero coloniale portoghese ed il crescente sostegno internazionale in favore della risoluzione del conflitto, port\u00f2 il governo rhodesiano a trattare con i movimenti d'opposizione per una transizione democratica.\nLe conseguenze.\nLa fine della guerra port\u00f2 al suffragio universale del 1979, dando inizio al dominio della maggioranza nera del paese, e comportando di conseguenza la fine di quella bianca, portata all'emigrazione verso il Sud Africa. Gli accordi di Lancaster house posero fine alla sanguinosa guerra civile che si teneva nel paese tra i guerriglieri neri e quelli bianchi. Gli accordi sancirono un ritorno temporaneo della Rhodesia alla sovranit\u00e0 del Regno Unito per poi cederla alla neonata Repubblica dello Zimbabwe. Le elezioni del 18 aprile 1980 posero fine al mandato britannico e segnarono l'inizio del regime di Robert Mugabe.\nAltra conseguenza della fine del conflitto fu lo scioglimento di numerosi reparti militari che si erano distinti nella controguerriglia e pertanto non erano ben visti dal nuovo regime: il Rhodesian Special Air Service, i Selous Scout, i par\u00e0 del Rhodesian Light Infantry, il Rhodesian African Rifles. I membri di tali unit\u00e0 troveranno rifugio in Sud Africa, arruolandosi quasi tutti nelle forze armate locali.\nIn seguito, per via della connotazione decisamente totalitaria del nuovo regime, lo Zimbabwe sar\u00e0 espulso dal Commonwealth."}
{"id": "4947523", "revid": "2149966", "url": "https://it.wikipedia.org/wiki?curid=4947523", "title": "Freedom Project", "text": "Freedom Project \u00e8 un progetto promozionale giapponese fatto dalla Nissin Cup Noodles per il suo trentacinquesimo anniversario nel 2006. Parte di questo progetto \u00e8 stata una serie OAV di sette episodi intitolata Freedom, disegnata da Katsuhiro \u014ctomo. Il regista \u00e8 stato Shuhei Morita, creatore del corto animato \"Kakurenbo\". Nella serie \u00e8 presente pubblicit\u00e0 indiretta dello sponsor: in molte scene si vedono i personaggi che consumano i Nissin Cup Noodles.\nL'OAV \u00e8 stato prodotto dallo studio d'animazione Sunrise e pubblicato da Bandai Visual USA per il Nord America. In Italia l'anime \u00e8 stato distribuito da Dynit nel 2009.\nLa sigla della serie \u00e8 This is Love di Utada Hikaru. Una seconda canzone della stessa cantante, Kiss &amp; Cry, \u00e8 stata utilizzata dalla Nissin per uno spot televisivo dell'anime andato in onda in Giappone a partire dal 20 aprile 2014.\nTrama.\nL'anime \"Freedom\" narra l'avventura di Takeru, un ragazzo che vive su Eden, una colonia lunare. Un giorno, Takeru viene a conoscenza di un grande segreto che potrebbe cambiare le sorti dell'umanit\u00e0. Sulla Terra, infatti, la civilt\u00e0 \u00e8 ormai estinta a causa del cambiamento anomalo del clima.\nLa storia inizia 160 anni dopo la scomparsa della vita sulla Terra. Takeru, come altri ragazzi, decide di prender parte ad una gara di Beacle, moto da corsa particolari della Luna. Durante una gara, la sua Beacle prende fuoco e viene completamente distrutta. Per questo, Takeru \u00e8 condannato a 10 ore di lavoro \"volontario\" al di fuori della cupola lunare. Durante questo giro lunare, Takeru rinviene i resti di una capsula schiantatasi sul suolo lunare. Il giovane scopre, grazie a delle fotografie, che la capsula proveniva dalla Terra, pi\u00f9 precisamente dalla Florida.\nInfatuatosi di una ragazza in una fotografia, Takeru cerca delle informazioni riguardanti la Terra in una biblioteca lunare. Scopre, per\u00f2, che i libri della biblioteca sono censurati. Inoltre, le leggi di Eden proibiscono a chiunque di viaggiare lontano dalla cupola. Nella sua ricerca, Takeru far\u00e0 la conoscenza di un gruppo di persone che vivono in una enclave lunare non soggetta al controllo di Eden. Takeru fa amicizia con il capo di questo enclave, e scopre che la Terra \u00e8 nuovamente abitabile. Le autorit\u00e0 di Eden cercano cos\u00ec di sopprimere i ltentativo di Takeru di conoscere gli ultimi avvenimenti sulla Terra, ma il ragazzo, grazie ad un vecchio razzo, riesce a lasciare Eden e andare sulla Terra.\nTakeru e il suo amico Bismarck atterrano sulle rovine di Las Vegas, e utilizzando il veicolo di Takeru attraversano gli Stati Uniti.\nLibri.\nShogakukan ha pubblicato diversi libri relativi inerenti al franchise \"Freedom\", tra questi vi sono:\n \u00e8 una serie di tre romanzi che segue la storia di Freedom vista da Kazuma. La storia di questa serie \u00e8 parallela alla storia principale ed introduce diversi personaggi non presenti nell'anime (ISBN 9784094510072, ISBN 978-4-09-451038-6, ISBN 978-4-09-451067-6).\nFreedom Scenarios approfondisce la serie animata. \"Scenarios\" \u00e8 divisa in due libri. Il primo rappresenta i primi tre episodi mentre il solo rappresenta gli ultimi quattro (ISBN 9784091064103, ISBN 978-4-09-106417-2)."}
{"id": "4947525", "revid": "599013", "url": "https://it.wikipedia.org/wiki?curid=4947525", "title": "Pablo Islas", "text": "Carriera.\nHa giocato nella massima serie del campionato argentino, uruguaiano e costaricano."}
{"id": "4947529", "revid": "367445", "url": "https://it.wikipedia.org/wiki?curid=4947529", "title": "Cody Christian", "text": "\u00c8 noto principalmente per i ruoli di Mike Montgomery e di Theo Raeken rispettivamente nelle serie televisive \"Pretty Little Liars\" e \"Teen Wolf\". Ha doppiato Cloud Strife nel videogioco \"Final Fantasy VII: Remake\".\nBiografia.\nNato nel Maine e cresciuto per un periodo nell'Indiana dalla madre e con un fratello, Josh, si avvicina presto alla recitazione, comparendo in piccoli ruoli televisivi che includono \"Back to You\", \"True Blood\" e \"Grey's Anatomy\". Ha inoltre origini cherokee da parte della madre, e caucasiche da parte del padre. Segna il suo debutto cinematografico nel 2009, recitando nel film \"Il mondo dei replicanti\". \u00c8 apparso due anni dopo nel film \"Bulletproof Man\". Nel 2013 Cody \u00e8 stato uno dei protagonisti del film \"Angry Games - La ragazza con l'uccello di fuoco\", una parodia del film \"Hunger Games\", nel ruolo di Peter Mellarky e ha fatto parte del cast di un anonimo film americano, \"Submerged\".\nLa visibilit\u00e0 la ottiene con il ruolo di Mike Montgomery nella serie televisiva di Freeform \"Pretty Little Liars\", in onda dal 2010 al 2017, interpretando il fratello minore di Aria Montgomery. Nel 2015 \u00e8 entrato a far parte del cast della quinta stagione della serie televisiva di MTV \"Teen Wolf\" nel ruolo di Theo Raeken. Nel 2017 prende parte al cast del film statunitense \"Assassination Nation\", le cui riprese iniziano in marzo in Louisiana; appare tra i protagonisti affiancato dalla collega Bella Thorne. Dal 2018 interpreta Asher Adams nella serie televisiva The CW, \"All American\". Nel 2020 ha prestato la sua voce all'iconico personaggio Cloud Strife nel videogioco Final Fantasy VII: Remake.\nVita privata.\nChristian \u00e8 il figlio di una madre nativa americana, che \u00e8 della nazione Penobscot ed \u00e8 cresciuto su una riserva nel Maine.\nDal 2017 ha una relazione con la modella Alex Swift.\nDoppiatori italiani.\nNelle versioni in italiano dei suoi film, Cody Christian \u00e8 stato doppiato da:"}
{"id": "4947531", "revid": "887364", "url": "https://it.wikipedia.org/wiki?curid=4947531", "title": "Le due Torri (romanzo)", "text": ""}
{"id": "4947533", "revid": "2215934", "url": "https://it.wikipedia.org/wiki?curid=4947533", "title": "San Miguel de Cabo de Gata", "text": "San Miguel de Cabo de Gata, chiamato comunemente Cabo de Gata, \u00e8 una localit\u00e0 nella provincia di Almer\u00eda, nel comune di Almer\u00eda. La sua popolazione nel 2013 era di abitanti.\nGeografia fisica.\nSi trova all'estremit\u00e0 orientale del comune di Almeria, 28\u00a0km dalla citt\u00e0, immersa nel Parco naturale di Cabo de Gata-Nijar. \u00c8 uno dei principali villaggi del Parco e il maggiore sul versante ovest del promontorio del Cabo. \nDista 2 chilometri dalle Salinas de Cabo de Gata e 7 chilometri dal Faro de Cabo de Gata.\nEconomia.\nDa un'economia basata esclusivamente sulla pesca inizia a mostrare un'apertura verso agricoltura e al turismo.\n\u00c8 dotato di diversi servizi tra cui ristoranti, bar, gelaterie e alcuni micro supermercati.\nTurismo.\nI servizi e la sua posizione centrale rispetto al lato orientale della baia di Almeria lo rendono un buon punto di sosta per chi visita il versante est della baia di Almeria e quello ovest del parco Naturale di Cabo de Gata.\nMonumenti e luoghi di interesse.\nPlaya de San Miguel.\nL'abitato di San Miguel de Cabo de Gata affianca per tutta la sua estensione la Playa de San Miguel, pi\u00f9 conosciuta come Spiaggia di Cabo de Gata. Sabbiosa e ghiaiosa, misura circa 90 metri per 2,5 chilometri, circa 500 dei quali affiancati dalla passeggiata sul lungomare.\n\u00c8 particolarmente amata per i panorami al tramonto sulla baia di Almeria.\nTorre\u00f3n de San Miguel.\nNel punto pi\u00f9 ad est della Playa di San Miguel si erige il Torre\u00f3n de San Miguel (o Torreon de Gata), torre difensiva costruita per volere di Fernando VI tra il XVII e il XVIII per la difesa delle saline e della citt\u00e0 di La Almadraba. \nAbbandonato alla fine della Guerra d'Indipendenza, divenne propriet\u00e0 della Guardia Civil nel 1941, ma cadde di nuovo in disuso in seguito al trasferimento di questa in una nuova caserma. \nNon \u00e8 attualmente visitabile all'interno.\nSulla spiaggia di fronte alla torre i pescatori attraccano le loro barche dopo la pesca notturna. Sul retro alcune bancarelle costeggiano la spiaggia. "}
{"id": "4947547", "revid": "481666", "url": "https://it.wikipedia.org/wiki?curid=4947547", "title": "La favorita dello sceicco", "text": ""}
{"id": "4947548", "revid": "287204", "url": "https://it.wikipedia.org/wiki?curid=4947548", "title": "Nash Ambassador", "text": " La Nash Ambassador \u00e8 un'autovettura prodotta dalla Nash dal 1927 al 1954 e dall'American Motors (AMC) dal 1954 al 1957. Le vetture commercializzate dal 1927 al 1932 rappresentavano il modello al top di gamma dell'offerta Nash. Furono tra le autovetture pi\u00f9 prestigiose realizzate dalla casa automobilistica statunitense. Oltre che negli Stati Uniti, la Ambassador \u00e8 stata assemblata anche in Australia. \nL'autovettura chiamata Louise Nash che compare nel film Cars 3 \u00e8 un'Ambassador 3\u00aa serie. \nLa prima serie: 1927\u20131932.\nLa Nash utilizz\u00f2 per la prima volta il nome Ambassador nel 1927 per una berlina quattro porte e cinque posti appartenente alla gamma della Advanced Six. Essendo il modello pi\u00f9 lussuoso della Nash, fu dotato di interni d'alto livello, di una tappezzeria ricercata e di un ricco equipaggiamento. L'11% delle Ambassador fu esportato e molti esemplari furono acquistati da famiglie reali europee. Per esempio, Guglielmo di Svezia si rec\u00f2 a visitare gli stabilimenti Nash di Kenosha nel 1927 ed i lavoratori scandinavi del sito produttivo spedirono poi la sua Nash Ambassador in Svezia.\nLa Ambassador era dotata di un motore a sei cilindri in linea a valvole in testa da 4,6 L di cilindrata che erogava 78 CV di potenza. Le sospensioni erano a balestre semiellittica ed il cambio era manuale a tre rapporti.\nLa Ambassador rimase nella gamma dell'Advanced Six fino al 1930, quando il modello fu spostato nella gamma della Twin Ignition Eight. Nel 1931 tale modello fu rinominato 890.\nLa seconda serie: 1932\u20131940.\nA met\u00e0 del 1932 la vettura divent\u00f2 un modello a s\u00e9 stante con il nome di Ambassador Eight. La vettura ora era offerta in diverse carrozzerie, tra cui berlina e coup\u00e9. Il telaio aveva un passo compreso tra i 3.378 ed i 3.607\u00a0mm. Il motore installato era un otto cilindri in linea da 5,3 L e 125 CV dotato di doppia accensione e valvole in testa. Nonostante avesse conservato il nome, la nuova Ambassador fu dotata di un nuovo corpo vettura e di una nuova meccanica. A parte la General Motors, nel 1932 la Nash fu l'unica casa automobilistica a produrre utili.\nNel 1934 la linea fu rivista, ed ora comprendeva degli stilemi che richiamavano l'Art d\u00e9co. Nell'anno in oggetto crebbe per\u00f2 la concorrenza. I modelli che furono pi\u00f9 in competizione in questi anni con la Ambassador furono la LaSalle, la Auburn V-12, la Reo-Royale 8, la Buick Series 34-90, la Chrysler Airflow e la Chrysler Imperial. Nel 1935 il passo fu accorciato ed il modello venne dotato di una nuova linea e di un allestimento rinnovato. Nel 1936 fu aggiunta alla gamma l'Ambassador Six mentre dall'anno successivo venne offerta la versione cabriolet. \n1941-1948.\nDal 1941 al 1942 a tutte le Nash fu aggiunto nella denominazione il termine \"Ambassador\". Queste nuove vetture avevano un design totalmente differente. La Nash Ambassador 600, in particolare, divent\u00f2 popolare per aver installato una struttura a monoscocca in luogo del telaio separato. Tale modello fu l'unico prodotto dalla Nash ad essere dotato di motore a valvole laterali. Dopo il 1946 la 600 torn\u00f2 alla vecchia denominazione.\nA causa dello scoppio della seconda guerra mondiale la Nash sospese, come tutte le case automobilistiche statunitensi, l'attivit\u00e0 di produzione di autovetture. A conflitto terminato l'assemblaggio della Ambassador per\u00f2 non riprese subito. Il modello fu infatti reintrodotto solo nel 1948.\nLa terza serie: 1949\u20131951.\nDal 1949 al 1951 le uniche versioni di Ambassador disponibili furono le berline a due e quattro porte. La linea assomigliava a quella delle Ambassador prodotte nel 1948. Le nuove vetture furono dotate di un ampio abitacolo. La Ambassador del 1950 divent\u00f2 la prima automobile non General Motors ad essere equipaggiata dalla trasmissione automatica \"Hydramatic\". Il cambio montato di serie era invece manuale a tre rapporti. Il motore disponibile era un sei cilindri in linea da 3,8 L. \nLa quarta serie: 1952\u20131957.\nLa Ambassador fu oggetto dell'ultimo importante restyling nel 1952. Questa linea venne disegnata da Pininfarina e fu conservata fino al 1954. Le Ambassador del 1954 furono le uniche vetture statunitensi a possedere un sistema di ventilazione, riscaldamento ed aria condizionata integrato. Quest'ultima, in particolare, era prodotta da un impianto dalle dimensioni compatte.\nNel 1955 il modello fu oggetto di un facelift. Nell'occasione vennero offerti per la prima volta dei motori V8, che erano di derivazione Packard.\nDopo la nascita dell'American Motors, venne creato il marchio Rambler. Dato che quest'ultimo era associato alle vetture economiche del gruppo, inizi\u00f2 una forte concorrenza interna che caus\u00f2 un calo di vendite delle vetture Nash, e la Ambassador non fu un'eccezione. Tra il 1956 ed il 1957 i modelli Nash furono oggetto di un corposo aggiornamento, ma questo non port\u00f2 i frutti sperati. Per tale motivo l'American Motors decise di sopprimere il marchio Nash. L'ultima Ambassador usc\u00ec dalle catene di montaggio nell'estate del 1957. Il nome Ambassador fu in seguito utilizzato su altre vetture del gruppo AMC. "}
{"id": "4947552", "revid": "599013", "url": "https://it.wikipedia.org/wiki?curid=4947552", "title": "Rapsodia d'amore", "text": ""}
{"id": "4947553", "revid": "767487", "url": "https://it.wikipedia.org/wiki?curid=4947553", "title": "Porta Ghibellina", "text": "Porta Ghibellina era un antico accesso nella prima cerchia comunale delle mura di Firenze, in corrispondenza dell'attuale via Ghibellina all'altezza di via Verdi (nella zona poi detta il Canto degli Aranci).\nStoria e descrizione.\nNella firenze della cerchia dantesca, realizzata a partire dal 1172, le mura chiudevano senza sfonda la via del Palagio del Podest\u00e0 (via Ghibellina), detta cos\u00ec poich\u00e9 costeggiante il palazzo podestarile.\nSolo nel 1261 il podest\u00e0 di allora, Guido Novello, vicario di re Manfredi, decise di aprire una porta in corrispondenza dello sbocco della via, come comodo accesso verso i suoi possedimenti feudali a Poppi. Decise di chiamare il nuovo varco \"Porta Ghibellina\" in onore della vittoria nella battaglia di Montaperti del 1260.\nDella porta resta oggi traccia solo nella denominazione di via Ghibellina, che da essa fu chiamata e che dal 1862 \u00e8 stata estesa a tutto il tracciato dal palazzo del Bargello ai viali di Circonvallazione."}
{"id": "4947563", "revid": "36426", "url": "https://it.wikipedia.org/wiki?curid=4947563", "title": "Via de' Panzani", "text": ""}
{"id": "4947565", "revid": "1573940", "url": "https://it.wikipedia.org/wiki?curid=4947565", "title": "Baptemys", "text": "Baptemys \u00e8 un rettile estinto, appartenente ai cheloni. Visse nell'Eocene inferiore - medio (circa 55 - 42 milioni di anni fa) e i suoi resti fossili sono stati ritrovati in Nordamerica.\nDescrizione.\nQuesto animale assomigliava molto all'odierna dermatemide, e come quest'ultima doveva raggiungere dimensioni ragguardevoli: si stima che potesse superare i 60 centimetri di lunghezza e i 20 chilogrammi di peso. \"Baptemys \"possedeva un carapace allungato e una carena nel mezzo del dorso ben distinta. Lungo il carapace inferiore (piastrone) erano inoltre presenti quattro scudi inframarginali e tre scudi golari. Tutte queste caratteristiche permettono di distinguere i fossili di \"Baptemys \"da quelli di altre tartarughe dell'Eocene americano, come \"Echmatemys\".\nPaleobiologia.\nCome la forma attuale \"Dermatemys\", si suppone che anche \"Baptemys \"fosse una tartaruga semiacquatica che viveva in fiumi e laghi, e che si cibava di vegetali acquatici. \nTassonomia.\nLa specie tipo del genere \u00e8 Baptemys wyomingensis, i cui fossili migliori sono stati ritrovati nella formazione di Green River, nello Wyoming. Altre specie appartenenti a questo genere sono \"B. garmanii\", descritta da Edward Drinker Cope nel 1872, e\" B. tricarinata \"e \"B. fluviatilis \"descritte da Hay nel 1908. Tutte queste specie sono state ritrovate nella zona occidentale del Nordamerica. \n\"Baptemys\" \u00e8 stata tradizionalmente considerata molto vicina all'origine dell'attuale dermatemide (\"Dermatemys mawii\") dell'America Centrale. Queste due forme, insieme ad altre meno conosciute, rappresentano la famiglia dei dermatemididi, un gruppo di tartarughe dalle caratteristiche peculiari, a volte incluse nel gruppo dei testudinoidi. Una descrizione dettagliata dei fossili di \"Baptemys \"ha permesso di confermare non solo una stretta parentela con \"Dermatemys\", ma anche con la famiglia Kinosternidae, un gruppo di tartarughe dalla morfologia piuttosto differente (Knauss, 2006). Ulteriori studi hanno confermato i risultati di questa analisi (Knauss et al., 2011)."}
{"id": "4947568", "revid": "729019", "url": "https://it.wikipedia.org/wiki?curid=4947568", "title": "Stazione di Mutsuai-Nichidaimae", "text": "La \u00e8 una stazione ferroviaria situata nella citt\u00e0 di Fujisawa, nella prefettura di Kanagawa, in Giappone, ed \u00e8 servita dalla linea Odaky\u016b Enoshima delle Ferrovie Odaky\u016b.\nStruttura.\nLa stazione \u00e8 dotata di due marciapiedi laterali con due binari passanti in superficie. Sono presenti ascensori, scale fisse e mobili per collegare i marciapiedi al mezzanino sovrastante."}
{"id": "4947569", "revid": "729019", "url": "https://it.wikipedia.org/wiki?curid=4947569", "title": "Stazione di Zengy\u014d", "text": "La \u00e8 una stazione ferroviaria situata nella citt\u00e0 di Fujisawa, nella prefettura di Kanagawa, in Giappone, ed \u00e8 servita dalla linea Odaky\u016b Enoshima delle Ferrovie Odaky\u016b.\nStruttura.\nLa stazione \u00e8 dotata di due marciapiedi laterali con due binari passanti in trincea scoperta, che poco dopo proseguono in tunnel verso la direzione Fujisawa centro. Sono presenti ascensori, scale fisse e mobili per collegare i marciapiedi al mezzanino sovrastante, situato a livello strada."}
{"id": "4947574", "revid": "1573940", "url": "https://it.wikipedia.org/wiki?curid=4947574", "title": "Chisternon", "text": "Chisternon \u00e8 un genere estinto di tartarughe, appartenente alla famiglia Baenidae. Visse tra l'Eocene inferiore e l'Eocene medio (circa 50 - 45 milioni di anni fa) e i suoi resti fossili sono stati ritrovati negli Stati Uniti d'America (Utah e Wyoming).\nDescrizione.\nQuesto animale era piuttosto diverso dalle tartarughe attuali, a causa della coda eccezionalmente lunga (quanto il resto del corpo) e dell'incapacit\u00e0 di ritrarre la testa dentro il carapace. \"Chisternon\" possedeva un carapace relativamente arrotondato e, in confronto ad altri animali simili come \"Baena\", un cranio dalla costruzione leggera e dotato di emarginazioni temporali superiori. \"Chisternon \"era un animale di notevoli dimensioni, e poteva oltrepassare 1,3 metri di lunghezza.\nPaleobiologia.\n\"Chisternon \"doveva essere una tartaruga che si spostava sul basso fondale dei laghi grazie alle zampe robuste, e predava pesci, gamberi e bivalvi. Di questo animale sono stati ritrovati fossili anche di esemplari molto giovani.\nTassonomia.\n\"Chisternon \"venne descritto inizialmente da Joseph Leidy nel 1871, sulla base di un fossile di un carapace parziale rinvenuto nella formazione Bridger del Wyoming. La specie tipo \u00e8 Chisternon undatum. L'anno seguente, Edward Drinker Cope descrisse una tartaruga proveniente dalla stessa formazione, in localit\u00e0 Cottonwood Creek, e la denomin\u00f2 Baena hebraica. Successivamente fu Hay, nel 1908, a riconoscere l'attribuzione di quest'ultima specie al genere \"Chisternon \"(C. hebraicum). I migliori fossili di questi animali sono stati ritrovati nella formazione Green River nello Wyoming, dove sono stati ritrovati anche scheletri completi.\n\"Chisternon \"appartiene ai baenidi, un gruppo di tartarughe arcaiche risalenti al Cretaceo, dalle caratteristiche molto diverse rispetto alle forme attuali. \"Chisternon\", insieme a \"Baena\", \u00e8 una delle ultime forme del gruppo, e anche una delle pi\u00f9 derivate."}
{"id": "4947581", "revid": "729019", "url": "https://it.wikipedia.org/wiki?curid=4947581", "title": "Stazione di Fujisawa-Hommachi", "text": "La \u00e8 una stazione ferroviaria situata nella citt\u00e0 di Fujisawa, nella prefettura di Kanagawa, in Giappone, ed \u00e8 servita dalla linea Odaky\u016b Enoshima delle Ferrovie Odaky\u016b. Sebbene sia situata al centro della citt\u00e0, la stazione di riferimento per Fujisawa rimane la stazione di Fujisawa, dove fermano tutte le tipologie di treni.\nStruttura.\nLa stazione \u00e8 dotata di due marciapiedi laterali con due binari passanti in superficie. Sono presenti ascensori, scale fisse e mobili per collegare i marciapiedi al mezzanino."}
{"id": "4947583", "revid": "729019", "url": "https://it.wikipedia.org/wiki?curid=4947583", "title": "Stazione di Hon-Kugenuma", "text": "La \u00e8 una stazione ferroviaria situata nella citt\u00e0 di Fujisawa, nella prefettura di Kanagawa, in Giappone, ed \u00e8 servita dalla linea Odaky\u016b Enoshima delle Ferrovie Odaky\u016b.\nStruttura.\nLa stazione \u00e8 dotata di due marciapiedi laterali con due binari passanti in superficie. Ciascun marciapiede dispone di una serie di tornelli riservati, oltre alla possibilit\u00e0 di attraversare i binari mediante passerella."}
{"id": "4947584", "revid": "729019", "url": "https://it.wikipedia.org/wiki?curid=4947584", "title": "Stazione di Kugenuma-Kaigan", "text": "La \u00e8 una stazione ferroviaria situata nella citt\u00e0 di Fujisawa, nella prefettura di Kanagawa, in Giappone, ed \u00e8 servita dalla linea Odaky\u016b Enoshima delle Ferrovie Odaky\u016b.\nStruttura.\nLa stazione \u00e8 dotata di due marciapiedi laterali con due binari passanti in superficie. Il fabbricato viaggiatori, lungo il binario in direzione Shinjuku, dispone di una serie di tornelli, e per attraversare i binari \u00e8 disponibile una passerella con ascensori e scale mobili."}
{"id": "4947586", "revid": "629745", "url": "https://it.wikipedia.org/wiki?curid=4947586", "title": "Maestro del Giardinetto del Paradiso di Francoforte", "text": ""}
{"id": "4947591", "revid": "729019", "url": "https://it.wikipedia.org/wiki?curid=4947591", "title": "Stazione di Katase-Enoshima", "text": "La \u00e8 una stazione ferroviaria situata nella citt\u00e0 di Fujisawa, nella prefettura di Kanagawa, in Giappone, ed \u00e8 servita dalla linea Odaky\u016b Enoshima delle Ferrovie Odaky\u016b, della quale \u00e8 capolinea.\nStruttura.\nLa stazione \u00e8 dotata di due marciapiedi a isola con tre binari tronchi in superficie. Il fabbricato viaggiatori \u00e8 realizzato in stile orientale, con vivaci colori rossi e verdi che richiamano l'architettura dei templi di Kamakura."}
{"id": "4947631", "revid": "4175", "url": "https://it.wikipedia.org/wiki?curid=4947631", "title": "Live 8 Parigi", "text": "Live 8 Parigi o Live 8 Francia \u00e8 stato uno dei concerti del Live 8 che si \u00e8 tenuto presso la Reggia di Versailles a Parigi in Francia il 2 luglio 2005.\nJames Brown, Jamiroquai e Sheryl Crow furono originariamente programmati per esibirsi, ma per tutti e tre le esibizioni furono annullate a causa di conflitti di programmazione. James Brown si esib\u00ec nel concerto del Live 8 di Edimburgo 4 giorni dopo.\nNote.\n1 Effettuata anche allo show di Londra il 2 luglio 2005\n2 Effettuata anche allo show di Edimburgo il 6 luglio 2005\n3 Effettuata anche allo show \"Africa Calling\" il 2 luglio 2005\n4 Effettuata anche al concerto di Roma 2 luglio 2005"}
{"id": "4947632", "revid": "287204", "url": "https://it.wikipedia.org/wiki?curid=4947632", "title": "Chuhai", "text": "Il \u00e8 una bevanda alcolica gassata che ha avuto origine in Giappone. Viene generalmente venduto in lattina e si trova principalmente nei supermercati e nei \"convenience store\", ma anche in alcuni ristoranti, bar e distributori automatici. \u00c8 considerato un \"highball\", cocktail rinfrescante composto da una base alcolica allungata con acqua gassata.\nEtimologia e ingredienti.\nIl nome \u00e8 stato scelto unendo le contrazioni delle parole \"sh\u014dch\u016b\", tradizionale distillato giapponese che ne costituisce di solito la parte alcolica, e \"highball\". Lo \"shochu\" viene talvolta sostituito dalla vodka; altri ingredienti di base sono l'acqua, l'anidride carbonica, lo zucchero ed il succo di limone. Tale originale mix, chiamato , viene tuttora servito in bar e ristoranti, in particolare nei tradizionali \"izakaya\", ed ha una gradazione alcolica pi\u00f9 moderata.\nNei \"shochu\" prodotti industrialmente, al posto dell'aromatizzante al limone possono venire aggiunti quelli ai gusti di \"lime\", pompelmo, mela, arancia, ananas, \"ume\", uva, kiwi, pesca, fragola ecc. Questi \"shochu\" vengono venduti con una percentuale alcolica compresa di solito tra il 4 e il 7%. Dall'inizio degli anni duemila ne sono stati messi in commercio con percentuali che arrivano anche al 9%. Tra i gusti pi\u00f9 venduti vi sono il limone e il pompelmo, che ben si adattano a mischiarsi con l'alcol. L'alta percentuale di zucchero contenuta nella bevanda, la rende ad alto contenuto calorico se confrontata con altri alcolici.\nStoria.\nI primi \"chuhai nama\" furono preparati poco dopo la fine della seconda guerra mondiale, quando l'alcol era razionato. A quel tempo il whisky era diventato un bene di lusso per i bevitori di alcol giapponesi, la maggior parte dei quali consumava lo \"sh\u014dch\u016b\", bevanda che si pu\u00f2 preparare con pochi ingredienti anche in casa e che allora era considerato una bevanda strana. Per renderla pi\u00f9 gradevole e popolare, i locali che la vendevano cominciarono a servirla con acqua gassata, chiamandola \"shochu highball\", poi abbreviato in \"chuhai\". Questo cocktail ebbe successo e si diffuse in seguito con l'aggiunta di succhi di frutta, sciroppi aromatizzati o anche con del t\u00e8.\nIl primo \"chuhai\" preparato industrialmente fu posto in commercio con il nome \"hiLicky\" nel 1983 dall'azienda Toyo Shuzo e il grande successo che ebbe, soprattutto tra i pi\u00f9 giovani, spinse altre aziende a mettere sul mercato una propria versione del \"chuhai\" industriale. Le vendite sono arrivate nel 2008 a 600 milioni di litri annui, ed il \"chuhai\" \u00e8 diventata la bevanda alcolica pi\u00f9 venduta tra le ragazze dai 20 ai 30 anni. Il \"chuhai\" \"Hyoketsu\" della Kirin, malgrado sia preparato con la vodka, era nel 2008 il pi\u00f9 venduto."}
{"id": "4947634", "revid": "599013", "url": "https://it.wikipedia.org/wiki?curid=4947634", "title": "Ch\u016bhai", "text": ""}
{"id": "4947637", "revid": "124123", "url": "https://it.wikipedia.org/wiki?curid=4947637", "title": "Sy Barry", "text": "Carriera.\nDopo essersi diplomato alla School of Industrial Art di New York inizia a lavorare nel fumetto come assistente del fratello, il disegnatore Dan Barry, occupandosi prevalentemente di sfondi, layout e inchiostrazione. Insieme lavorano sia per la DC Comics che per la Marvel Comics su personaggi come \"Jonny Peril\", \"Rex\" e \"Phantom Stranger\", ma l'apoteosi arriva quando il King Features Syndicate affida loro le strisce di Tarzan (1947) e Flash Gordon (1950).\nAnche grazie a questi lavori, nel 1961 Sy Barry viene scelto dal King Features Syndicate come erede del disegnatore Wilson McCoy sulle strisce dell'Uomo mascherato. L'anno successivo inizia a disegnare anche le tavole domenicali, raccogliendo il testimone da Bill Lignante. In realt\u00e0 lavorer\u00e0 al personaggio principalmente come inchiostratore, avvalendosi spesso dell'aiuto di matitisti non accreditati come George Olesen, Joe Giella, Bob Forgione, Andr\u00e9 LeBlanc e Carmine Infantino.\nBarry si occupa dell'Uomo mascherato per 33 anni ininterrotti fino al 1994, quando decide di ritirarsi dal fumetto stanco delle scadenze stressanti e delle turbolenze che avevano sempre contraddistinto il suo rapporto con lo sceneggiatore Lee Falk. Padre di tre figli e nonno di quattro nipoti, attualmente vive a Long Island (New York) con la moglie Simmy dedicandosi alla pittura. Oltre a ritratti realizzati combinando olio, acrilico e acquerello, ha prodotto numerosi dipinti dell'Uomo mascherato e alcuni suoi disegni sono stati utilizzati come copertine per varie edizioni, sia americane che straniere."}
{"id": "4947638", "revid": "256896", "url": "https://it.wikipedia.org/wiki?curid=4947638", "title": "Stazione Marittima di Napoli", "text": ""}
{"id": "4947639", "revid": "256896", "url": "https://it.wikipedia.org/wiki?curid=4947639", "title": "Stazione Centrale", "text": ""}
{"id": "4947644", "revid": "256896", "url": "https://it.wikipedia.org/wiki?curid=4947644", "title": "Giorno della Marmotta", "text": ""}
{"id": "4947648", "revid": "486946", "url": "https://it.wikipedia.org/wiki?curid=4947648", "title": "Orchestra Sinfonica di Minneapolis", "text": ""}
{"id": "4947653", "revid": "1005847", "url": "https://it.wikipedia.org/wiki?curid=4947653", "title": "Giuseppe Biondelli", "text": "Biografia.\nGiuseppe Biondelli nacque a Pesaro da una famiglia nobile originaria di Piacenza secondogenito di tre fratelli.\nTerminati gli studi superiori nella sua citt\u00e0, si trasfer\u00ec a Venezia per frequentare la facolt\u00e0 di scienze diplomatiche e consolari della Regia Scuola Superiore Commerciale (l'odierna Universit\u00e0 Ca' Foscari Venezia), dove ebbe tra i suoi docenti anche l'economista Fabio Besta e come compagno di corso il Conte Giorgio Francesco Mameli futuro Ambasciatore d'Italia presso la Santa Sede e direttore generale del Ministero degli Affari Esteri.\nSuccessivamente allo scoppio della Prima guerra mondiale da studente universitario ebbe modo di conoscere alcuni tra i combattenti italiani pi\u00f9 noti tra i quali Nazario Sauro, Costanzo Ciano e lo scrittore Antonio Beltramelli (di cui divenne amico) e che spesso frequentavano Venezia stante la vicinanza della stessa con il fronte.\nAnche in ragione di queste frequentazioni, matur\u00f2 in lui il desiderio di sospendere gli studi per servire la patria.\nAvendo, in tal senso, fatto richiesta per essere arruolato nel Regio Esercito, venne, infine, chiamato alle armi a seguito della disfatta di Caporetto e ammesso al corso per ufficiali di artiglieria presso l'Accademia Militare di Torino.\nFu, quindi, inviato al fronte (dove gi\u00e0 dall'inizio del conflitto combatteva suo fratello maggiore Gerolamo in seguito poi raggiunto anche dal fratello minore Luigi e dove nel 1916 nel corso della conquista di Gorizia era caduto suo zio materno, il generale Nicola Tancredi Cartella, comandante della Brigata di fanteria \u201cPescara\u201d), operando al comando di una batteria di cannoni del 44\u00ba Reggimento artiglieria da campagna con il grado di sottotenente.\nCongedato dal Regio Esercito nel febbraio del 1919, pot\u00e9 riprendere gli studi e conseguire la laurea in quello stesso anno, per poi superare nel 1920 il concorso per accedere al Corpo Diplomatico Italiano e prendere servizio presso il Ministero degli Affari Esteri venendo nominato addetto consolare.\nDopo un primo periodo a Roma presso il Ministero, nel 1922 fu inviato in Cina come Vice Console a Shanghai.\nNel 1923 venne temporaneamente nominato Reggente il consolato generale di Hong Kong (con competenza anche su Canton e Macao) dove rimase da febbraio a ottobre di quel medesimo anno lavorando per cercare di sviluppare il commercio tra la colonia britannica e l'Italia.\nIn tale veste accompagner\u00e0, inoltre, Aimone di Savoia-Aosta Duca di Spoleto (con cui manterr\u00e0 rapporti negli anni successivi) nella sua visita ufficiale nel sud della Cina, dove ebbero modo di visitare Canton e le missioni Salesiane di Macao e Shaoguan.\nLa questione della tutela delle missioni religiose e delle attivit\u00e0 economiche italiane in Cina, spesso minacciate da atti di brigantaggio o gesti d'intolleranza se non dai vari signori della guerra locali, era, infatti, una delle priorit\u00e0 dei diplomatici italiani in quel periodo che, a seguito dell'intervento italiano nella Ribellione dei Boxer e del successivo Protocollo dei Boxer, potevano operare in congiunzione sia con truppe stanziate nella concessione italiana di Tientsin, a Shanghai e nella Regia Legazione italiana a Pechino sia con unit\u00e0 navali della Regia Marina Italiana (in particolare le cannoniere Sebastiano Caboto ed Ermanno Carlotto e l'esploratore Libia) di stanza nei Mari della Cina e anche in grado di penetrare nell'interno del territorio cinese lungo le vie fluviali.\nL'esperienza maturata durante il periodo trascorso nella Cina dei primi anni venti lo portarono a scrivere il saggio \"La Cina e gli stranieri\" (edito nel 1936) in cui descrisse la storia dell'evoluzione dei rapporti tra la Cina e le potenze straniere.\nNel 1924, dopo aver brevemente riassunto il ruolo di Vice Console a Shanghai, rientrer\u00e0 al Ministero e nel 1925 verr\u00e0 prima nominato Segretario di Gabinetto del Ministro degli esteri e poi Segretario alla Delegazione Italiana per la conclusione del Patto di Locarno, per l'accordo sul consolidamento del debito di guerra contratto dal Regno d'Italia con gli Stati Uniti d'America, siglato a Washington tra il Ministro delle finanze italiano Giuseppe Volpi Conte di Misurata e Frank B. Kellogg Segretario di Stato degli Stati Uniti d'America, e per quello contratto con la Gran Bretagna.\nNel 1926 viene inviato nel Principato di Monaco come Console e poco dopo venne contestualmente nominato Segretario di Delegazione alla VII Assemblea della Societ\u00e0 delle Nazioni a Ginevra dove il Regno d'Italia era membro permanente del Consiglio assieme a Gran Bretagna, Francia e Giappone e dove oper\u00f2 sotto l'egida di Giacomo Paulucci di Calboli che nel 1927 fu nominato vicesegretario generale di tale organizzazione.\nTerminato il suo incarico nel Principato di Monaco nel 1928, venne ricevuto presso il Castello di Marchais in Francia dal Principe Luigi II di Monaco che si congratul\u00f2 per il lavoro da lui svolto a favore dei rapporti tra i due stati e gli consegn\u00f2 personalmente le insegne di commendatore dell'Ordine di San Luigi.\nVenne, quindi, promosso Console Generale e inviato a Liverpool per occuparsi principalmente di assistere i numerosi emigranti italiani che s'imbarcavano da questa citt\u00e0 per raggiungere gli Stati Uniti d'America e dove rimarr\u00e0 fino all'inizio del 1933, anno in cui si trasferir\u00e0 a Berlino come Console Generale.\nIn tale sede, in occasione della XI edizione delle Olimpiadi, incontr\u00f2 il Principe Umberto di Savoia e la Principessa Maria Jos\u00e9 giunti in Germania per assistere alla chiusura dei Giochi e, in seguito, anche il Conte Galeazzo Ciano, giunto a Berlino nell'ottobre del 1936 per siglare l'Intesa dell'Asse con la Germania in qualit\u00e0 di Ministro degli Esteri del Regno d'Italia.\n\u00c8 probabile che in tale occasione egli abbia manifestato a Ciano le sue perplessit\u00e0 in merito al processo di avvicinamento dell'Italia alla Germania, di cui lo stesso Ciano era in quel momento uno dei principali promotori, e che ci\u00f2 abbia, quindi, comportato il suo trasferimento determinato dal Ministero degli Esteri solo tre giorni dopo la sigla dell'accordo.\nVerr\u00e0, quindi, destinato a Londra, dove rimarr\u00e0 come Console Generale fino all'inizio del 1940, ultimo diplomatico italiano ad aver ricoperto questa carica fino agli eventi della seconda guerra mondiale.\nAllo scoppio della guerra fece richiesta per essere reintegrato nel Regio Esercito dove aveva maturato il grado di capitano di complemento, ma venne, invece, confermato nel suo ruolo diplomatico come nuovo Console Generale a San Paolo in Brasile.\nNon potendo, tuttavia, raggiungere tale sede tramite le rotte atlantiche, rese pericolose per la guerra navale in corso tra la Germania e la Gran Bretagna, dovette intraprendere un lungo viaggio che lo port\u00f2 prima a Mosca, che raggiunse approfittando del patto Molotov-Ribbentrop, poi, attraversati i territori dell'Unione Sovietica tramite la Ferrovia Transiberiana, arriv\u00f2 in Manciuria da dove s'imbarc\u00f2 per il Giappone e da qui a sua volta per le isole Hawaii da cui raggiunse gli Stati Uniti continentali sbarcando a San Francisco, e da qui poi arrivare in treno da Los Angeles a New Orleans dove s'imbarc\u00f2 nuovamente per Rio de Janeiro, raggiungendo, infine, San Paolo nel mese di maggio del 1940.\nFu accompagnato nel viaggio dalla moglie Clementina dei Conti Maggi di Gradella con cui si era sposato alla Spina di Erbusco in Franciacorta poco prima di partire.\nA San Paolo fu testimone del pesante clima di tensione derivante dal conflitto in essere, anche alimentato dalla propaganda statunitense e britannica che mirava a spingere il Brasile all'intervento militare come loro alleato.\nAssieme agli altri diplomatici italiani si adoper\u00f2, quindi, per mantenere tale paese neutrale e per garantire gli interessi italiani nello stesso, ma dovette, comunque, assistette all'incendio della sede del Consolato Generale che la autorit\u00e0 brasiliane imputarono a cause non dolose, ma che egli ritenne, invece, fosse da collegarsi ad attivit\u00e0 anti-italiane.\nQuando nel 1942 il Brasile, principalmente per effetto delle pressioni degli Stati Uniti d'America, romper\u00e0 infine le relazioni diplomatiche con le Potenze dell'Asse, verr\u00e0 destinato come Console Generale a Smirne in Turchia, dove si adoper\u00f2, in congiunzione con la Croce Rossa Internazionale, nel rimpatrio di prigionieri italiani provenienti dal conflitto in Nordafrica e scambiati dagli inglesi a fronte del rilascio di loro soldati catturati dagli italiani.\nNel 1944 sar\u00e0 nuovamente chiamato a prestare servizio a Roma presso il Ministero e nominato dal secondo Governo Bonomi Capo del Servizio Affari Personali, per essere poi inviato nel 1947 come Console Generale a Innsbruck in Austria, dove si occuper\u00e0, tra l'altro, di assistere il rientro dei prigionieri di guerra italiani reduci dal fronte russo e di quello degli abitanti dell'Alto Adige che durante il fascismo avevano esercitato l'opzione per il trasferiemento in Germania.\nLasci\u00f2 tale sede nel 1950 anno in cui pass\u00f2 alla direzione delle relazioni culturali del Ministero degli Esteri.\nIn tale ambito sar\u00e0 prima posto a capo dell'ufficio di coordinamento alla V conferenza generale dell'UNESCO tenutasi in quell'anno a Firenze, e di cui far\u00e0 parte della Commissione Nazionale Italiana, e verr\u00e0 poi nominato con decreto del Presidente della repubblica commissario dell'Istituto Nazionale per le Relazioni Culturali con l'Estero e assumer\u00e0, infine, la carica di vicedirettore generale del Ministero degli Affari Esteri per le Relazioni Culturali con l'Estero\nPromosso Inviato Straordinario e Ministro Plenipotenziario, verr\u00e0, quindi, nominato nel 1952 Ispettore generale del Ministero, con tale ruolo effettuer\u00e0 missioni ispettive presso varie sedi diplomatiche italiane in diversi paesi quali Germania (a Bonn e Stoccarda), Spagna (a Barcellona e Valencia), Francia (a Tolosa e Parigi), Svizzera e Austria.\nTerminer\u00e0 la propria carriera diplomatica nel 1954 (anno in cui fu anche nominato presidente della commissione di disciplina del Ministero degli Affari Esteri) con il grado di Ambasciatore d'Italia, avendo anche scritto, sulla base della propria esperienza, il \"Manuale teorico pratico del servizio consolare marittimo\" (edito nel 1938) e il \"Manuale teorico pratico del servizio consolare. Ad uso degli uffici consolari, avvocati, notai e studi legali in genere\" (edito nel 1955), due testi di diritto consolare.\nNegli anni successivi continuer\u00e0, comunque, a collaborare con il Ministero degli Affari Esteri e sar\u00e0 chiamato a far parte delle commissioni di esame per l'ammissione alle funzioni intermedie della carriera consolare.\nPass\u00f2 gli ultimi anni della sua vita tra Brescia (citt\u00e0 di origine di sua moglie) e Bornato (frazione del Comune di Cazzago San Martino) in Franciacorta dove nel 1942 aveva acquistato la villa che era stata di propriet\u00e0 dei conti F\u00e8 d'Ostiani e dove nello stesso anno e fino fine alla fine della Seconda guerra mondiale fu condotta parte della produzione de \"La rosa di Bagdad\" (il primo lungometraggio animato realizzato in Italia e il secondo in Europa) a seguito dei bombardamenti del 1942 che avevano gravemente danneggiato i laboratori della casa produttrice a Milano.\n\u00c8 oggi ricordato con una strada a lui dedicata che costeggia villa F\u00e8 d'Ostiani a Bornato, dove si prodig\u00f2, tra l'altro, per sostenere l'asilo d'infanzia e per la sistemazione del monumento in memoria ai caduti della Prima e della Seconda guerra mondiale.\nAppassionato di testi antichi, acquisir\u00e0 ad Oxford nel 1938 su indicazione di Cesare Foligno (allora docente di letteratura italiana presso l'universit\u00e0 di quella medesima citt\u00e0) un codice manoscritto risalente al XV secolo dal titolo \"Miscellanea Humanistica Patavina\" e contenente una raccolta di scritti di umanisti, giuristi e docenti universitari veneti di cui fece dono al Museo Civico della citt\u00e0 di Padova."}
{"id": "4947661", "revid": "18323", "url": "https://it.wikipedia.org/wiki?curid=4947661", "title": "Deutsche Staatsbibliothek", "text": ""}
{"id": "4947662", "revid": "28592", "url": "https://it.wikipedia.org/wiki?curid=4947662", "title": "Russian National Orchestra", "text": ""}
{"id": "4947667", "revid": "205250", "url": "https://it.wikipedia.org/wiki?curid=4947667", "title": "Adam Taubitz", "text": ""}
{"id": "4947669", "revid": "773636", "url": "https://it.wikipedia.org/wiki?curid=4947669", "title": "Heise", "text": ""}
{"id": "4947670", "revid": "2161919", "url": "https://it.wikipedia.org/wiki?curid=4947670", "title": "Thomas A. Szlez\u00e1k", "text": "\u00c8 stato professore ordinario di filologia greca e direttore del \"Platon-Archiv\" della prestigiosa Universit\u00e0 Eberhard Karl di Tubinga."}
{"id": "4947672", "revid": "773636", "url": "https://it.wikipedia.org/wiki?curid=4947672", "title": "Schalk", "text": ""}
{"id": "4947673", "revid": "28592", "url": "https://it.wikipedia.org/wiki?curid=4947673", "title": "Quarta Sinfonia", "text": ""}
{"id": "4947674", "revid": "339392", "url": "https://it.wikipedia.org/wiki?curid=4947674", "title": "Thomas Alexander Szlez\u00e1k", "text": ""}
{"id": "4947675", "revid": "28592", "url": "https://it.wikipedia.org/wiki?curid=4947675", "title": "Ottava Sinfonia", "text": ""}
{"id": "4947676", "revid": "28592", "url": "https://it.wikipedia.org/wiki?curid=4947676", "title": "Herbeck", "text": ""}
{"id": "4947678", "revid": "28592", "url": "https://it.wikipedia.org/wiki?curid=4947678", "title": "Hellmesberger", "text": ""}
{"id": "4947679", "revid": "773636", "url": "https://it.wikipedia.org/wiki?curid=4947679", "title": "Ochs", "text": ""}
{"id": "4947681", "revid": "773636", "url": "https://it.wikipedia.org/wiki?curid=4947681", "title": "Kremser", "text": ""}
{"id": "4947682", "revid": "36426", "url": "https://it.wikipedia.org/wiki?curid=4947682", "title": "Via dei Ginori", "text": ""}
{"id": "4947683", "revid": "287204", "url": "https://it.wikipedia.org/wiki?curid=4947683", "title": "27413 Ambruster", "text": "27413 Ambruster \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,2966305\u00a0UA e da un'eccentricit\u00e0 di 0,1137409, inclinata di 12,03921\u00b0 rispetto all'eclittica."}
{"id": "4947684", "revid": "36426", "url": "https://it.wikipedia.org/wiki?curid=4947684", "title": "Via dei Tintori", "text": ""}
{"id": "4947685", "revid": "36426", "url": "https://it.wikipedia.org/wiki?curid=4947685", "title": "Viale Gramsci", "text": ""}
{"id": "4947686", "revid": "36426", "url": "https://it.wikipedia.org/wiki?curid=4947686", "title": "Stazione ferroviaria di Porta alla Croce", "text": ""}
{"id": "4947691", "revid": "287204", "url": "https://it.wikipedia.org/wiki?curid=4947691", "title": "Nuraghe Mura Lavros", "text": "Il nuraghe Mura lavros, a cui negli scritti ci si riferisce col nome Mura lavros de suba per distinguerlo dal nuraghe omonimo poco pi\u00f9 a valle, si erge su un terreno basaltico digradante a sud verso il torrente Mura lavros in una zona di pascoli e coltivazione di olivo e vite nel territorio di Santu Lussurgiu a pochi chilometri dal centro abitato in direzione est.\nStruttura.\n\u00c8 un nuraghe monotorre costituito da ciclopici massi ma in gran parte distrutto. Fra i grossi massi cresce l'olivastro spontaneo che compromette la stabilit\u00e0 della struttura. La camera \u00e8 sepolta per met\u00e0 altezza dal materiale di crollo. Sono visibili le volte a sesto acuto delle due nicchie laterali che restano scoperte per poche decine di centimetri.\nL'ingresso \u00e8 rivolto a est sud-est. L'architrave non \u00e8 pi\u00f9 in loco e la parte pi\u00f9 esterna \u00e8 franata. Tutto intorno alla costruzione \u00e8 visibile il materiale di crollo che un tempo costituiva il nuraghe.\nUbicazione.\nDista appena 3 chilometri dall'uscita del paese. In corrispondenza dell'incrocio fra la SP15 e la SP65 bisogna imboccare la SP65 in direzione Paulilatino e 200 metri dopo si prende una strada di penetrazione agraria che discende verso valle. Si percorre la strada per 700 metri interamente asfaltati e alla biforcazione nella quale inizia lo sterrato si prende la via sulla sinistra. Percorrendo infine altri 500 metri sulla destra si vede la struttura ricoperta dai cespugli di olivastro."}
{"id": "4947695", "revid": "287204", "url": "https://it.wikipedia.org/wiki?curid=4947695", "title": "27417 Jessjohnson", "text": "27417 Jessjohnson \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,9931938\u00a0UA e da un'eccentricit\u00e0 di 0,2326478, inclinata di 4,77972\u00b0 rispetto all'eclittica."}
{"id": "4947697", "revid": "702184", "url": "https://it.wikipedia.org/wiki?curid=4947697", "title": "Gregory Vlastos", "text": "Biografia.\nNato da madre scozzese e padre greco, ottenne il baccellierato delle arti al collegio Robert e nel 1931 consegu\u00ec il dottorato di ricerca all'Universit\u00e0 di Harvard. Dopo un periodo di insegnamento all'Universit\u00e0 della Regina in Canada, nel 1948 fu chiamato all'Universit\u00e0 Cornell; dal 1955 al 1976 fu professore all'Universit\u00e0 di Princeton e poi fino al 1987 all'Universit\u00e0 della California a Berkeley.\nNel 1990 venne premiato dalla fondazione MacArthur con il \"MacArthur Fellows Program\" e ricevette per due volte la borsa di studio \"Guggenheim\"; fu membro dell'Accademia statunitense delle arti e delle scienze, della Societ\u00e0 statunitense di filosofia e membro corrispondente dell'Accademia britannica."}
{"id": "4947698", "revid": "86599", "url": "https://it.wikipedia.org/wiki?curid=4947698", "title": "52008 Johnnaka", "text": "52008 Johnnaka \u00e8 un asteroide della fascia principale. Scoperto nel 2002, presenta un'orbita caratterizzata da un semiasse maggiore pari a e da un'eccentricit\u00e0 di 0,1265574, inclinata di 12,48356\u00b0 rispetto all'eclittica.\nL'asteroide \u00e8 dedicato a John Yoshio Naka, maestro statunitense dell'arte dei bonsai."}
{"id": "4947702", "revid": "287204", "url": "https://it.wikipedia.org/wiki?curid=4947702", "title": "8076 Foscarini", "text": "8076 Foscarini \u00e8 un asteroide della fascia principale. Scoperto nel 1985, presenta un'orbita caratterizzata da un semiasse maggiore pari a 3,1997153\u00a0UA e da un'eccentricit\u00e0 di 0,1845948, inclinata di 0,30009\u00b0 rispetto all'eclittica."}
{"id": "4947705", "revid": "72396", "url": "https://it.wikipedia.org/wiki?curid=4947705", "title": "Rai Nettuno Sat Uno", "text": ""}
{"id": "4947711", "revid": "854974", "url": "https://it.wikipedia.org/wiki?curid=4947711", "title": "Sistema previdenziale italiano", "text": ""}
{"id": "4947712", "revid": "287204", "url": "https://it.wikipedia.org/wiki?curid=4947712", "title": "Il volo di Volodja", "text": "Il volo di Volodja \u00e8 un album tributo che raccoglie brani del cantautore russo Vladimir Vysockij, tradotti, riarrangiati ed eseguiti da un gruppo di artisti italiani che hanno partecipato al Premio Tenco in occasione dell'edizione del 1993, dedicata all'autore moscovita.\nRealizzazione.\nIl disco nasce dall'opera di Sergio Secondiano Sacchi, uno dei componenti storici del Club Tenco ed esperto italiano del cantautore russo. Quasi tutti i brani sono il frutto di un lungo lavoro di adattamento sulle traduzioni, testi pubblicati in un libro edito sempre sotto l'egida del Club Tenco un anno prima della produzione del disco (successivamente le due opere verranno riunite per la vendita), a cui \u00e8 poi seguito il lavoro di arrangiamento svolto in comune dagli artisti. Uniche eccezioni sono il secondo brano, omaggio originale scritto ed interpretato da Roberto Vecchioni, e la traccia numero 12, creazione originale dello stesso Sacchi. La traccia finale \u00e8 invece una registrazione originale dell'autore russo, risalente al 1977. I brani sono stati registrati in vari studi (Esagono di Rubiera, Highland di Milano, Metropolis di Milano, Mulinetti di Recco), successivamente mixati e riuniti nel disco.\nLa copertina \u00e8 opera dell'artista grafico Giuliano Ghelli, che aveva offerto la sua collaborazione anche in occasione della presentazione del libro di Sacchi.\nGran parte delle canzoni sono state eseguite dagli artisti presenti nel disco nell'ambito dell'edizione 1993 della consueta Rassegna della canzone d'autore, dedicata al cantautore moscovita scomparso nel 1980, prima e fino ad ora unica occasione di attribuzione postuma del premio."}
{"id": "4947713", "revid": "287204", "url": "https://it.wikipedia.org/wiki?curid=4947713", "title": "15249 Capodimonte", "text": "15249 Capodimonte \u00e8 un asteroide della fascia principale. Scoperto nel 1989, presenta un'orbita caratterizzata da un semiasse maggiore pari a 3,1627952\u00a0UA e da un'eccentricit\u00e0 di 0,1171868, inclinata di 16,77751\u00b0 rispetto all'eclittica."}
{"id": "4947717", "revid": "344693", "url": "https://it.wikipedia.org/wiki?curid=4947717", "title": "Il volo di volodja", "text": ""}
{"id": "4947721", "revid": "287204", "url": "https://it.wikipedia.org/wiki?curid=4947721", "title": "19141 Poelkapelle", "text": "19141 Poelkapelle \u00e8 un asteroide della fascia principale. Scoperto nel 1989, presenta un'orbita caratterizzata da un semiasse maggiore pari a 2,3317450\u00a0UA e da un'eccentricit\u00e0 di 0,1724467, inclinata di 4,07983\u00b0 rispetto all'eclittica."}
{"id": "4947723", "revid": "729019", "url": "https://it.wikipedia.org/wiki?curid=4947723", "title": "Stazione di Kurihira", "text": "La \u00e8 una stazione ferroviaria situata nel quartiere di Asao-ku della citt\u00e0 di Kawasaki, nella prefettura di Kanagawa in Giappone, servita dalla linea Odaky\u016b Tama delle Ferrovie Odaky\u016b.\nStruttura.\nLa stazione \u00e8 realizzata in superficie, con due marciapiedi laterali con due binari passanti in superficie. Il fabbricato viaggiatori si trova sopra il piano del ferro."}
{"id": "4947725", "revid": "564451", "url": "https://it.wikipedia.org/wiki?curid=4947725", "title": "Stazione di Odaky\u016b-Nagayama", "text": ""}
{"id": "4947726", "revid": "212348", "url": "https://it.wikipedia.org/wiki?curid=4947726", "title": "Mana (Guyana Francese)", "text": ""}
{"id": "4947727", "revid": "564451", "url": "https://it.wikipedia.org/wiki?curid=4947727", "title": "Stazione di Odaky\u016b-Tama-Center", "text": ""}
{"id": "4947728", "revid": "212348", "url": "https://it.wikipedia.org/wiki?curid=4947728", "title": "Sa\u00fcl (Guyana Francese)", "text": ""}
{"id": "4947730", "revid": "767487", "url": "https://it.wikipedia.org/wiki?curid=4947730", "title": "Kavalerovo", "text": "Kavalerovo () \u00e8 un insediamento di tipo urbano dell'Estremo oriente russo, situato nel Territorio del Litorale; appartiene amministrativamente al \"rajon\" Kavalerovskij, del quale \u00e8 il capoluogo e il maggiore centro urbano.\nSorge nella parte sudorientale del Territorio del Litorale, sulle sponde del piccolo fiume \"Zerkal'naja\" (tributario del mare del Giappone)."}
{"id": "4947731", "revid": "1543377", "url": "https://it.wikipedia.org/wiki?curid=4947731", "title": "Lotta greco-romana ai Giochi della XI Olimpiade - Pesi gallo", "text": "La competizione della categoria pesi gallo (fino a 56\u00a0kg) di lotta greco-romana dei Giochi della XI Olimpiade si \u00e8 svolta dal 6 al 9 agosto al \"Deutschlandhalle\" in Berlino.\nFormato.\nAd ogni incontro venivano assegnate le seguenti penalit\u00e0:\nCon cinque penalit\u00e0 o pi\u00f9 il lottatore veniva eliminato.\nRisultati.\n1 Turno.\nSi \u00e8 disputato il 6 agosto.\n2 Turno.\nSi \u00e8 disputato il 7 agosto.\n3 Turno.\nSi \u00e8 disputato il 7 agosto.\n4 Turno.\nSi \u00e8 disputato l'8 agosto.\n5 Turno.\nSi \u00e8 disputato il 9 agosto.\n6 Turno.\nSi \u00e8 disputato il 9 agosto."}
{"id": "4947732", "revid": "110157", "url": "https://it.wikipedia.org/wiki?curid=4947732", "title": "Cantone di Mana", "text": "Il cantone di Mana \u00e8 un cantone francese dell'arrondissement di Saint-Laurent-du-Maroni, nel dipartimento d'oltremare della Guyana.\n\u00c8 formato dai comuni di Mana e di Awala-Yalimapo."}
{"id": "4947733", "revid": "110157", "url": "https://it.wikipedia.org/wiki?curid=4947733", "title": "Cantone di Maripasoula", "text": "Il cantone di Maripasoula \u00e8 un cantone francese dell'arrondissement di Saint-Laurent-du-Maroni, nel dipartimento d'oltremare della Guyana.\n\u00c8 formato dai comuni di:"}
{"id": "4947734", "revid": "110157", "url": "https://it.wikipedia.org/wiki?curid=4947734", "title": "Cantone di Saint-Laurent-du-Maroni", "text": "Il cantone di Saint-Laurent-du-Maroni \u00e8 un cantone francese dell'arrondissement di Saint-Laurent-du-Maroni, nel dipartimento d'oltremare della Guyana.\n\u00c8 formato dal solo comune di Saint-Laurent-du-Maroni."}
{"id": "4947737", "revid": "767487", "url": "https://it.wikipedia.org/wiki?curid=4947737", "title": "Pavia Foot Ball Club 1923-1924", "text": "Questa voce raccoglie le informazioni riguardanti il Pavia Foot Ball Club nelle competizioni ufficiali della stagione 1923-1924.\nStagione.\nNella stagione 1923-1924 il Pavia disputa il girone C del campionato di Seconda Divisione, con solo sei punti si piazza in ottava ed ultima posizione di classifica e retrocede in Terza Divisione. Il campionato \u00e8 stato vinto dalla Juventus Italia con 20 punti, davanti al con 19 punti."}
{"id": "4947738", "revid": "767487", "url": "https://it.wikipedia.org/wiki?curid=4947738", "title": "Blood Lust", "text": "Blood Lust \u00e8 il secondo album in studio del gruppo musicale doom metal Uncle Acid &amp; the Deadbeats, pubblicato nel 2011 dalla Rise Above."}
{"id": "4947739", "revid": "1941276", "url": "https://it.wikipedia.org/wiki?curid=4947739", "title": "Our Time", "text": "Our Time \u00e8 un singolo della cantante pop inglese Lily Allen. \u00c8 il terzo singolo estratto dal suo terzo album in studio, Sheezus.\nVideo musicale.\nIl videoclip \u00e8 stato pubblicato su YouTube il 10 marzo, giorno di uscita del singolo. Nel video Allen cambia pi\u00f9 volte il personaggio che interpreta nelle strade di Londra."}
{"id": "4947747", "revid": "65577420", "url": "https://it.wikipedia.org/wiki?curid=4947747", "title": "Mihai Marian Onica\u0219", "text": ""}
{"id": "4947748", "revid": "65577425", "url": "https://it.wikipedia.org/wiki?curid=4947748", "title": "Mihai Marian Onicas", "text": ""}
{"id": "4947749", "revid": "729019", "url": "https://it.wikipedia.org/wiki?curid=4947749", "title": "Stazione di Nagayama (Tokyo)", "text": "La \u00e8 un complesso che include di fatto due stazioni, , servente la linea Kei\u014d Sagamihara della Kei\u014d Corporation, e la , sulla linea Odaky\u016b Tama delle Ferrovie Odaky\u016b. La stazione si trova nella citt\u00e0 di Tama, conurbata con Tokyo in Giappone.\nStruttura.\nLa stazione \u00e8 costituita da due fabbricati viaggiatori, divisi in base all'operatore, ma praticamente integrati in un unico corpo di fabbrica sopraelevato, rappresentando quindi un comodo interscambio.\nStazione Kei\u014d.\nLa stazione \u00e8 realizzata su viadotto, con due binari passanti e due marciapiedi lunghi 210 metri dotati di sale d'attesa climatizzate. Essendo il terreno circostante ondulato, il lato orientale della stazione si trova al livello del terreno. \nIl mezzanino si trova al piano inferiore, collegato ai binari da scale fisse, mobili e ascensori.\nStazione Odaky\u016b.\nAnche la stazione Odaky\u016b \u00e8 realizzata su viadotto, con due binari passanti e due marciapiedi in grado di ospitare treni da 10 casse, dotati di sale d'attesa climatizzate. Il mezzanino si trova al piano inferiore, collegato ai binari da scale fisse, e ascensori. Le pensiline inoltre sono coperte da pannelli solari, che contribuiscono ad alimentare la stazione."}
{"id": "4947751", "revid": "446353", "url": "https://it.wikipedia.org/wiki?curid=4947751", "title": "Matvej Ivanovi\u010d Skobelev", "text": " \nBiografia.\nNato nel villaggio di Maraza, nella provincia di Baku, dove il padre, un industriale appartenente alla setta cristiana dei Molokane, era stato costretto a emigrare dalla Russia centrale, Skobelev studi\u00f2 all'Istituto tecnico di Baku e presto matur\u00f2 sentimenti politici di opposizione al regime zarista unendosi a circoli studenteschi socialdemocratici. Partecip\u00f2 alla fallita rivoluzione del 1905 e dovette rifugiarsi all'estero.\nStudi\u00f2 dal 1907 al 1912 nel Politecnico di Vienna e fece parte della redazione della \u00ab Pravda \u00bb diretta da Trockij. Nel 1910 fu nella delegazione del POSDR che partecip\u00f2 al Congresso dell'Internazionale socialista tenuto a Copenaghen. Tornato in Russia, venne candidato per i menscevichi alla Duma e vi venne eletto deputato nel novembre del 1912. Nel 1914, poco prima dell'inizio della guerra, fu tra i dirigenti del grande sciopero che blocc\u00f2 la produzione petrolifera nella regione di Baku e nel 1915, per un articolo di giornale, sub\u00ec quattro mesi di prigione. Sul problema della guerra, prese una posizione \u00ab difensista \u00bb.\nCon la rivoluzione di febbraio del 1917, fu attivo nell'organizzazione del Soviet di Pietrogrado, ne divenne vicepresidente, sostenne la formazione di un governo puramente borghese e diresse la rivolta dei marinai di Kron\u0161tadt. Con la prima crisi del governo provvisorio, in maggio, fu tra i delegati del Soviet a entrare a far parte del nuovo governo, assumendo la carica di ministro del Lavoro. Nel I Congresso dei Soviet del giugno 1917 fu eletto vicepresidente del Comitato esecutivo centrale. Alla nuova crisi succeduta alla rivolta di Kornilov, rifiut\u00f2 di partecipare al governo Kerenskij e in settembre fu eletto al Preparlamento e successivamente, in novembre, all'Assemblea costituente.\nCondann\u00f2 la Rivoluzione d'ottobre e lo scioglimento dell'Assemblea costituente ma presto si avvicin\u00f2 al governo sovietico. Arrestato a Novorossijsk nel 1919 dalle forze bianche del generale Denikin, fu rilasciato per intercessione dei menscevichi. Dopo aver cercato di organizzare nel Caucaso la lotta armata contro i Bianchi, Skobelev emigr\u00f2 nel 1920 in Francia dove, in accordo con Leonid Krasin e Lev Kamenev, si occup\u00f2 di stabilire relazioni commerciali tra la Russia e la Francia, ma l'iniziativa fu impedita dalla magistratura francese, dal momento che non esistevano relazioni diplomatiche tra i due paesi.\nNel 1922 torn\u00f2 a Mosca e s'iscrisse al Partito Comunista dell'Unione Sovietica. Nel gennaio del 1924, su incarico del governo sovietico, si stabil\u00ec dapprima a Londra quale membro della delegazione commerciale russa, e poi a Parigi dopo lo stabilimento di relazioni diplomatiche tra Francia e Unione Sovietica, occupandosi ancora di missioni commerciali. Ritornato in patria, lavor\u00f2 ancora negli istituti governativi per il commercio, finch\u00e9 nel 1937 cadde vittima delle persecuzioni staliniane. Accusato falsamente di appartenere a un'organizzazione terroristica, fu fucilato il 29 luglio 1938. Skobelev venne riabilitato nel 1957."}
{"id": "4947752", "revid": "762947", "url": "https://it.wikipedia.org/wiki?curid=4947752", "title": "New London Consort", "text": "New London Consort \u00e8 un gruppo musicale inglese di musica antica, rinascimentale e barocca.\nStoria.\nFondato da Philip Pickett, \u00e8 uno dei principali ensemble inglesi di musica antica. Il gruppo nel corso degli anni ha esplorato un vasto repertorio musicale portando alla luce musiche non ancora edite e gettando nuova luce su capolavori gi\u00e0 noti al pubblico.\nAccanto ad una ricca discografia (pubblicata da Decca e Linn), il gruppo ha realizzato numerosi concerti dal vivo partecipando sia a numerosi festival sia ad oltre 120 trasmissioni andate in onda sulla emittente radiofonica inglese BBC Radio 3. Numerose sono state anche le partecipazioni alla realizzazione di colonne sonore di film e serie televisive, quali \"Tales from the Decameron\" (Channel 4), \"Shakespeare Series\" (BBC), \"Lady Jane\", \"Robin Hood Prince of Thieves\", \"A Man for all Seasons\", \"Hamlet\", \"Dangerous Beauty\", \"Nostradamus\" ed \"Elizabeth\".\nDiscografia.\nLa discografia del gruppo \u00e8 pubblicata dalle \u00c9ditions de l'Oiseau-Lyre della Decca e dalla Linn."}
{"id": "4947754", "revid": "62004", "url": "https://it.wikipedia.org/wiki?curid=4947754", "title": "Gran Premio Palio del Recioto 2014", "text": "Il Gran Premio Palio del Recioto 2014, cinquantatreesima edizione della corsa e valida come evento dell'UCI Europe Tour 2014 categoria 1.2U, si svolse il 22 aprile 2014 su un percorso di 179,6\u00a0km. Fu vinto dal tedesco Silvio Herklotz che termin\u00f2 la gara in 4h54'28\", alla media di 36,59\u00a0km/h.\nAll'arrivo 46 ciclisti completarono la gara."}
{"id": "4947771", "revid": "1149807", "url": "https://it.wikipedia.org/wiki?curid=4947771", "title": "Radio Music Society", "text": "Radio Music Society \u00e8 il quarto album in studio della cantante e bassista statunitense Esperanza Spalding, pubblicato nel marzo 2012.\nDescrizione.\nIl disco nel 2013 ha vinto il Grammy Awards 2013 al miglior album jazz vocale. Inoltre il brano \"City of Roses\" \u00e8 stato riconosciuto con il premio per il miglior arrangiamento strumentale accompagnato."}
{"id": "4947776", "revid": "1305772", "url": "https://it.wikipedia.org/wiki?curid=4947776", "title": "Dunbeath", "text": "Dunbeath (in gaelico scozzese: D\u00f9n Beithe ) \u00e8 un villaggio sul Mare del Nord della Scozia nord-orientale, facente parte dell'area amministrativa dell'Highland e della contea tradizionale di Caithness.\nGeografia fisica.\nCollocazione.\nDunbeath si trova all'incirca a met\u00e0 strada tra Lybster e Helmsdale (rispettivamente a sud/sud-ovest della prima e a nord/nord-est della seconda), a circa 45\u00a0km a sud di Thurso.\nStoria.\nIl villaggio sorse agli inizi del XIX secolo come porto per la pesca dell'aringa.\nEdifici e luoghi d'interesse.\nCastello di Dunbeath.\nEdificio principale della localit\u00e0 \u00e8 il castello, fondato alla fine del XV secolo su uno sperone roccioso che d\u00e0 sul mare e dalla famiglia Chrichton e in seguito dimora del clan Sinclair."}
{"id": "4947778", "revid": "767487", "url": "https://it.wikipedia.org/wiki?curid=4947778", "title": "Pavia Foot Ball Club 1922-1923", "text": "Questa voce raccoglie le informazioni riguardanti il Pavia Foot Ball Club nelle competizioni ufficiali della stagione 1922-1923.\nStagione.\nNella stagione 1922-1923 il Pavia disputa il girone A del campionato di Seconda Divisione Nord, con 12 punti si piazza in quarta posizione di classifica."}
{"id": "4947779", "revid": "183694", "url": "https://it.wikipedia.org/wiki?curid=4947779", "title": "Giulia Sissa", "text": "Laureatasi in Lettere classiche presso l'Universit\u00e0 degli Studi di Pavia nel 1977, ha successivamente conseguito il \"dipl\u00f4me d'\u00e9tudes approfondies\" presso l'\u00c9cole des Hautes \u00c9tudes en Sciences Sociales di Parigi. Ricercatrice del Centre National de la Recherche Scientifique di Parigi, \u00e8 stata componente del Laboratoire d'Anthropologie Sociale (LAS) del Coll\u00e8ge de France. Oggi \u00e8 professore ordinario presso l'Universit\u00e0 della California, Los Angeles. Le sue ricerche hanno riguardato la filosofia e la religione greca, nonch\u00e9 la storia della sessualit\u00e0 nell'antichit\u00e0."}
{"id": "4947782", "revid": "767487", "url": "https://it.wikipedia.org/wiki?curid=4947782", "title": "Red Alert (gruppo musicale)", "text": "I Red Alert sono stati un gruppo punk/oi! britannico, formatosi a Sunderland, in Inghilterra, nel maggio 1979. La band era costituita da un quartetto che ha registrato tre album in studio, ed \u00e8 apparso in numerose compilation, tra cui \"Punk And Disorderly\" (Abstract Records, 1981) e\" Carry On Oi!\" (Secret Records, 1981). I tre album della band hanno raggiunto la UK Indie Charts Top 30. I Red Alert si sono sciolti nel 1985, riformandosi quattro anni pi\u00f9 tardi, e hanno continuato occasionalmente a fare tour e registrazioni.\nStoria della band.\nLa line-up originale dei Red Alert era composta da:\nDebuttarono nell'estate del 1979 a Sunderland, eseguendo soprattutto cover dei Clash e degli UK Subs. Il loro primo album \"Third And Final\" \u00e8 stato un EP autoprodotto, composto da quattro tracce, di cui sono state stampate solo 250 copie vendute ai concerti. Con l'arrivo del nuovo batterista Mitch la band ha prodotto il suo secondo EP\" In Britain,\" e ha registrato due brani per la compilation \"Carry On Oi!\", uno solo dei quali, \u00abSPG\u00bb, fu inclusa. Da allora Gary Bushell, della No Future Record, gli richiese di inviare il loro materiale, e nel giro di una settimana firmarono per la casa discografica.\nNel corso di due anni i Red Alert pubblicarono due EP \"(In Britain\" e \"Take No Prisoners\"). Il loro LP d'esordio fu \"We've Got The Power,\" con l'iscita del singolo \"City Invasion\". Composero successivamente un 12 pollici con 6 tracce dal titolo \"There's A Guitar Burning, \"questo vide un altro cambio alla batteria: Matty Forster. Nonostante il rinnovamento la band si ritrov\u00f2 stanca e disillusa e si sciolse. Tony (chitarra) e Matty (batteria) continuarono a suonare in tour per qualche tempo con i Red London.\" \""}
{"id": "4947784", "revid": "282094", "url": "https://it.wikipedia.org/wiki?curid=4947784", "title": "Difensista", "text": ""}
{"id": "4947786", "revid": "65578051", "url": "https://it.wikipedia.org/wiki?curid=4947786", "title": "Mikha\u00efl Gromov", "text": ""}
{"id": "4947790", "revid": "1543377", "url": "https://it.wikipedia.org/wiki?curid=4947790", "title": "Futbol'nyj Klub Zarja Leninsk-Kuzneckij", "text": "Lo Zarja Leninsk-Kuzneckij, ufficialmente Futbol'nyj Klub Zarja Leninsk-Kuzneckij' (), \u00e8 stata una societ\u00e0 calcistica russa con sede a Leninsk-Kuzneckij.\nStoria.\nUnione Sovietica.\n\u00c8 stata fondata nel 1988 col nome di \u0160achter. Ha disputato i campionati nazionali a partire dal 1990, venendo collocato nella neonata Vtoraja Niz\u0161aja Liga, la quarta serie.\nRussia.\nCon la fine dell'Unione Sovietica e la nascita del campionato russo di calcio fu collocato in Vtoraja Liga, la terza serie, cambiando nome in Zarja . Vinse immediatamente il proprio girone, conquistando l'accesso in Pervaja liga. Al primo anno nella seconda serie russa ottenne il suo migliore risultato: il terzo posto nel girone Est.\nRimase in questa categoria fino al 1997, quando fin\u00ec diciottesimo e retrocesse in Vtoroj divizion. Nel 1999 il club fu escluso e ripart\u00ec dai dilettanti col vecchio nome di \u0160achter; noto tra il 2002 e il 2003 come Zarja-UOR, dal 2004 riacquis\u00ec il nome di Zarja e l'anno seguente fece il suo ritorno tra i professionisti. Nel 2007 fin\u00ec penultimo nel girone Est di Vtoroj divizion e torn\u00f2 tra i dilettanti. Il 21 febbraio 2008 il club fall\u00ec."}
{"id": "4947791", "revid": "643662", "url": "https://it.wikipedia.org/wiki?curid=4947791", "title": "Zarja Leninsk-Kuzneckij", "text": ""}
{"id": "4947793", "revid": "643662", "url": "https://it.wikipedia.org/wiki?curid=4947793", "title": "Zarya Leninsk-Kuznetsky", "text": ""}
{"id": "4947800", "revid": "767487", "url": "https://it.wikipedia.org/wiki?curid=4947800", "title": "Annibale Silvani", "text": "Carriera.\nCresciuto nell'Enotria Goliardo, ha esordito con il nella Prima Categoria Lombarda il 9 ottobre 1921 nella partita Pavia-Esperia Como (1-0). Con i pavesi ha disputato due campionati, il primo nel 1921-1922 di Prima Categoria Lombarda con 4 presenze e 4 reti subite, il secondo nel 1922-1923 di Seconda Divisione con 9 presenze e 11 reti subite, per un totale di 14 presenze a difesa dalla porta e 15 reti al passivo. Ha giocato a Sesto San Giovanni nelle Acciaierie Falck la stagione 1927-1928."}
{"id": "4947804", "revid": "114268154", "url": "https://it.wikipedia.org/wiki?curid=4947804", "title": "Erich Brunner", "text": "Biografia.\nNato in una famiglia di origine svizzera, studi\u00f2 musica e pianoforte a Lipsia, ma non termin\u00f2 gli studi. A Lipsia conobbe Walther von Holzhausen e Johannes Kohtz, che lo invogliarono a dedicarsi alla composizione scacchistica. Con von Holzhausen rimase in corrispondenza fino alla morte. Pubblic\u00f2 il suo primo problema all'et\u00e0 di ventun'anni sul \"Leipziger Tageblatt\". Nel 1915 si trasfer\u00ec a Chemnitz e si spos\u00f2 con una inglese.\nNel 1918 si trasfer\u00ec su consiglio medico ad Ascona, sul lago Maggiore, in quanto il clima pi\u00f9 mite avrebbe dovuto giovargli. Nel 1928 si separ\u00f2 dalla moglie e si trasfer\u00ec a Zurigo. Dal 1929 al 1937 visse a Monaco di Baviera. Vi invent\u00f2 e commercializz\u00f2 il gioco da tavolo \"Delta\", ancora oggi prodotto. Nel 1938 torn\u00f2 a Zurigo, ma mor\u00ec dopo pochi mesi a causa di un ictus.\nPortano il suo nome due temi problemistici:\nBrunner-Turton: \u00a0diversamente dal tema Turton, in cui i due pezzi tematici percorrono la stessa linea (colonna o diagonale), nel Brunner-Turton essi percorrono due diverse linee. Ne \u00e8 un esempio il secondo problema sotto riportato. \nBrunner-Novotny: \u00a0\u00e8 una interferenza Novotny in cui nella mossa successiva alla chiave il bianco costringe uno dei pezzi neri tematici ad abbandonare la casa di interferenza, sfruttando tale allontanamemto per dare matto. Ne \u00e8 un esempio il terzo problema riportato in basso.\nHans Kl\u00fcver e Moriz Henneberger scrissero un libro con una raccolta di suoi problemi:"}
{"id": "4947807", "revid": "62004", "url": "https://it.wikipedia.org/wiki?curid=4947807", "title": "Giro del Belvedere 2014", "text": "Il Giro del Belvedere 2014, settantaseiesima edizione della corsa e valida come evento dell'UCI Europe Tour 2014 categoria 1.2U, si svolse il 21 aprile 2014 su un percorso di 154\u00a0km. Fu vinto dall'italiano Simone Andreetta che termin\u00f2 la gara in 3h31'23\", alla media di 43,71\u00a0km/h.\nPartenza con 204 ciclisti, dei quali 81 portarono a termine la gara."}
{"id": "4947809", "revid": "436907", "url": "https://it.wikipedia.org/wiki?curid=4947809", "title": "Resurrection (Anastacia)", "text": "Resurrection \u00e8 il sesto album in studio della cantante statunitense Anastacia, pubblicato il 2 maggio 2014 dalla BMG Rights Management.\nSi tratta del primo album di inediti della cantante dopo quasi cinque anni e mezzo da \"Heavy Rotation\" ed \u00e8 stato realizzato durante la seconda battaglia di Anastacia contro il cancro al seno. L'album ha avuto discreto successo in Europa, raggiungendo le prime cinque posizioni in Germania, Italia e Svizzera e le prime dieci nelle classifiche britanniche e olandesi.\nDescrizione.\nIl titolo dell'album sottolinea la \"resurrezione\" di Anastacia dopo il secondo cancro al seno, nonch\u00e9 il ritorno al sound \"sprock\", termine coniato dalla stessa Anastacia per indicare l'unione di soul, pop e rock che caratterizz\u00f2 il sound del suo omonimo album. \"Resurrezione\" \u00e8 anche la traduzione della parola greca \"an\u00e1stasi\", quindi del nome della stessa cantante. L'uscita dell'album \u00e8 stata anticipata dal singolo \"Stupid Little Things\", scritto insieme a Sam Watters e Louis Biancaniello, che gi\u00e0 in passato avevano co-scritto con Anastacia molti dei suoi singoli di successo tratti dagli album \"Not That Kind\" e \"Freak of Nature\". La canzone ha ricevuto un'accoglienza positiva da parte di diversi critici musicali tra cui Brad Stern di MTV, che ha incluso il singolo tra i suoi \"5 Must-Hear Pop Songs of the Week\". L'edizione deluxe contiene tra le tracce bonus \"Left Outside Alone (Part 2)\", una nuova versione di uno dei suoi singoli di maggior successo.\nSingoli.\nIl singolo di lancio dell'album \u00e8 stato \"Stupid Little Things\". Annunciato nel mese di marzo, \u00e8 stato presentato in anteprima mondiale nel programma \"Amici di Maria De Filippi\" il 29 marzo 2014. Il relativo videoclip \u00e8 stato pubblicato il 21 marzo sul canale Vevo della cantante.\nCome secondo singolo, per il mercato europeo \u00e8 stato scelto \"Staring at the Sun\", pubblicato il 1\u00ba settembre 2014. Per il mercato italiano \u00e8 stato invece pubblicato il brano \"Lifeline\", uscito il 5 settembre 2014."}
{"id": "4947811", "revid": "104458", "url": "https://it.wikipedia.org/wiki?curid=4947811", "title": "Zoricic", "text": ""}
{"id": "4947816", "revid": "110157", "url": "https://it.wikipedia.org/wiki?curid=4947816", "title": "Lindsey Stirling (album)", "text": "Lindsey Stirling \u00e8 il primo album in studio in studio della violinista e compositrice statunitense omonima, pubblicato il 18 settembre 2012.\nIl disco.\nLa musicista, dopo la sua partecipazione ad America's Got Talent e la pubblicazione dei suoi video su YouTube, si \u00e8 fatta apprezzare per le sue cover. Questo album, realizzato nell'arco di circa un anno e mezzo, \u00e8 tuttavia costituito interamente da composizioni originali.\nAlcuni brani appaiono negli EP pubblicato nel 2010 e intitolato \"Lindsey Stomp\".\nSingoli.\nIl singolo di lancio \u00e8 stato \"Crystallize\", pubblicato il 18 settembre 2012. Il brano ha venduto oltre 500.000 copie negli USA e il relativo videoclip (girato tra i ghiacciai di Silverthorne) conta quasi 100 milioni di visualizzazioni su YouTube.\nSuccesso commerciale.\nL'album ha venduto oltre 850.000 copie. \nNegli Stati Uniti il disco ha raggiunto la posizione #23 della Billboard 200 e ha raggiunto curiosamente la prima posizione sia nella classifica Classical Albums (dedicata alla musica classica) che nella classifica Dance/Electronic Albums (dedicata alla musica elettronica). \nIn Europa il disco ha riscosso molto successo in Austria (primo per 2 settimane), Germania (quarta posizione), Svizzera (quinta posizione), Polonia (decima posizione) e Francia."}
{"id": "4947820", "revid": "599013", "url": "https://it.wikipedia.org/wiki?curid=4947820", "title": "Arnaldo Vigorelli", "text": "Carriera.\nHa disputato a cavallo del primo conflitto mondiale cinque campionati con il . Ha esordito con i pavesi in Terza Categoria il 25 gennaio 1914 nella partita Stelvio Milano-Pavia (3-1); in Prima Categoria ha esordito nel dopoguerra il 19 ottobre 1919 nella partita Pavia-Ausonia Pro Gorla (1-1). In tutto ha disputato 38 partite e realizzato 5 reti."}
{"id": "4947832", "revid": "1851848", "url": "https://it.wikipedia.org/wiki?curid=4947832", "title": "Giovanni Cattaneo (calciatore)", "text": "Carriera.\nGiocatore.\nHa giocato mediano per il in coppia con il fratello Giuseppe, prima e dopo la prima guerra mondiale, prima in Terza Categoria e in Promozione, dopo in Prima Categoria e in Seconda Divisione. Il suo esordio con i pavesi \u00e8 avvenuto il 15 novembre 1914 nella partita Pavia-Fanfulla (4-0).\nAllenatore.\nNella stagione 1927-1928 ha allenato la Vogherese."}
{"id": "4947833", "revid": "110157", "url": "https://it.wikipedia.org/wiki?curid=4947833", "title": "Out of the Game", "text": "Out of the Game \u00e8 il settimo album discografico in studio del cantautore canadese Rufus Wainwright, pubblicato nel 2012.\nIl disco.\nL'album, prodotto da Mark Ronson, si avvale di diverse collaborazioni. Vi hanno partecipato infatti tra l'altro la sorella di Rufus, Martha Wainwright, Thomas \"Doveman\" Bartlett, il batterista Andy Burrows, il chitarrista Nels Cline, alcuni membri dei The Dap-Kings, il polistrumentista Sean Lennon, il gruppo Wilco, Andrew Wyatt dei Miike Snow, e Nick Zinner degli Yeah Yeah Yeahs.\nLe registrazioni sono iniziate a New York nel maggio 2011 e si sono concluse nel dicembre dello stesso anno."}
{"id": "4947834", "revid": "729019", "url": "https://it.wikipedia.org/wiki?curid=4947834", "title": "Stazione di Cortina d'Ampezzo", "text": "La stazione di Cortina d'Ampezzo sorgeva lungo la ferrovia delle Dolomiti, di cui rappresentava la principale e pi\u00f9 celebre localit\u00e0 intermedia, servendo il comune di Cortina d'Ampezzo. Inaugurata nel 1921, venne chiusa il 17 maggio 1964.\nSi trovava ad una altitudine di 1236 metri.\nStoria.\nNel 1915 lo scoppio della Grande Guerra port\u00f2 i soldati austriaci a realizzare una ferrovia \"da campo\" (in tedesco: \"Feldbahn\") a scartamento ridotto per il trasporto di munizioni e provviste fra Dobbiaco e Landro. Finita la guerra, la linea rimase in completo abbandono fino alla primavera del 1919, quando il genio militare italiano intervenne per prolungare la ferrovia fino a Calalzo, completandola nel 1920 previo cambio di scartamento da 750 a 950 mm nelle tratte costruite dagli austriaci, utilizzando fra l'altro materiali posti in opera sulla tranvia Udine-San Daniele, prima che fosse decisa la riapertura di quest'ultima.\nLa linea venne attivata il 15 giugno del 1921 e rest\u00f2 sotto la direzione militare fino al 1\u00ba gennaio 1923, quando l'esercizio fu affidato al Regio Circolo Ferroviario di Bolzano.\nNell'estate del 1924 il Ministero dei Lavori Pubblici affid\u00f2 la concessione per l'esercizio della linea, della durata di 35 anni, alla Societ\u00e0 Ferrovie delle Dolomiti (SFD), consociata alla Societ\u00e0 Veneta.\nIl 1 luglio 1929 fu inaugurata la trazione elettrica, che diede forte impulso al traffico ferroviario fino a tutta la seconda guerra mondiale.\nNel secondo dopoguerra, pur in un clima non favorevole al trasporto ferroviario anche a causa della nascente motorizzazione privata, a motivo della notoriet\u00e0 delle localit\u00e0 attraversate la ferrovia delle Dolomiti assurse pi\u00f9 volte agli onori cinematografici, comparendo in alcune sequenze dei film \"Il conte Max\" del 1957, \"Vacanze d'inverno\" del 1959 e \"La pantera rosa\" del 1963.\nAnche a seguito di un incidente avvenuto ad Acquabona l'11 marzo 1960, dal 3 dicembre 1961 si decise di collegare Dobbiaco con Cortina con un servizio di autobus; il servizio ferroviario fu parzialmente ripreso il 30 dello stesso mese, per cessare definitivamente su tale tratta il 23 marzo 1962; la stazione di Cortina assunse da allora il ruolo di capolinea settentrionale fino al 17 maggio 1964, giorno della definitiva soppressione della linea.\nIl tracciato della ferrovia fra Dobbiaco e Cortina venne in seguito riutilizzato come percorso di sci da fondo in inverno e pista ciclabile in estate. L'ex sedime \u00e8 stato trasformato in un deposito delle corriere e i fabbricati di stazione adibiti ad altri usi.\nStrutture e impianti.\nLa stazione era dotata da un fabbricato viaggiatori, otto binari passanti, un magazzino merci, due depositi locomotive e una sottostazione elettrica."}
{"id": "4947836", "revid": "399137", "url": "https://it.wikipedia.org/wiki?curid=4947836", "title": "Peter Arshinov", "text": ""}
{"id": "4947842", "revid": "287204", "url": "https://it.wikipedia.org/wiki?curid=4947842", "title": "'Utba ibn Ghazwan", "text": "Biografia.\nFu la settima persona a convertirsi all'Islam e partecip\u00f2 alla Piccola Egira in Abissinia, ma ne ritorn\u00f2 per riunirsi a Maometto, impegnato in un duro confronto coi suoi concittadini pagani. Partecip\u00f2 quindi anche all'Egira del 622 a Yathrib (in seguito Medina) e fu affratellato ad Abu Dujana.\nCombatt\u00e9 alla battaglia di Badr (624), a quella di U\u1e25ud (625), a quella del Fossato (627) e a vari altri scontri armati, tra cui la battaglia di 'Aqraba'.\nDurante il califfato di \u02bfOmar ibn al-Kha\u1e6d\u1e6d\u0101b (\"r.\" 634\u2013644), \u02bfUtba comand\u00f2 una forza di 2.000 uomini in una campagna contro al-Ubulla che fin\u00ec tra giugno e settembre 635. Una volta occupata al-Ubulla, \u02bfUtba invi\u00f2 un contingente attraverso il fiume Tigri che occup\u00f2 il distretto di Furat, seguito dall'occupazione di Maysan e di Abarqubaz. Fu subito nominato governatore di Ba\u1e63ra (Iraq) dal califfo.\nNel 639 \u02bfUtba part\u00ec per l'Hijaz al fine di adempiere all'obbligo religioso del hajj e per richiedere a \u02bfUmar di rilevarlo dal suo ufficio di governatore. \u02bfUmar rifiut\u00f2 ma, nel tornare a Ba\u1e63ra, \u02bfUtba cadde dal dromedario e mor\u00ec.\nA lui succedette al-Mugh\u012bra ibn Shu\u02bfba in veste di nuovo governatore."}
{"id": "4947844", "revid": "63756", "url": "https://it.wikipedia.org/wiki?curid=4947844", "title": "Cantone di Approuague-Kaw", "text": "Il cantone di Approuague-Kaw \u00e8 un cantone francese dell'arrondissement di Caienna, nel dipartimento d'oltremare della Guyana.\n\u00c8 formato dal solo comune di R\u00e9gina."}
{"id": "4947845", "revid": "339392", "url": "https://it.wikipedia.org/wiki?curid=4947845", "title": "Praga Poludnie", "text": ""}
{"id": "4947846", "revid": "287204", "url": "https://it.wikipedia.org/wiki?curid=4947846", "title": "Wesola", "text": ""}
{"id": "4947849", "revid": "110157", "url": "https://it.wikipedia.org/wiki?curid=4947849", "title": "Cantone di Iracoubo", "text": "Il cantone di Iracoubo \u00e8 un cantone francese dell'arrondissement di Caienna, nel dipartimento d'oltremare della Guyana.\n\u00c8 formato dal solo comune di Iracoubo."}
{"id": "4947851", "revid": "11959", "url": "https://it.wikipedia.org/wiki?curid=4947851", "title": "Utba ibn Rabi'a", "text": ""}
{"id": "4947853", "revid": "486946", "url": "https://it.wikipedia.org/wiki?curid=4947853", "title": "Debiniec", "text": ""}
{"id": "4947855", "revid": "486946", "url": "https://it.wikipedia.org/wiki?curid=4947855", "title": "Margonska Wies", "text": ""}
{"id": "4947856", "revid": "110157", "url": "https://it.wikipedia.org/wiki?curid=4947856", "title": "Cantone di Kourou", "text": "Il cantone di Kourou \u00e8 un cantone francese dell'arrondissement di Caienna, nel dipartimento d'oltremare della Guyana.\n\u00c8 formato dal solo comune di Kourou."}
{"id": "4947857", "revid": "486946", "url": "https://it.wikipedia.org/wiki?curid=4947857", "title": "Prochnowo", "text": ""}
{"id": "4947858", "revid": "486946", "url": "https://it.wikipedia.org/wiki?curid=4947858", "title": "Studzce", "text": ""}
{"id": "4947859", "revid": "466539", "url": "https://it.wikipedia.org/wiki?curid=4947859", "title": "Timofej Krickij", "text": "Carriera.\nNel 2003 si fa notare ai giochi olimpici giovanili europei, vincendo la prova in linea e raggiungendo il secondo posto in quella a cronometro. Tra gli juniores nel 2005 sfiora il successo nella prova in linea di categoria ai campionati del mondo di Salisburgo, cogliendo la medaglia d'argento alle spalle del connazionale Ivan Rovnyj. Nel 2007 \u00e8 ingaggiato dalla Premier, formazione russa e l'anno seguente passa alla Katusha, venendo integrato nella squadra Continental. Tra le quindici vittorie messe a segno tra il 2008 e il 2009, spicca il successo alla C\u00f4te Picarde 2009. Nello stesso anno conquista una frazione e il secondo posto nella classifica finale del Tour de Bretagne.\nNel 2010 \u00e8 promosso alla prima squadra della Katusha, dov'\u00e8 riconfermato anche per la stagione seguente; con l'arrivo in squadra di Danilo Di Luca, nel 2011, Krickij viene per\u00f2 retrocesso nuovamente nella formazione Continental. Nel 2012 \u00e8 reintegrato nella prima formazione della Katusha. Nel 2013 la RusVelo annuncia di averlo messo sotto contratto dalla Katusha a partire dalla stagione 2014: in questa formazione Krickij va ad assumere il ruolo di leader."}
{"id": "4947860", "revid": "486946", "url": "https://it.wikipedia.org/wiki?curid=4947860", "title": "Sulaszewo", "text": ""}
{"id": "4947861", "revid": "110157", "url": "https://it.wikipedia.org/wiki?curid=4947861", "title": "Cantone di Macouria", "text": "Il cantone di Macouria \u00e8 un cantone francese dell'arrondissement di Caienna, nel dipartimento d'oltremare della Guyana.\n\u00c8 formato dal solo comune di Macouria."}
{"id": "4947863", "revid": "599013", "url": "https://it.wikipedia.org/wiki?curid=4947863", "title": "This Machine", "text": "This Machine \u00e8 l'ottavo album discografico in studio del gruppo musicale statunitense The Dandy Warhols, pubblicato nel 2012."}
{"id": "4947864", "revid": "110157", "url": "https://it.wikipedia.org/wiki?curid=4947864", "title": "Cantone di Matoury", "text": "Il cantone di Matoury \u00e8 un cantone francese dell'arrondissement di Caienna, nel dipartimento d'oltremare della Guyana.\n\u00c8 formato dal solo comune di Matoury."}
{"id": "4947865", "revid": "599013", "url": "https://it.wikipedia.org/wiki?curid=4947865", "title": "Edgardo Preti", "text": "Carriera.\nA cavallo del primo conflitto mondiale ha disputato sei campionati nelle file del , aveva esordito con i pavesi il 4 gennaio 1914 nella prima partita ufficiale della storia della squadra, nella gara Pavia-Ausonia Pro Gorla (4-0); la sua ultima partita col Pavia \u00e8 stata dieci anni dopo nella pi\u00f9 pesante sconfitta della storia della centenaria pavese, il (17-0) subito a Monza il 13 gennaio 1924 in Seconda Divisione."}
{"id": "4947867", "revid": "486946", "url": "https://it.wikipedia.org/wiki?curid=4947867", "title": "Czestoszowice", "text": ""}
{"id": "4947868", "revid": "486946", "url": "https://it.wikipedia.org/wiki?curid=4947868", "title": "Giebultow", "text": ""}
{"id": "4947869", "revid": "486946", "url": "https://it.wikipedia.org/wiki?curid=4947869", "title": "Glogowiany", "text": ""}
{"id": "4947870", "revid": "486946", "url": "https://it.wikipedia.org/wiki?curid=4947870", "title": "Konaszowka", "text": ""}
{"id": "4947871", "revid": "110157", "url": "https://it.wikipedia.org/wiki?curid=4947871", "title": "Cantone di Montsin\u00e9ry-Tonnegrande", "text": "Il cantone di Montsin\u00e9ry-Tonnegrande \u00e8 un cantone francese dell'arrondissement di Caienna, nel dipartimento d'oltremare della Guyana.\n\u00c8 formato dal solo comune di Montsin\u00e9ry-Tonnegrande."}
{"id": "4947872", "revid": "486946", "url": "https://it.wikipedia.org/wiki?curid=4947872", "title": "Krzeszowka", "text": ""}
{"id": "4947873", "revid": "486946", "url": "https://it.wikipedia.org/wiki?curid=4947873", "title": "Ksiaz Maly", "text": ""}
{"id": "4947875", "revid": "486946", "url": "https://it.wikipedia.org/wiki?curid=4947875", "title": "Ksiaz Maly-Kolonia", "text": ""}
{"id": "4947882", "revid": "486946", "url": "https://it.wikipedia.org/wiki?curid=4947882", "title": "Trzonow", "text": ""}
{"id": "4947884", "revid": "486946", "url": "https://it.wikipedia.org/wiki?curid=4947884", "title": "Tocholow", "text": ""}
{"id": "4947885", "revid": "486946", "url": "https://it.wikipedia.org/wiki?curid=4947885", "title": "Rzedowice", "text": ""}
{"id": "4947886", "revid": "2029041", "url": "https://it.wikipedia.org/wiki?curid=4947886", "title": "Apr\u00e8s", "text": "Apr\u00e8s \u00e8 un album discografico in studio del cantante statunitense Iggy Pop, costituito da cover e pubblicato nel maggio 2012."}
{"id": "4947888", "revid": "486946", "url": "https://it.wikipedia.org/wiki?curid=4947888", "title": "Moczydlo", "text": ""}
{"id": "4947889", "revid": "486946", "url": "https://it.wikipedia.org/wiki?curid=4947889", "title": "Maloszow", "text": ""}
{"id": "4947893", "revid": "1318658", "url": "https://it.wikipedia.org/wiki?curid=4947893", "title": "Dana Ivey", "text": "Biografia.\nFiglia dell'attrice Mary Nell Santacroce e del fisico Hugh Ivey, i genitori divorziarono quando lei aveva 14 anni.\nHa iniziato a recitare giovanissima prendendo parte a numerose tourn\u00e9e teatrali per poi stabilirsi a New York alla fine degli anni settanta.\nHa recitato in diverse commedie e drammi ma anche in numerosi musical, tra cui \"Sunday in the Park with George\", per cui \u00e8 stata nominata al Tony Award alla miglior attrice non protagonista in un musical.\nMeno intensa la sua attivit\u00e0 cinematografica, iniziata nel 1985, che la vede comparire in diversi film di successo sempre in ruoli secondari."}
{"id": "4947894", "revid": "1971044", "url": "https://it.wikipedia.org/wiki?curid=4947894", "title": "Arte celtica", "text": "L'arte celtica \u00e8 associata ai popoli conosciuti come Celti, cio\u00e8 parlanti lingue celtiche, in Europa, dalla preistoria fino al periodo moderno, e ai popoli antichi la cui lingua \u00e8 incerta ma aventi somiglianze culturali e stilistiche con i Celti.\n\"Arte celtica\" \u00e8 termine difficile da definire, che copre un'enorme distesa di tempo, geografia e culture. \u00c8 stato fatto un caso per la continuit\u00e0 artistica in Europa dall'et\u00e0 del bronzo e dal precedente Neolitico; tuttavia gli archeologi generalmente usano \"celtico\" per riferirsi alla cultura dell'et\u00e0 del ferro europea dal 1000 a.C. circa in poi, fino alla conquista da parte dell'Impero Romano della maggior parte del territorio interessato, e gli storici dell'arte tipicamente iniziano a parlare solo di \"arte celtica\" dal periodo di La T\u00e8ne (V-I secolo a.C. circa) in poi. L'arte celtica antica \u00e8 un altro termine usato per questo periodo, che si estende in Gran Bretagna fino al 150 d.C. circa. L'Arte altomedievale della Gran Bretagna e dell'Irlanda, con i suoi capolavori quali il Libro di Kells, \u00e8 ci\u00f2 che la maggior parte del pubblico oggi considera come \"arte celtica\" (spec. per il mondo anglosassone) ma si tratta in realt\u00e0 della c.d. \"Arte insulare\". Questa \u00e8 la parte pi\u00f9 nota ma non certo l'unica dell'arte celtica dell'alto medioevo ed include anche l'arte dei Pitti di Scozia, una popolazione non celtica.\nEntrambi gli stili assorbirono notevoli influenze da fonti non celtiche, ma conservarono una preferenza per la decorazione geometrica rispetto ai soggetti figurativi, che sono spesso estremamente stilizzati quando appaiono; le scene narrative appaiono solo sotto l'influenza esterna. Sono caratteristiche forme circolari energiche, triscele e spirali. Gran parte del materiale superstite \u00e8 in metallo prezioso che senza dubbio fornisce un'immagine molto poco rappresentativa ma a parte le c.d. \"Pietre pitte\" e le \"Alta croce\" insulari, la grande scultura monumentale, anche con intagli decorativi, \u00e8 molto rara. Forse le poche figure maschili in piedi trovate, come il Guerriero di Hirschlanden e il cosiddetto \"Signore di Glauberg\", erano originariamente di legno.\nCoperto dal termine \u00e8 anche l'arte visiva del c.d. \"Celtic Revival\" (nel complesso pi\u00f9 notevole per la letteratura) dal XVIII secolo all'era moderna, che inizi\u00f2 come uno sforzo consapevole dei Celti moderni, principalmente nelle isole britanniche, per esprimere se stessi -identificazione e nazionalismo, e divenne popolare ben oltre le nazioni celtiche, e il cui stile \u00e8 ancora attuale in varie forme popolari, dai monumenti funerari della croce celtica ai tatuaggi intrecciati. In concomitanza con l'inizio di una comprensione archeologica coerente dei periodi precedenti, lo stile utilizzava consapevolmente motivi copiati da vicino dalle opere dei periodi precedenti, pi\u00f9 spesso l'Isola che l'et\u00e0 del ferro. Un'altra influenza fu quella della tarda arte \"vegetale\" di La T\u00e8ne sul movimento \"Art Nouveau\".\nTipicamente, l'arte celtica \u00e8 ornamentale, evita le linee rette e usa solo occasionalmente la simmetria, senza l'imitazione della natura centrale nella tradizione classica, che spesso coinvolge un simbolismo complesso. L'arte celtica ha utilizzato una variet\u00e0 di stili e ha mostrato influenze di altre culture nei loro nodi, spirali, motivi chiave, lettere, zoomorfi, forme vegetali e figure umane.\nContesto culturale.\nGli antichi popoli ora chiamati \"Celti\" parlavano un gruppo di lingue che avevano un'origine comune nella lingua indoeuropea nota come Celtico Comune o Proto-Celtico. Questa origine linguistica condivisa era un tempo ampiamente accettata dagli studiosi per indicare i popoli con un'origine genetica comune nell'Europa sud-occidentale, che avevano diffuso la loro cultura attraverso l'emigrazione e l'invasione. Gli archeologi hanno identificato vari tratti culturali di questi popoli, inclusi stili artistici, e hanno fatto risalire la cultura alla precedente Cultura di Hallstatt (1200 a.C. - 500 a.C.) e alla Cultura di La T\u00e8ne (450 - 50 a.C.). Studi genetici pi\u00f9 recenti hanno indicato che i vari gruppi celtici non hanno tutti discendenza condivisa e hanno suggerito una diffusione della cultura senza necessariamente coinvolgere significativi movimenti di popoli. La misura in cui la lingua, la cultura e la genetica \"celtiche\" hanno coinciso e interagito durante i periodi preistorici rimane molto incerta e controversa.\nL'arte celtica \u00e8 associata ai popoli conosciuti come Celti; coloro che parlavano le lingue celtiche in Europa dalla preistoria fino al periodo moderno, cos\u00ec come l'arte di popoli antichi la cui lingua \u00e8 incerta, ma hanno somiglianze culturali e stilistiche con i parlanti delle lingue celtiche.\nIl lemma \"Celti\" (greco antico \u039a\u03b5\u03bb\u03c4\u03bf\u03b9; latino \"Celtae\") era usato in epoca classica come sinonimo per i Galli. La sua forma inglese moderna \u00e8 attestata dal 1607. Alla fine del XVII secolo, il lavoro di studiosi come Edward Lhuyd ha portato l'attenzione accademica i legami tra la lingua gallica e le lingue brittoniche e goideliche, allargando l'areale celtico agli antichi popoli d'Irlanda e Gran Bretagna. Nel XVIII secolo l'interesse per il \"primitivismo\", latore del mito del \"nobile selvaggio\", port\u00f2 un'ondata di entusiasmo per tutto ci\u00f2 che era \"celtico\" e/o \"druidico\". La c.d. \"Rinascita irlandese\" arriv\u00f2 dopo il \"Catholic Emancipation Act\" del 1829 come tentativo consapevole di dimostrare un'identit\u00e0 nazionale irlandese, e con la sua controparte in altri paesi divenne successivamente la \"rinascita celtica\".\nCaratteri generali : un'arte \"decorativa\".\nTipicamente, l'arte celtica \u00e8 arte ornamentale che offre le sue opere pi\u00f9 spettacolari nel campo della decorazione, evita le linee rette e usa solo occasionalmente la simmetria, senza l'imitazione della natura centrale nella tradizione classica, che spesso coinvolge un simbolismo complesso. L'arte celtica ha utilizzato una variet\u00e0 di stili e ha mostrato influenze di altre culture nei loro nodi, spirali, motivi chiave, lettere, zoomorfi, forme vegetali e figure umane. Come ha affermato l'archeologa Catherine Johns: \"\"Comune all'arte celtica in un ampio arco cronologico e geografico \u00e8 uno squisito senso di equilibrio nella disposizione e nello sviluppo dei modelli. Le forme curvilinee sono disposte in modo che le aree e gli spazi pieni, positivi e negativi, formino un insieme armonioso. Il controllo e la moderazione sono stati esercitati nell'uso della \"texture\" superficiale e del rilievo. Modelli curvilinei molto complessi sono stati progettati per coprire con precisione le superfici pi\u00f9 scomode e di forma irregolare.\"\" Le influenze scite e mediterranee portarono i primi motivi vegetali dell'arte celtica; questi sono stati poi deformati, aumentati con motivi celtici che probabilmente assumevano un carattere sacro o spirituale (come il triscele) prima di essere fusi in composizioni ammirevoli e complesse che restituiscono un'immagine diversa a seconda che vengano osservate in dettaglio o in genere.\nI Celti usavano separatamente o insieme bronzo, foglia d'oro, ambra baltica, corallo mediterraneo e argento. La smaltatura lateniana ha portato una tecnica originale: l'applicazione a caldo di vetri colorati e opachi di colore rosso sui metalli, probabilmente in sostituzione del corallo proveniente dal Mediterraneo di difficile ottenimento. Di tutte le arti praticate dagli antichi Celti, l'oreficeria rappresenta probabilmente il loro ambito di predilezione: \u00e8 comunque l'area pi\u00f9 ricca di arte celtica scoperta fino ad oggi. Motivi propriamente celtici, come il triscele, e la loro combinazione intrecciata furono rivelati da quest'arte. Tra i pezzi decorati pi\u00f9 belli che sono stati conservati ci sono un certo numero di elmi cerimoniali, risalenti al IV-III secolo a.C., come il c.d. \"Elmo di Agris\".\nStoria ed evoluzione stilistica.\nPeriodi pre-celtici.\nLa prima cultura archeologica convenzionalmente chiamata celtica, la Cultura di Hallstatt (da \"Hallstatt C\" in poi), proviene dalla prima Et\u00e0 del ferro europea (800-450 a.C.). Nondimeno, l'arte di questo periodo e di quelli successivi riflette una notevole continuit\u00e0 e alcune corrispondenze a lungo termine con l'arte precedente delle stesse regioni che riflettono l'enfasi oggi rivolta alla \"celticizzazione\" in opposizione a vecchie teorie di migrazioni e invasioni. L'arte megalitica in gran parte del mondo utilizza un vocabolario misterioso simile di cerchi, spirali e altre forme curve ma \u00e8 sorprendente che i resti pi\u00f9 numerosi in Europa, forse i pi\u00f9 importanti in assoluto, siano i grandi monumenti dai molti disegni rupestri della neolitica Cultura della valle del Boyne in Irlanda, a poche miglia dai grandi centri produttori dell'arte tardo-celtica altomedievale che fiorirono 4.000 anni dopo. Altri centri megalitici come la Bretagna si trovano in aree oggi definite celtiche. Altra corrispondenza \u00e8 quella tra le lunule d'oro e i grandi collari dell'Irlanda e dell'Europa dell'Et\u00e0 del bronzo e le \"torque\" dei Celti dell'Et\u00e0 del ferro, tutti ornamenti elaborati indossati al collo. Le terminazioni a forma di tromba di vari tipi di gioielli irlandesi dell'et\u00e0 del bronzo ricordano anche motivi popolari nella successiva decorazione celtica.\nEt\u00e0 del ferro - Arte celtica primitiva (Hallstatt).\nLa cultura di Hallstatt ha prodotto arte con ornamenti geometrici a linee rette e rettangoli piuttosto che curve. Lo schema \u00e8 spesso intricato e riempie tutto lo spazio disponibile, come negli stili celtici successivi. I linguisti sono generalmente concordi che la cultura di Hallstatt origin\u00f2 da persone di lingue celtiche ma gli storici dell'arte spesso evitano di descrivere l'arte di Hallstatt come \"celtica\".\nA differenza della cultura rurale degli abitanti dell'et\u00e0 del ferro delle moderne \"nazioni celtiche\", la cultura celtica continentale nell'et\u00e0 del ferro presentava molti grandi insediamenti fortificati, alcuni molto grandi, per i quali ora viene usata la parola latina \"Oppidum\" (it. \"citt\u00e0\"). Le \u00e9lite di questi \"oppida\" avevano una considerevole ricchezza e importavano oggetti grandi e costosi dalle culture vicine, alcuni dei quali sono stati recuperati dalle tombe. Un famoso esempio \u00e8 il c.d. \"Cratere di Vix\", un enorme cratere di bronzo per la miscelazione del vino (capacit\u00e0 1.100 litri), trovato nella \"Tomba di Vix\" (Borgogna) realizzato in Magna Grecia alcuni decenni prima del deposito (circa 530 a.C.). Un altro enorme vaso greco nella \"Tomba di Hochdorf\" (Germania) \u00e8 decorato con tre leoni sdraiati che giacciono sul bordo: uno dei tre \u00e8 di manifattura celtica, una sostituzione che emula lo stile dell'originale greco. Le forme caratteristiche della cultura di Hallstatt si possono inoltre trovare lontano dalla principale area culturale dell'Europa centrale come l'Irlanda ma mescolate con tipi e stili locali. Crescendo la ricchezza della societ\u00e0 di Hallstatt e l'estensione della sua rete commerciale, giunta fino al Mediterraneo nonostante il centro d'origine fosse completamente chiusa al mare, cominciarono ad apparire oggetti importati in stili radicalmente diversi, comprese le sete cinesi.\nGli stilemi decorativi comprendono figure di animali e umani, specialmente nelle opere con un elemento religioso. Tra gli oggetti pi\u00f9 spettacolari ci sono i \"carri di culto\" in bronzo: grandi carrelli a ruote (alcuni trovati nelle tombe) contenenti gruppi affollati di figure in piedi, talvolta con una grande ciotola montata su un albero al centro della piattaforma, probabilmente per le offerte agli d\u00e8i. Le figure sono modellate in modo relativamente semplice, prive del naturalismo anatomico che caratterizza le culture meridionali, ma spesso ottenendo un effetto impressionante. Ci sono anche un certo numero di singole figure di pietra, spesso con una \"corona di foglie\" - due sporgenze arrotondate piatte, \"simili a un paio di virgole gonfie\", che s'alzano dietro e ai lati della testa, probabilmente un segno di divinit\u00e0. Le teste umane da sole, senza corpo, sono molto pi\u00f9 comuni, spesso appaiono in rilievo su tutti i tipi di oggetti. Nel periodo di La T\u00e8ne spesso i volti (insieme alle teste degli uccelli) emergono da decorazioni che a prima vista sembrano astratte, o vegetali. I giochi vengono giocati con volti che cambiano quando vengono visualizzati da direzioni diverse. Nelle figure che mostrano tutto il corpo, la testa \u00e8 spesso troppo grande. Ci sono prove che la testa umana avesse un'importanza speciale nelle credenze religiose celtiche.\nGli insiemi pi\u00f9 elaborati di sculture in pietra, inclusi i rilievi, provengono dalla Francia meridionale, da Roquepertuse ed Entremont, vicino alle aree colonizzate dai Greci. \u00c8 possibile che gruppi statuari simili ma di legno fossero molto diffusi. Sembra che l'Acropoli di Roquepertuse fosse un santuario religioso e che il locale patrimonio scultoreo in pietra (datato al III secolo a.C., prob. anche prima) includesse quelle che si pensa fossero nicchie in cui venivano collocate le teste e/o i teschi dei nemici.\nIn generale, il numero di reperti di alta qualit\u00e0 non \u00e8 elevato, soprattutto se paragonato al numero dei reperti lasciati dalle contemporanee culture mediterranee, e c'\u00e8 una divisione molto netta tra oggetti elitari e beni molto pi\u00f9 semplici usati dalla maggior parte delle persone. Ci sono molte \"torque\" e spade (il sito di La T\u00e8ne ha prodotto oltre 3.000 spade, apparentemente offerte votive) ma i reperti pi\u00f9 noti, come la Testa di pietra proveniente da M\u0161eck\u00e9 \u017dehrovice (Repubblica Ceca), le placche delle scarpe di Hochdorf e l'Elmo di Waterloo, spesso non hanno simili altri reperti per il confronto. Chiaramente il contenuto religioso nell'arte \u00e8 raro ma si sa poco sul significato che la maggior parte della decorazione di oggetti pratici aveva per i suoi creatori e il soggetto e il significato dei pochi oggetti senza una funzione pratica non \u00e8 altrettanto chiaro.\nEt\u00e0 del ferro - Arte celtica matura (La Tene).\nIntorno al 500 a.C. apparve, piuttosto all'improvviso, il c.d. \"stile La T\u00e8ne\", dal nome del principale sito svizzero di ritrovamento, che coincise con uno sconvolgimento sociale comportante lo spostamento dei principali centri in direzione nord-ovest. L'area centrale in cui si trovano soprattutto ricchi siti \u00e8 nel nord della Francia e nella Germania occidentale, ma nei tre secoli successivi lo stile si diffuse molto ampiamente, fino all'Irlanda, all'Italia e all'odierna Ungheria. In alcuni luoghi i Celti erano aggressivi predoni e invasori, ma altrove la diffusione della cultura materiale celtica potrebbe aver coinvolto solo piccoli movimenti di persone, o nessuno. Il primo stile di La T\u00e8ne adatt\u00f2 motivi ornamentali di culture straniere a qualcosa di decisamente nuovo; la complicata miscela di influenze tra cui l'arte scita e quella dei Greci e degli Etruschi, tra gli altri. L'occupazione achemenide della Tracia e del Regno di Macedonia intorno al 500 a.C. \u00e8 un fattore di incerta importanza. Lo stile La T\u00e8ne \u00e8 \"un'arte curvilinea altamente stilizzata basata principalmente su motivi vegetali e fogliame classici come forme di palmette frondose, viti, viticci e fiori di loto insieme a spirali, rotoli a S, forme di lira e tromba\".\nGli oggetti pi\u00f9 sontuosi, i cui materiali imperituri tendono a significare che sono i meglio conservati oltre alla ceramica, non confutano le visioni stereotipate dei Celti che si trovano negli autori classici, dove sono rappresentati come principalmente interessati a banchetti e combattimenti, pure come ostentato display. La societ\u00e0 era dominata da un'aristocrazia guerriera e l'equipaggiamento militare, anche se nelle versioni cerimoniali e contenitori per bevande, rappresentano la maggior parte dei reperti pi\u00f9 grandi e spettacolari, oltre ai gioielli. Sfortunatamente per l'archeologia, le ricche sepolture principesche del periodo Hallstattiano si ridussero notevolmente, in parte a causa di un cambiamento dei riti funebri dall'inumazione alla cremazione.\nIl \"Torque\" era evidentemente un indicatore chiave dello status sociale ed era ampiamente indossato, in una gamma di metalli che senza dubbio rifletteva la ricchezza del proprietario. Anche braccialetti e bracciali erano comuni. Un'eccezione alla generale mancanza di raffigurazioni della figura umana e costituita dai numerosi resti, purtroppo rovinati causa la fattura lignea, estratti da alcuni siti coperti d'acqua: figure scolpite di parti del corpo o intere figure umane che si presume fossero offerte votive preparate dai supplici (spesso malati). Il pi\u00f9 grande di questi siti, a Source-de-la-Roche, Chamali\u00e8res, in Francia, ha prodotto oltre 10.000 frammenti, per lo pi\u00f9 ora conservati a Clermont-Ferrand.\nSi distinguono diverse fasi dello stile, sotto una variet\u00e0 di nomi, tra cui serie numeriche (De Navarro) e alfabetiche. In generale, c'\u00e8 un ampio accordo su come delimitare le fasi, ma i nomi usati differiscono e che si siano susseguiti in sequenza cronologica \u00e8 ora molto meno certo. In una versione della divisione di Jacobsthal, la fase \"precoce\" o \"rigorosa\", De Navarro I, in cui i motivi importati rimangono riconoscibili, \u00e8 seguita dal \"vegetale\", \"Vegetale continuo\", \"stile Waldalgesheim \" o De Navarro II, dove l'ornamento \u00e8 \"tipicamente dominato da viticci di vario tipo in continuo movimento, che si torcono e si girano con un movimento irrequieto sulla superficie\".\nDopo il 300 a.C. circa lo stile, oggi De Navarro III, pu\u00f2 essere suddiviso in stili \"plastico\" e \"a spada\", quest'ultimo ritrovato principalmente su foderi e il primo con decorazioni in altorilievo. Lo studioso Vincent Megaw lo ha definito uno \"stile disneyano\" di teste d'animali simili a cartoni animati all'interno dello stile plastico, e anche \"Arte del periodo degli \"Oppida\" del 125-50 a.C.\" De Navarro distingue l'arte \"insulare\" delle Isole Britanniche, fino al 100 a.C. circa, come Stile IV, seguito da Stile V, e la separatezza degli stili celtici insulari \u00e8 ampiamente riconosciuta.\nL'arte spesso spettacolare dei pi\u00f9 ricchi celti continentali precedenti, prima che fossero conquistati dai romani, spesso adott\u00f2 elementi di stili romani, greci e altri \"stranieri\" (e possibilmente us\u00f2 artigiani importati) per decorare oggetti che erano tipicamente celtici. Quindi un \"torque\" nella ricca Tomba di Vix termina in grandi palle in un modo che si trova in molti altri ma qui le estremit\u00e0 dell'anello sono formate come le zampe di un leone o di una bestia simile, senza fare una connessione logica alle palle, e cos\u00ec via. all'esterno dell'anello due minuscoli cavalli alati siedono su placche finemente lavorate. L'effetto \u00e8 impressionante ma alquanto incongruo rispetto a un altrettanto ostentato \"torque\" britannico dello Snettisham Hoard realizzato 400 anni dopo e utilizza uno stile che ha maturato e armonizzato gli elementi che lo compongono. Il Calderone di Gundestrup del I secolo a.C. \u00e8 il pi\u00f9 grande pezzo di argento europeo dell'et\u00e0 del ferro (diametro 69\u00a0cm, altezza 42\u00a0cm) ma sebbene gran parte della sua iconografia sembri chiaramente celtica, gran parte non lo \u00e8 e il suo stile \u00e8 pertanto molto dibattuto: potrebbe essere di manifattura trace e, per confondere ulteriormente le cose, \u00e8 stato trovato in una palude nel nord della Danimarca! L'Elmo di Agris in foglia d'oro su bronzo mostra chiaramente l'origine mediterranea dei suoi motivi decorativi.\nNel IV-III secolo a.C. i Celti iniziarono a produrre monete, imitando i tipi greci e poi romani, inizialmente abbastanza da vicino, ma gradualmente lasciando che il proprio gusto prendesse il sopravvento, in modo che le versioni basate su teste classiche sobrie spuntassero enormi masse ondulate di capelli molte volte pi\u00f9 grandi rispetto alle loro facce, ei cavalli diventano formati da una serie di elementi vigorosamente curvi.\nUna forma apparentemente unica nel sud della Gran Bretagna era lo specchio con una maniglia e una complessa decorazione, per lo pi\u00f9 incisa, sul retro della lastra di bronzo; il lato anteriore \u00e8 molto lucido per fungere da specchio. Ciascuno degli oltre 50 specchi trovati ha un design unico, ma la forma essenzialmente circolare dello specchio ha presumibilmente dettato i sofisticati motivi astratti curvilinei che dominano la loro decorazione.\nNonostante l'importanza dell'Irlanda per l'arte celtica altomedievale, il numero di manufatti che mostrano lo stile La T\u00e8ne trovati in Irlanda \u00e8 piccolo, sebbene siano spesso di altissima qualit\u00e0. Alcuni aspetti della lavorazione dei metalli di Hallstatt erano apparsi in Irlanda, come le chapes del fodero, ma lo stile La T\u00e8ne non si trova in Irlanda prima di un certo punto tra il 350-150 a.C., e fino a quando quest'ultima data si trova principalmente nella moderna Irlanda del Nord, in particolare in una serie di placche per fodero incise. Da allora in poi, nonostante l'Irlanda rimanga al di fuori dell'Impero Romano che inghiott\u00ec le culture celtiche continentale e britannica, l'arte irlandese \u00e8 soggetta a continue influenze dall'esterno, attraverso il commercio e probabilmente periodici afflussi di rifugiati dalla Gran Bretagna, sia prima che dopo l'invasione romana. Rimane incerto se alcuni degli oggetti pi\u00f9 importanti trovati del periodo siano stati realizzati in Irlanda o altrove, fino alla Germania e all'Egitto in casi specifici.\nMa in Scozia e nelle parti occidentali della Gran Bretagna, dove i romani e successivamente gli anglosassoni furono in gran parte trattenuti, le versioni dello stile La T\u00e8ne rimasero in uso fino a quando divenne una componente importante del nuovo stile insulare che si svilupp\u00f2 per soddisfare le esigenze di popolazioni appena cristianizzate. In effetti, nell'Inghilterra settentrionale e in Scozia la maggior parte dei reperti \u00e8 posteriore all'invasione romana del sud. Tuttavia, mentre ci sono bei reperti irlandesi del I e II secolo, c'\u00e8 poco o nulla nello stile La T\u00e8ne del III e IV secolo, un periodo di instabilit\u00e0 in Irlanda.\nDopo le conquiste romane, alcuni elementi celtici rimasero nell'arte popolare, in particolare ceramiche romane antiche, di cui la Gallia era in realt\u00e0 il pi\u00f9 grande produttore, principalmente in stili italiani, ma produceva anche opere di gusto locale, tra cui figurine di divinit\u00e0 e oggetti dipinti con animali e altri soggetti in stili altamente formalizzati. La Britannia romana produsse oggetti \"ibridi\" di forma romana, come la fibula, e ornamenti lateniani, la cui datazione pu\u00f2 essere difficile: es. un collare d'ottone incernierato databile alla conquista romana mostra decorazioni celtiche in contesto romano. La Gran Bretagna fece anche pi\u00f9 uso dello smalto rispetto alla maggior parte dell'Impero romano e su oggetti pi\u00f9 grandi. Il suo sviluppo della tecnica \"champlev\u00e9\" fu importante per l'arte medievale dell'intera Europa, quando l'energia e la libert\u00e0 creative derivate dalla decorazione insulare fu un elemento importante. La ricca produzione di fibule penanulari e fibule \"dragonesche\" e delle c.d. \"ciotole appese\" (es. la Patera di Staffordshire Moorlands) dimostra poi una continuit\u00e0 tra la decorazione celtica antica e la fioritura dell'arte cristiana insulare dal VI secolo.\nAlto Medioevo - Arte celtica tarda.\nL'Irlanda e la Gran Bretagna post-romana.\nL'arte celtica nel Medioevo fu praticata dai popoli d'Irlanda e di parti della Gran Bretagna per 700 anni, dal ritiro romano dalla Gran Bretagna nel V secolo all'istituzione dell'Arte romanica nel XII secolo. Attraverso la missione evangelizzatrice hiberno-scozzese, l'arte celtica influenz\u00f2 lo sviluppo dell'arte di tutto il Nord Europa.\nIn Irlanda esisteva un'eredit\u00e0 celtica ininterrotta da prima della presenza romana in Gran Bretagna (mai estesasi fino alla \"Verde Isola\") anche se in realt\u00e0 gli oggetti irlandesi in stile La T\u00e8ne sono molto rari. I secoli V-VII furono una continuazione dell'arte di La T\u00e8ne della tarda Et\u00e0 del ferro, con molti segni d'influenza romana e romano-britannica gradualmente penetrati. Con l'arrivo del cristianesimo, l'arte irlandese fu influenzata sia dalla tradizione mediterranea sia da quella germanica degli Anglosassoni, creando la c.d. \"Arte insulare\" o \"Arte iberno-sassone\" che ha avuto la sua et\u00e0 d'oro nell'VIII-IX secolo, prima che le incursioni dei Vichinghi interrompessero gravemente la vita monastica e portassero influenze scandinave (sia tramite i vichinghi sia tramite i c.d. \"Vichingo-gaelici\") nell'arte insulare. L'invasione dei Normanni nel biennio 1169-1170 chiuse l'esperienza artistica celtica ed introdusse in Irlanda lo stile romanico europeo.\u00a0\nNel VII-IX secolo, missionari irlandesi si recarono in Northumbria (Gran Bretagna), portando con s\u00e9 la tradizione insulare del manoscritto miniato che entr\u00f2 in contatto con la conoscenza e i motivi anglosassoni della lavorazione dei metalli. Nei monasteri della Northumbria queste competenze si fusero e da l\u00ec furono sia ritrasmesse in Scozia e in Irlanda, sia diffuse nell'Eptarchia anglosassone. Alcuni dei capolavori di lavorazione del metallo creati includono la Fibula di Tara, il Calice di Ardagh e il Calice di Derrynaflan. Le nuove tecniche impiegate erano la filigrana e l'intaglio a trucioli, mentre i nuovi motivi includevano motivi intrecciati e ornamenti animali. L'Evangeliario di Durrow \u00e8 il primo Evangeliario miniato con scene \"insulare\" (circa 700), mentre l'Evangeliario di Lindisfarne presenta uno stile iberno-sassone completamente sviluppato con pagine-tappeto che brillano di un'ampia tavolozza di colori. Quest'arte raggiunse il suo apice alla fine dell'VIII secolo con il Libro di Kells, il manoscritto insulare pi\u00f9 elaborato. Gli stili artistici insulari anticlassici furono portati nelle missioni irlandesi nell'Europa continentale e, nel corso del Medioevo, influenzarono l'Arte carolingia, il Romanico ed il Gotico.\nNel IX-XI secolo, l'argento puro divenne un bene comune nell'Eptarchia, probabilmente a causa della maggiore quantit\u00e0 del metallo in circolazione dovuta al commercio e alle incursioni vichinghe, e durante questo periodo furono create in Irlanda una serie di magnifiche fibule penanulari d'argento. Pi\u00f9 o meno nello stesso periodo la produzione di manoscritti inizi\u00f2 a diminuire, non solo a causa dei \"raid\" vichinghi contro i monasteri. La scultura inizi\u00f2 a fiorire tramite il modello della c.d. \"Alta croce\" (en \"High Cross\"): grandi croci di pietra che contenevano scene bibliche in rilievo scolpito. Questa forma d'arte raggiunse il suo apice all'inizio del X secolo e ha lasciato molti ottimi esempi come la c.d. \"Croce di Muiredach\" a Monasterboice e la \"Croce di Ahenny\".\nL'impatto dei vichinghi sull'arte irlandese non si vide fino alla fine dell'XI secolo, quando la gioielleria irlandese inizia a imitare gli stili scandinavi \"Ringerike\" \"Urnes\": es. \"Croce di Cong\" e il Santuario di Manchan. Queste influenze sono state trovate non solo nel centro norreno di Dublino ma anche altrove: v.si \"Croce di Doorty\" a Kilfenora e le croci alla Rocca di Cashel.\nAlcuni manoscritti insulari potrebbero essere stati prodotti in Galles, inclusi il Libro di Lichfield e i Vangeli di Hereford dell'VIII secolo. Il tardo Salterio Ricemarch insulare dell'XI secolo fu certamente scritto in Galles e mostra anche una forte influenza vichinga.\nL'arte della Dumnonia storica, della Cornovaglia moderna, del Devon, del Somerset e della Bretagna sulla costa atlantica \u00e8 ora abbastanza scarsamente attestata e quindi meno conosciuta poich\u00e9 queste aree in seguito furono incorporate in Inghilterra (e Francia) nel periodo medievale e della prima et\u00e0 moderna. Tuttavia studi archeologici in siti come il Castello di Cadbury (Somerset), Tintagel, e pi\u00f9 recentemente a Ipplepen indicano una societ\u00e0 altamente sofisticata in gran parte alfabetizzata con forte influenza e connessioni sia con il Mediterraneo bizantino che con l'Atlantico Irlandesi e britannici in Galles e nel \"Vecchio Nord\". Molti croci, monumenti e lapidi come la Pietra di Re Doniert, la pietra Drustanus e il famigerato Artognou pietra mostrano le prove per una popolazione sorprendentemente cosmopolita sub-romana parlare e scrivere in entrambe Brittonic e latina e con almeno una certa conoscenza di Ogham indicati da diverse pietre esistenti nella regione. I manoscritti bretoni e soprattutto della Cornovaglia sono sopravvissuti estremamente rari, ma includono le manomissioni di Bodmin dimostrano una forma regionale dello stile insulare.\nPitti (Scozia).\nDal V alla met\u00e0 del IX secolo, l'arte dei Pitti \u00e8 conosciuta principalmente attraverso la scultura in pietra e un numero minore di pezzi di metallo, spesso di altissima qualit\u00e0; non sono noti codici miniati. I Pitti condividevano la Scozia moderna con una zona d'influenza culturale irlandese sulla costa occidentale, compresa Iona, e il regno anglosassone della Northumbria a sud. Dopo la cristianizzazione, gli stili insulari hanno fortemente influenzato l'arte dei Pitti, con intrecci prominenti sia nella lavorazione dei metalli sia nelle pietre (c.d. \"Pietre pitte\").\nLa pesante catena d'argento Whitecleuch ha simboli dei Pitti sui suoi terminali e sembra essere l'equivalente di una \"torque\". I simboli si trovano anche su targhe del tesoro della Legge di Norrie. Si pensa che questi siano pezzi relativamente precedenti. Il San Ninian Isola del tesoro d'argento penannular spille, ciotole e altri oggetti viene dal largo della costa della terra dei Pitti ed \u00e8 spesso considerato come la maggior parte della produzione dei Pitti, che rappresenta la migliore sopravvivenza del ritardo dei Pitti in metallo, da circa 800 d.C.\nXIX secolo - il \"Celtic Revival\".\nLa rinascita dell'interesse per l'arte visiva celtica arriv\u00f2 qualche tempo dopo il rinato interesse per la letteratura celtica. Nel 1840 le riproduzioni di spille celtiche e altre forme di lavorazione dei metalli erano di moda, inizialmente a Dublino, ma in seguito a Edimburgo, Londra e altri paesi. L'interesse fu stimolato dalla scoperta nel 1850 della Spilla Tara, che fu vista a Londra e Parigi nei decenni successivi. La reintroduzione della fine del XIX secolo di croci celtiche monumentali per tombe e altri monumenti commemorativi \u00e8 stato probabilmente l'aspetto pi\u00f9 duraturo del risveglio, quello che si \u00e8 diffuso ben al di fuori delle aree e delle popolazioni con una specifica eredit\u00e0 celtica. L'intreccio \u00e8 tipico di questi elementi ed \u00e8 stato utilizzato anche come stile di decorazione architettonica, specialmente in America intorno al 1900, da architetti come Louis Sullivan, e in vetro colorato e stencil da parete di Thomas A. O'Shaughnessy, entrambi con sede a Chicago con la sua numerosa popolazione irlandese-americana. Lo \"stile plastico\" della prima arte celtica era uno degli elementi che alimentavano lo stile decorativo \"Art Nouveau\", molto consapevolmente cos\u00ec nel lavoro di designer come Archibald Knox (originario dell'Isola di Man), che ha lavorato molto per \"Liberty &amp; Co\".\nIl movimento \"Arts and Crafts\" in Irlanda abbracci\u00f2 inizialmente lo stile celtico salvo poi recedere negli anni '20. Il governatore della \"National Gallery of Ireland\", Thomas Bodkin, scrivendo sulla rivista \"The Studio\" nel 1921, attir\u00f2 l'attenzione sul declino dell'ornamento celtico nella sesta mostra della Arts and Crafts Society of Ireland disse: \"L'arte nazionale di tutto il mondo ha scoppi\u00f2 molto tempo fa, gli stretti confini entro i quali \u00e8 cullato, e diventa pi\u00f9 cosmopolita nello spirito con ogni generazione successiva\". George Atkinson, scrivendo la prefazione al catalogo di quella stessa mostra, ha sottolineato la disapprovazione della societ\u00e0 per qualsiasi indebita enfasi sull'ornamento celtico a scapito del buon design. \"La supplica speciale a nome dell'ornamento tradizionale nazionale non \u00e8 pi\u00f9 giustificabile.\" Lo stile era servito alla causa nazionalista come emblema di una distinta cultura irlandese, ma presto le mode intellettuali abbandonarono l'arte celtica guardando nostalgicamente all'indietro.\nL'interlace, che \u00e8 ancora visto come una forma di decorazione \"celtica\", ignorando in qualche modo le sue origini germaniche e il posto altrettanto importante nell'arte medievale anglosassone e scandinava, \u00e8 rimasto un motivo in molte forme di design popolare, specialmente nei paesi celtici, e soprattutto l'Irlanda, dove rimane una firma di stile nazionale. Negli ultimi decenni \u00e8 stato utilizzato in tutto il mondo nei tatuaggi, e in vari contesti e media in opere fantasy con un'ambientazione quasi del Medioevo. \"The Secret of Kells\" \u00e8 un film d'animazione del 2009 che romanza l'origine del Libro di Kells e ricorre ampiamente a motivi del \"design\" Insulare.\nNegli anni '80 era iniziata una nuova rinascita celtica, che continua ancora oggi. Spesso questo movimento della fine del XX secolo viene definito Rinascimento celtico. Negli anni '90 il numero di nuovi artisti, artigiani, designer e rivenditori specializzati in gioielli e artigianato celtico era in rapido aumento. Il Rinascimento celtico \u00e8 stato un fenomeno internazionale, con i partecipanti non pi\u00f9 limitati ai soli paesi celtici del Vecchio Mondo.\nIl 9 giugno \u00e8 stata designata \"Giornata internazionale dell'arte celtica\" nel 2017 da un gruppo di artisti e appassionati celtici contemporanei. La giornata \u00e8 un'occasione per mostre, promozioni, workshop e dimostrazioni.\nScultura.\nStatuaria.\nLa statuaria \u00e8 considerata come \"eccezionale\" nel contesto artistico celtico che \u00e8 stata da sempre considerato non figurativa. Di conseguenza, la scultura era considerata una forma d'arte poco praticata dalle popolazioni celtiche e/o fortemente influenzata dalla cultura mediterranea (Greci e Romani). La proliferazione di scoperte e nuovi studi su vecchie scoperte scuote questa osservazione. Senza che sia ancora possibile determinare un'evoluzione globale, nel tempo e nello spazio, diventa possibile definire alcune serie.\nStele e statue-stele compaiono nelle residenze nobiliari di Hallstatt: nel W\u00fcrttemberg del VI secolo a.C. o a Vix in C\u00f4te-d'Or ove sono stati ritrovati dei frammenti. I due pezzi pi\u00f9 significativi di questo \"corpus\" sono il c.d. \"Guerriero di Hirschlanden\" e il \"Principe di Glauberg\" (de. \"Keltenf\u00fcrst\"), entrambi realizzati in arenaria e rinvenuti presso il tumulo di un capo/eroe che quasi sicuramente raffiguravano. Nella regione storica della Gallia Narbonense (pi\u00f9 o meno sovrapponibile all'attuale regione francese dell'Occitania) svilupp\u00f2 un \"corpus\" di stele antropomorfe in un periodo pi\u00f9 o meno sovrapponibile a quello delle statue tardo-hallstattiane tedesche. Si tratta di blocchi di sezione rettangolare o quadrata, anepigrafi, generalmente senza figurazione di arti o teste, anche se alcune stele hanno palesemente subito una decapitazione volontaria (come nel sito di Touri\u00e8s) ma con corazze stilizzate (ne sono addirittura riconoscibili le spalline) del tipo \"Kardiophylax\", a volte assimilate a uno scudo, e la cintura. Anche queste stele, come in altre culture antiche, potrebbero essere state dipinte. Esiste poi un \"corpus\" di stele antropomorfe ispaniche denominate dallo studioso Emil H\u00fcbner i \"Guerreros galaicos\" (trad. dallo spagnolo in \"Guerrieri galleci\") molto simili al \"Principe di Glauberg\" ed al \"Guerriero di Hirschlanden\". Tale similitudine si manifesta sia a livello evolutivo (si tratta anche in questo caso di stele antropomorfe sviluppate a partire da statue-stele precursori), sia stilistico (\u00e8 anche in questo caso la raffigurazione delle \"torque\" e delle spade celtiche a confermare la contiguit\u00e0 spazio-temporale con le culture del ferro precedenti l'occupazione romana dei territori), sia nella ripresa della \"grandezza naturale\" e da ultimo nell'utilizzo, essendo anche i \"Guerreros\" utilizzati a scopo sia celebrativo d'un eroe estinto sia a scopo tutelare come divinit\u00e0 guerriera posta in prossimit\u00e0 della cinta muraria dell'insediamento.\nLe stele iberiche e liguri, le statue-stele celtibere, narbonensi e tardo-hallstattiane della Germania manifestano dunque una serie di legami stilistici che ci permettono di supporre scambi culturali tra questi bacini di produzione d'opere d'arte sia durante l'arcaica sia durante la piena et\u00e0 celtica. Integrandosi su questo sostrato, l'arte romana, nella sua accezione \"provinciale\", port\u00f2 alla produzione delle statue gallo-romane (il \"Guerriero di Vach\u00e8res\" e il \"Guerriero di Mondragon\" esposti al \"Mus\u00e9e lapidaire\" d'Avignone, entrambe datate al I secolo a.C.) erroneamente ritenute per molto tempo le uniche manifestazioni della statuaria gallica.\nSempre nella Narbonense, nella regione di N\u00eemes, furono rinvenuti una serie di piccoli busti di fattura abbastanza simile, atati al VI-V secolo a.C.: i c.d. \"Busti di Sainte-Anastasie\", scoperti in un campo a una dozzina di chilometri da N\u00eemes, o il \"Busto di Corconne\". Evidenziata dal ritrovamento delle quattro statue della c.d. \"Fortezza di Paule\", la serie di busti su piedistallo \u00e8 ancora oggetto di speculazioni sulla sua influenza cronologica. Un'altra delle sue peculiarit\u00e0 \u00e8 la sua distribuzione spaziale molto pi\u00f9 ampia rispetto alle altre serie di statue. Questa distribuzione spaziale copre infatti almeno l'Armorica e la Gallia Centrale, con una relativa concentrazione di opere nel territorio dei Biturigi (trib\u00f9 gallica che secondo Tito Livio, \"Ab Urbe condita\", V, avrebbe dominato sulle altre nel corso del VI secolo a.C.), ma \u00e8 probabile che superi i confini della Gallia stessa. Il rinvenimento negli Anni 60 di ex-voto in legno intagliato presso le sorgenti della Senna e nel santuario della sorgente del Roches (vicino a Clermont-Ferrand, nel Puy-de-D\u00f4me) hanno poi permesso agli studiosi di approfondire la statuaria lignea gallica, consegnando un numero molto elevato di statuette, principalmente di quercia e faggio, ivi depositate come ex voto.\nStatue di guerrieri e altri membri della \"\u00e9lite\" galliche del IV-II secolo a.C. scolpite a tutto tondo, pi\u00f9 o meno a grandezza naturale, rappresentati seduti a gambe incrociate, con oggetti simbolici tra le mani, sono state scoperte presso l'Acropoli Preistorica di Roquepertuse e a Glanum, unitamente ai frammenti di statue provenienti dal \"Oppidum\" di Entremont.\nL'arte celtica ha poi prodotte molte opere raffiguranti soggetti zoomorfi o mostruosi: anzitutto la ricca produzione celtiberica dei \"Verraco\", grandi sculture zoomorfe di pietra, molto stilizzate, raffiguranti cinghiali o tori; la frequente raffigurazione del cinghiale, simbolo dei Druidi, la classe dirigente sacerdotale, su idoli ed insegne militari (es. il c.d. \"Cinghiale di Soulac-sur-Mer\"); la c.d. \"Tarasca di Noves\"; ecc.\nAlte croci.\nUna Alta croce detta talvolta impropriamente Croce astile (irlandese \"cros ard / ardchros\"; gaelico scozzese \"crois \u00e0rd / \u00e0rd-chrois\", gallese \"croes uchel / croes eglwysig\") \u00e8 una croce cristiana in pietra eretta solitaria in un luogo e spesso riccamente decorata e scolpita. Essa \u00e8 un lato tipico della prima tradizione medievale di Irlanda e Britannia, spesso in luoghi aperti. Questa fu probabilmente l'unione della tradizione di realizzare croci in legno unitamente alla memoria delle pietre memoriali celtiche pagane; le pietre pitiche di Scozia ne possono aver influenzato la forma. I primi esempi giunti fino a noi risalgono all'epoca dell'anglosassone Regno di Northumbria che venne convertito al cristianesimo per opera di missionari irlandesi. Non \u00e8 chiaro se tale tradizione abbia preso piede prima in Irlanda o in Britannia.\nLe decorazioni a rilievo presenti sono un misto di figure religiose e decorazioni come nodi celtici, tralci d'uva e decorazioni tipici anche dei manoscritti minati. Queste decorazioni erano solitamente dipinte, ma su croci esposte all'aperto, si pens\u00f2 di rendere tali decorazioni pi\u00f9 durature scolpendole cos\u00ec da lasciar intuire maggiormente anche il chiaroscuro delle varie scene.\nLe croci pi\u00f9 antiche erano solitamente alte circa due metri, anche se esempi pi\u00f9 tardi in Irlanda giungono anche ai tre metri. Gli esempi anglosassoni di solito si presentano pi\u00f9 fini rispetto a quelli irlandesi, ma possono per contro essere grandi; le croci realizzate nella Northumbria sono contraddistinte da una presenza maggiore di decorazioni ornamentali pi\u00f9 che di figure. Le croci spesso, ma non obbligatoriamente, presentano un anello di pietra all'altezza dell'intersezione dei due bracci, formando cos\u00ec una croce celtica. Il termine \"alta croce\" \u00e8 in particolare utilizzato per descrivere gli esemplari presenti in Irlanda e Scozia ma la tradizione prosegue anche in variazioni regionali.\nAlcune croci vennero erette appena fuori da chiese o monasteri, lungo alcune strade o per segnalare luoghi importanti, a incroci di strade o a segnare vie sacre. Quando queste iniziarono ad essere utilizzate come croci di preghiera, vennero spesso spostate dalle loro collocazioni originarie. Durante il \"Celtic revival\" del XIX secolo vi fu un \"revival\" di croci con decorazioni di stile insulare per tombe e memoriali che si trovano ancora oggi in diverse parti del mondo.\nPietre pitte.\nLe pietre dei Pitti erano lastre di roccia rettangolare con una croce scolpita in rilievo sulla faccia della lastra, con altre immagini e forme scolpite ovunque. Sono organizzate dagli studiosi in 3 Classi, in base al periodo d'origine.\nImportanti collezioni di pietre dei Pitti si trovano a: Meigle, St Vigeans (Angus) e St Andrew's Cathedral (Fife) (tutta la Scozia storica), il \"National Museum of Scotland\" (che espone anche quasi tutti i principali reperti metallici sopravvissuti dei Pitti), il \"Meffan Institute\" di Forfar ( Angus ), Inverness Museum, Groam House Museum, Rosemarkie and Tarbat Discovery Centre, Portmahomack (entrambi Easter Ross) e \"Tankerness House Museum\" a Kirkwall, nelle Isole Orcadi.\nPittura.\nManoscritti miniati.\nLa produzione iberno-sassone di miniature era caratterizzata principalmente dall'uso d'una decorazione astratta a struttura lineare continua, con motivi decorativi, soprattutto a intreccio, inseriti in precisi schemi geometrici, e dall'uso di colori vivaci, accostati per contrasto, che costituiscono parte essenziale della composizione.\nLe decorazioni miniate appartengono a 4 tipologie principali:\nIl pi\u00f9 antico manoscritto irlandese pervenutoci (nonch\u00e9 secondo salterio latino pi\u00f9 antico) \u00e8 probabilmente il \"Cathach di san Columba\" (VII secolo), un salterio mutilo, la cui decorazione \u00e8 ridotta alle lettere iniziali ornate dell'inizio di ciascun salmo.\nOreficeria.\nL'oreficeria \u00e8 la branca artistica degli antichi Celti della quale sono sopravvissute le maggiori testimonianze. Tipici dell'artigianato celtico, gallico in particolare, sono i \"torque\", collane o bracciali propiziatori realizzati in oro, argento o bronzo. Altri manufatti artistici celtici conservati sono gioielli, coppe e paioli. Gli oggetti metallici, al termine della lavorazione, venivano abbelliti mediante applicazioni di materiale colorato. Su numerosi manufatti si hanno infatti, a partire dal IV secolo a.C., testimonianze di fusioni di smalti, ottenuti con una particolare pasta di vetro. Questo smalto di colore rosso era inizialmente fissato tramite una fine reticella di ferro, unitamente al corallo mediterraneo, direttamente sugli oggetti, quasi rappresentassero una forma magica di sangue, \"pietrificato del mare\" e uscito dal fuoco. A partire dal III secolo a.C., con l'evoluzione della tecnica di fusione, furono sviluppati nuovi oggetti, quali braccialetti di vetro policromo, e sviluppate nuove tecniche come l'applicazione diretta e fusione dello smalto su spade e parure, senza l'utilizzo di strutture di supporto. Nuovi colori, come il giallo e il blu, furono introdotti a partire dal II-I secolo a.C. anche se il rosso rimase il colore predominante.\n\"Torque\".\nLa torque, anche torquis, torc o torq (dal latino \"torquis\" o \"torques\", da \"torqu\u0115o\", it. \"torcere\"), \u00e8 il gioiello celtico per antonomasia. Si tratta di un collare o un girocollo (pi\u00f9 raramente un bracciale) solitamente d'oro o bronzo (pi\u00f9 raramente d'argento) realizzato con una disposizione a tortiglione da cui deriva il nome.\nPer i Celti la \"torque\" era molto pi\u00f9 di un gioiello: era un oggetto mistico, parte integrante dell'identit\u00e0 del popolo. Costituiva una sorta di segno tipico della divinit\u00e0 e, di conseguenza, indossandola ci si garantiva protezione. Era un talismano catalizzatore e avvicinava l'uomo agli d\u00e8i concentrandone l'energia mistica sul proprio corpo. La \"torque\" indicava l'alto rango di chi la indossava e per questo motivo veniva spesso utilizzata nelle raffigurazioni delle divinit\u00e0 oltre che utilizzata frequentemente nelle sepolture cerimoniali di individui socialmente importanti come attestato dalla \"Tomba di Hochdorf\" e della \"Tomba di Vix\".\nFibule.\nPoco dopo il 700, iniziarono a essere prodotte nelle isole britanniche grandi fibule in metalli preziosi ornate di gemme: manufatti di fattura pregiatissima, espressione delle mature capacit\u00e0 orafe di artisti, destinate alle \"\u00e9lite\" celtiche. Si ritiene che all'origine di questa nuova, spettacolare produzione di grandi fibule riccamente decorate abbia concorso la \"contaminatio\" artistica veicolata dagli spostamenti dei monaci irlandesi sul continente, interessato nel medesimo periodo alla estrosa produzione orafa delle corti romano-barbariche.\nSi distinguono 3 tipologie di fibule:\nInizialmente un semplice elemento metallico di supporto nel vestiario dei Celti, il cui utilizzo data alla prima et\u00e0 del ferro, le fibule divennero veri e propri oggetti di oreficeria tra l'VIII e il X secolo. Manufatti preziosissimi vennero in quel periodo prodotti per le \u00e9lite gaeliche dominanti in Scozia e Irlanda, costituendosi quale parte fondamentale dell'arte celtica altomedievale e, specificatamente, della cosiddetta arte insulare.\nNumismatica.\nUna monetazione celtica \u00e8 attestata da coniazioni che vanno dal IV secolo a.C. fino alla fine del I secolo a.C. Il passaggio a un'economia monetaria, presso i Celti, avvenne per le relazioni e i contatti commerciali con i Greci e per la presenza dei mercenari celtici presso le comunit\u00e0 greche. Le monete celtiche subirono, quindi, l'influenza della monetazione mediterranea: in origine copiavano i tipi greci, soprattutto le monete del Regno di Macedonia del periodo di Filippo II e di suo figlio Alessandro Magno. Col tempo, la produzione monetale conobbe un'evoluzione, con una progressiva stilizzazione dell'iconografia (un processo che, da una prospettiva greca, potrebbe essere definito di \"imbarbarimento\"). Di conseguenza in diverse monete celtiche si trovano tipi greci o addirittura lettere greche, soprattutto in quelle della Gallia meridionale."}
{"id": "4947895", "revid": "110157", "url": "https://it.wikipedia.org/wiki?curid=4947895", "title": "Museo della galassia", "text": "Il museo della galassia \u00e8 un museo a cielo aperto con giardino che si trova lungo la strada principale in frazione Valdonica, nel comune di Calice al Cornoviglio. Il sito, di propriet\u00e0 dei Bonini, \u00e8 ben conservato ed \u00e8 visitabile su appuntamento.\nStoria.\nIl museo della galassia raccoglie l'opera, oggi definibile di Art Brut, di Umberto \u201cRenato\u201d Bonini.\nNegli anni sessanta, Bonini ha una visione durante il coma che segue il suo esaurimento nervoso culminato in un ricovero psichiatrico: una struttura circolare, un vortice verticale allungato verso la luce, volti sconosciuti. Quando viene dimesso riconosce quella geografia fantastica in una collina dell'entroterra spezzino dove si trasferisce. Dall'inizio degli anni settanta sino alla morte vive in quello spazio dedicandosi alla costruzione di un proprio universo, una vera e propria opera architettonica na\u00eff.\nL'opera.\nNei 6.000 m2 di terreno, con sassi arrotondati di fiume, d\u00e0 vita a un grande castello circolare, attorniato da scalinate, torri e sentieri. \nSulle pareti pone una serie di volti in pietra, inventa fontane con forme genitali e sculture, realizza un giardino botanico. \nCon chilometri di tondino di ferro, intrecciato e dipinto, crea un recinto di pannelli artistici e, negli spazi intorno alla casa-castello, una galassia, con globi colorati circolari, uniti fra loro da spirali per un'altezza di diversi metri. Le sue ceneri riposano alla base di una torre; il sito \u00e8 di propriet\u00e0 dei figli."}
{"id": "4947897", "revid": "63756", "url": "https://it.wikipedia.org/wiki?curid=4947897", "title": "Cantone di Remire-Montjoly", "text": "Il cantone di Remire-Montjoly \u00e8 un cantone francese dell'arrondissement di Caienna, nel dipartimento d'oltremare della Guyana.\n\u00c8 formato dal solo comune di Remire-Montjoly."}
{"id": "4947899", "revid": "110157", "url": "https://it.wikipedia.org/wiki?curid=4947899", "title": "Cantone di Roura", "text": "Il cantone di Roura \u00e8 un cantone francese dell'arrondissement di Caienna, nel dipartimento d'oltremare della Guyana.\n\u00c8 formato dal solo comune di Roura."}
{"id": "4947900", "revid": "63756", "url": "https://it.wikipedia.org/wiki?curid=4947900", "title": "Cantone di Saint-Georges-de-l'Oyapock", "text": "Il cantone di Saint-Georges-de-l'Oyapock \u00e8 un cantone francese dell'arrondissement di Caienna, nel dipartimento d'oltremare della Guyana.\n\u00c8 formato dai comuni di:"}
{"id": "4947904", "revid": "110157", "url": "https://it.wikipedia.org/wiki?curid=4947904", "title": "Cantone di Sinnamary", "text": "Il cantone di Sinnamary \u00e8 un cantone francese dell'arrondissement di Caienna, nel dipartimento d'oltremare della Guyana.\n\u00c8 formato dai comuni di Sinnamary e di Saint-\u00c9lie."}
{"id": "4947906", "revid": "599013", "url": "https://it.wikipedia.org/wiki?curid=4947906", "title": "Gi\u014drgos Kezos", "text": "Carriera.\nHa giocato per la nazionale cipriota dal 1981 al 1984 collezionando 12 presenze."}
{"id": "4947909", "revid": "114744991", "url": "https://it.wikipedia.org/wiki?curid=4947909", "title": "Cantone di Caienna-Nord-Ovest", "text": "Il cantone di Caienna-Nord-Ovest \u00e8 un cantone francese dell'arrondissement di Caienna, nel dipartimento d'oltremare della Guyana.\nComprende parte del comune di Caienna."}
{"id": "4947911", "revid": "114745073", "url": "https://it.wikipedia.org/wiki?curid=4947911", "title": "Cantone di Caienna-Nord-Est", "text": "Il cantone di Caienna-Nord-Est \u00e8 un cantone francese dell'arrondissement di Caienna, nel dipartimento d'oltremare della Guyana.\nComprende solo parte del comune di Caienna."}
{"id": "4947912", "revid": "599013", "url": "https://it.wikipedia.org/wiki?curid=4947912", "title": "Chr\u012bstos Kasianos", "text": "Carriera.\nHa disputato due incontri con la nazionale cipriota, entrambi nel 1991."}
{"id": "4947914", "revid": "1543377", "url": "https://it.wikipedia.org/wiki?curid=4947914", "title": "I Just Don't Understand", "text": "I Just Don't Understand \u00e8 una canzone della cantante svedese-americana Ann-Margret, scritta da Kent Westberry e Marijohn Wilkin. La versione originale, pubblicata nel 1961 \u00e8 arrivata alla diciassettesima posizione negli States e nella Top 20 nelle varie classifiche australiane, ed \u00e8 stata inclusa nel suo album di debutto, \"On the Way up\", dell'anno seguente. Furono numerosi gli artisti che incisero \"covers\": i Beatles per l'album \"Live at the BBC\", Les Paul &amp; Mary Ford nel 1963, Tom Adderly, che la pubblic\u00f2 come singolo nel 1964 e poi ne incluse una versione \"live\" sull'album \"Live on the Peta Posa Show\" del 1965, Freddie &amp; the Dreamers e i Cresters la registrarono e la commercializzarono, in due versioni differenti, una per ogni artista, nel 1964 e Normie Rowe &amp; the Playboys, i quali pubblicarono la canzone come lato B della \"hit\" \"I Who Have Nothing\" del 1965.\nLa versione dei Beatles.\nVenne registrata il 16 luglio 1963 nel BBC Paris Studio di Londra; fu la terza di cinque canzoni registrate per la decima edizione della trasmissione radiofonica \"Pop Go the Beatles\", trasmessa per la prima volta il 20 agosto. Venne inclusa sull'album \"live Live at the BBC\" del 1994."}
{"id": "4947915", "revid": "114745077", "url": "https://it.wikipedia.org/wiki?curid=4947915", "title": "Cantone di Caienna-Sud-Ovest", "text": "Il cantone di Caienna-Sud-Ovest \u00e8 un cantone francese dell'arrondissement di Caienna, nel dipartimento d'oltremare della Guyana.\nComprende solo parte del comune di Caienna."}
{"id": "4947917", "revid": "3791", "url": "https://it.wikipedia.org/wiki?curid=4947917", "title": "Pelayo", "text": ""}
{"id": "4947918", "revid": "767487", "url": "https://it.wikipedia.org/wiki?curid=4947918", "title": "Paschal\u012bs Christoforou", "text": "Carriera.\nTra il 1983 e il 1984 ha disputato 4 incontri con la nazionale cipriota, segnando anche un gol."}
{"id": "4947920", "revid": "114745092", "url": "https://it.wikipedia.org/wiki?curid=4947920", "title": "Cantone di Caienna-Centre", "text": "Il cantone di Caienna-Centre \u00e8 un cantone francese dell'arrondissement di Caienna, nel dipartimento d'oltremare della Guyana.\nComprende solo parte del comune di Caienna."}
{"id": "4947922", "revid": "686936", "url": "https://it.wikipedia.org/wiki?curid=4947922", "title": "Darqueze Dennard", "text": "Carriera universitaria.\nDopo aver giocato a football per la Twiggs County High School di Jeffersonville, presso la quale gioc\u00f2 sia come defensive back che come wide receiver, Dennard accett\u00f2 la borsa di studio offertagli da Michigan State.\nCome true freshman nel 2010 prese parte a 6 incontri stagionali, partendo 2 volte come titolare e saltandone 5 a causa di un infortunio. L'anno seguente prese parte invece ad 11 incontri, saltandone tuttavia ancora una volta 2 per infortunio. Egli chiuse la stagione con 42 tackle e 3 intercetti, 2 dei quali messi a segno nell'Outback Bowl vinto da Michigan State 33-30 contro Georgia.\nNel 2012 prese finalmente parte a tutti e 13 gli incontri in stagione regolare, partendo ogni volta come titolare mettendo a segno 52 tackle e 3 intercetti, guadagnandosi l'inserimento nel First team All-Big Ten. Nel 2013, suo ultimo anno nell'ateneo del Michigan, Dennard si consacr\u00f2 definitivamente come uno dei migliori cornerback del panorama nazionale, chiudendo la stagione con 59 tackle, 4 intercetti e 10 passaggi deviati, con i quali aiut\u00f2 Michigan State a trionfare nel Big Ten Championship (nel quale sconfisse 34\u201324 Ohio State) e, a distanza di 25 anni dall'ultimo successo, nel prestigiosissimo Rose Bowl (nel quale sconfisse 24-20 Stanford). Tali prestazioni inoltre, gli valsero l'inserimento nel First-team All-American e nuovamente nel First team All-Big Ten e la vittoria nei prestigiosi Jack Tatum Trophy e Jim Thorpe Award.\nVittorie e riconoscimenti\nCarriera professionistica.\nCincinnati Bengals.\nDennard era considerato uno dei migliori cornerback in vista Draft 2014 ed era pronosticato per esser scelto tra met\u00e0 e fine 1\u00ba giro. L'8 maggio fu scelto come 24\u00ba assoluto dai Cincinnati Bengals. Debutt\u00f2 come professionista subentrando nella settimana 2 contro gli Atlanta Falcons e la domenica successiva mise a segno il suo primo sack nella vittoria sui Tennessee Titans. Nella prima stagione gioc\u00f2 con poca consistenza, chiuso dai veterani Terence Newman, Adam Jones e Leon Hall, chiudendo con 17 tackle in 14 presenze, nessuna delle quali come titolare.\nAtlanta Falcons.\nIl 3 agosto 2020 Dennard firm\u00f2 con gli Atlanta Falcons.\nArizona Cardinals.\nIL 3 giugno 2021 Dennard firm\u00f2 con gli Arizona Cardinals. Il 31 agosto fu inserito in lista infortunati."}
{"id": "4947923", "revid": "114745089", "url": "https://it.wikipedia.org/wiki?curid=4947923", "title": "Cantone di Caienna-Sud", "text": "Il cantone di Caienna-Sud \u00e8 un cantone francese dell'arrondissement di Caienna, nel dipartimento d'oltremare della Guyana.\nComprende solo parte del comune di Caienna."}
{"id": "4947924", "revid": "648716", "url": "https://it.wikipedia.org/wiki?curid=4947924", "title": "Kyle Van Noy", "text": "Carriera universitaria.\nDopo aver giocato a football per la McQueen High School della sua citt\u00e0 natale, Reno, presso la quale fu un linebacker ed un wide receiver all-state, Van Noy accett\u00f2 la borsa di studio offertagli da BYU, che fu solo uno dei numerosi atenei (Arizona, Arizona State, Boise State, California, Colorado, UCLA, UNLV, Nevada, San Jose State e Stanford), fattisi avanti per assicurarsi le sue prestazioni.\nDivenuto un giocatore dei Cougars, Van Noy salt\u00f2 l'intera stagione 2009 per una violazione al codice d'onore dell'ateneo. L'anno seguente prese parte a tutti gli incontri in calendario mettendo a segno 35 tackle (24 solitari), chiudendo terzo in squadra con 7,5 tackle con perdita di yard di cui 2 sack. Egli collezion\u00f2 inoltre 2 fumble forzati, 2 pressioni sul quarterback, 2 passaggi deviati ed un fumble recuperato, che ritorn\u00f2 in touchdown con una corsa da 44 yard.\nNel 2011, suo anno da sophomore prese parte a tutti e 13 gli incontri stagionali, partendo 8 volte come titolare, portando a 68 i tackle totali e guidando i Cougars con 15 tackle con perdita di yard, 7 sack, 10 pressioni sul quarterback e 3 intercetti. Durante tale stagione egli fu l'unico giocatore della FBS Division I a mettere a referto almeno una statistica in ognuna delle seguenti categorie: tackle, tackle con perdita di yard, sack, intercetto, passaggio deviato, pressione sul quarterback, fumble recuperato, fumble forzato, calcio bloccato e touchdown. Come l'anno precedente, infatti, Van Noy recuper\u00f2 un fumble (da lui forzato) che ritornato in touchdown valse a BYU i punti necessari per conseguire la vittoria. Al termine della stagione fu eletto nel Phil Steele All-Independent First Team, Yahoo! Sports All-Independent Team e FBS All-Independent Team.\nNel 2012 Van Noy fu leader nella difesa di BYU che fu seconda a livello nazionale contro le corse (84,25 yard a partita concesse), terza in percentuale di conversione di terzi down concessi (27,71%) e yard totali concesse nei terzi down (26,33 yard a partita in media), quarta in yard totali concesse nei primi down (14,83 yard a partita in media) e quinta in punti concessi (176 punti totali). In 13 partite egli mise a segno 53 tackle di cui 22 con perdita di yard, 13 sack, 2 intercetti (di cui uno ritornato in touchdown), 6 fumble forzati, un fumble recuperato (e ritornato in touchdown), 8 pressioni sul quarterback, 5 passaggi deviati e 2 calci bloccati. Una delle sue migliori prestazioni fu nel San Diego County Credit Union Poinsettia Bowl, vinto da BYU contro San Diego State per 23-6, nel quale mise a segno 8 tackle, 1,5 sack, un fumble forzato, un fumble recuperato (e ritornato in touchdown), un intercetto (ritornato in touchdown) ed un punt bloccato. Il giornalista Dick Harmon sostenne che tale performance fu addirittura la migliore di sempre in bowl, messa in mostra da parte di un giocatore dei Cougars. A fine stagione fu inserito nel Third team All-American e si aggiudic\u00f2 il College Football Performance Award sia come miglior difensore dell'anno che come migliore linebacker dell'anno.\nNel suo ultimo anno collegiale, Van Noy in 13 partite mise a segno 70 tackle (di cui 17,5 con perdita di yard), 4 sack, 2 intercetti (di cui uno ritornato in touchdown), 6 fumble forzati, 2 fumble recuperati, 7 passaggi deviati e 12 pressioni sul quarterback venendo inserito per il terzo anno consecutivo nel First-team All-Independent e per il secondo anno consecutivo nel Third team All-American.\nCarriera professionistica.\nDetroit Lions.\nDurante il corso del 2012 Van Noy fu pronosticato per essere scelto tra primo e secondo giro durante il Draft NFL 2013 ma decise di rimanere a BYU un altro anno per concludere il suo percorso sportivo nei Cougars. Nel 2013, considerato il quarto miglior linebacker eleggibile per il Draft, fu ancora una volta pronosticato per essere scelto tra primo e secondo giro durante il Draft NFL 2014, venendo infine selezionato 40\u00ba assoluto dai Detroit Lions. Nella sua prima stagione disput\u00f2 otto partite, nessuna come titolare, mettendo a segno sei tackle.\nNew England Patriots.\nIl 25 ottobre 2016 Van Noy venne scambiato dai Lions, assieme ad una scelta al settimo giro, coi New England Patriots per una scelta al sesto giro nel Draft NFL 2017. Debutt\u00f2 con la nuova maglia in una partita contro i San Francisco 49ers, mettendo a segno un sack e tre tackle. Il 4 dicembre 2016, contro i Los Angeles Rams, realizz\u00f2 il primo intercetto della carriera ai danni del quarterback Jared Goff.\nIl 5 febbraio 2017 Van Noy vinse il suo primo Super Bowl, il LI, disputato contro gli Atlanta Falcons ai tempi supplementari (prima volta nella storia del Super Bowl), con il punteggio di 34-28.\nNel 2018, Van Noy guid\u00f2 la squadra in tackle totali (92), facendo anche registrare 3,5 sack, con New England che si qualific\u00f2 per il terzo Super Bowl consecutivo, dove part\u00ec come titolare nella vittoria contro i Los Angeles Rams per 13-3.\nNel quarto turno della stagione 2019 Van Noy fu premiato come miglior difensore della AFC della settimana dopo avere fatto registrare 8 tackle, 2 sack e 3 fumble forzati nella vittoria sui Buffalo Bills.\nMiami Dolphins.\nIl 16 marzo 2020, Van Noy firm\u00f2 con i Miami Dolphins un contratto quadriennale del valore di 51 milioni di dollari. Nel tredicesimo turno fu premiato come difensore della AFC della settimana dopo avere fatto registrare 8 tackle (di cui 5 con perdita di yard), 3 sack e un passaggio deviato nella vittoria sui Cincinnati Bengals.\nNew England Patriots.\nIl 19 marzo 2021 Van Noy firm\u00f2 un contratto biennale del valore di 13,2 milioni di dollari per fare ritorno ai Patriots."}
{"id": "4947925", "revid": "648716", "url": "https://it.wikipedia.org/wiki?curid=4947925", "title": "Ryan Shazier", "text": "Carriera universitaria.\nCome true freshman, Shazier gioc\u00f2 in tutte e 13 le partite della stagione regolare, scendendo in campo come titolare in 3 occasioni e mettendo a segno 58 tackle e 3 sack. L'anno seguente prese parte a 12 incontri, scendendo sempre in campo come titolare ed incrementando sia le statistiche relative ai tackle (115) che ai sack (5). Nel suo ultimo anno collegiale, Shazier continu\u00f2 a dare segni di crescita, incrementando ulteriormente sia le statistiche relative ai tackle (144) che ai sack (7), venendo inserito sia nel First-team All-Big Ten che nel First-team All-American.\nCarriera professionistica.\nPittsburgh Steelers.\nShazier era considerato uno dei migliori linebacker nel Draft 2014 nel quale era pronosticato per essere selezionato durante il primo giro, si presenta da \"underclassman\", avendo deciso di rendersi eleggibile dopo aver rinunciato al suo ultimo anno da senior al college. L'8 maggio fu scelto come 15\u00ba assoluto dai Pittsburgh Steelers. Debutt\u00f2 come professionista partendo come titolare nella partita della settimana 1 vinta contro i Cleveland Browns, mettendo a segno 6 tackle. La settimana successiva and\u00f2 per la prima volta in doppia cifra coi tackle, undici, e devi\u00f2 un passaggio nella sconfitta casalinga coi Baltimore Ravens. Nella settimana 3 contro i Panthers sub\u00ec un infortunio al legamento mediale collaterale che lo tenne fuori dal campo fino alla settimana 8 contro i Indianapolis Colts in cui fece registrare 4 tackle. Continu\u00f2 ad essere tormentato dagli infortuni anche nei turni successivi, tanto che la settimana 9 e la 15 gioc\u00f2 solamente quattro snap. La sua stagione da rookie si concluse con 36 tackle in 9 presenze, di cui 5 come titolare.\nTornato in campo nella stagione 2015, nella seconda partita Shazier mise a segno il primo sack in carriera su Colin Kaepernick dei 49ers, forzando anche un fumble. Dopo quella gara fu costretto a perdere il successivo mese di gioco per infortunio, tornando disponibile nella settimana 7 contro i Chiefs. Nel quindicesimo turno fece registrare il primo intercetto in carriera ai danni di Brock Osweiler dei Broncos nella vittoria in rimonta degli Steelers. Nel primo turno di playoff in casa dei Bengals, Shazier guid\u00f2 Pittsburgh con 13 tackle e 2 fumble forzati nella vittoria per 18-16.\nNel 2016, Shazier torn\u00f2 a giocare nel ruolo di inside linebacker, facendo subito registrare un intercetto nella prima gara della stagione contro i Washington Redskins. La settimana successiva mise a segno un massimo stagionale di 12 tackle nella vittoria sui Cincinnati Bengals. Dopo essersi infortunato nuovamente al ginocchio contro i Philadelphia Eagles fu costretto a saltare i turni dal 4 al 6. Il 20 novembre mise a segno il primo sack stagionale su Josh McCown nella vittoria sui Cleveland Browns per 24-9. Nel finale di stagione, Shazier mise a segno un intercetto per tre settimane consecutive, incluso uno nel primo turno di playoff su Matt Moore dei Miami Dolphins. La sua terza annata si chiuse con 87 tackle, 3,5 sack e 3 intercetti in 13 presenze, venendo convocato per il suo primo Pro Bowl al posto dell'infortunato C.J. Mosley.\nNella settimana 13 della stagione 2017 Shazier sub\u00ec un gravissimo infortunio alla colonna vertebrale in uno scontro col ricevitore dei Cincinnati Bengals Josh Malone che gli fece lasciare il campo in barella, venendo trasportato all'ospedale e chiudendo la sua stagione. Fu comunque convocato per il suo secondo Pro Bowl a cui non pot\u00e9 prendere parte. Da quel momento non pot\u00e9 pi\u00f9 scendere in campo, annunciando il ritiro il 17 marzo 2020."}
{"id": "4947926", "revid": "114745083", "url": "https://it.wikipedia.org/wiki?curid=4947926", "title": "Cantone di Caienna-Sud-Est", "text": "Il cantone di Caienna-Sud-Est \u00e8 un cantone francese dell'arrondissement di Caienna, nel dipartimento d'oltremare della Guyana.\nComprende solo parte del comune di Caienna."}
{"id": "4947927", "revid": "686936", "url": "https://it.wikipedia.org/wiki?curid=4947927", "title": "Jeremiah Attaochu", "text": "Carriera universitaria.\nDopo aver giocato a football per la Archbishop Carroll High School di Washington D.C., presso la quale gioc\u00f2 sia come linebacker che come defensive end, Attaochu accett\u00f2 la borsa di studio offertagli da Georgia Tech, nonostante altre tre proposte avanzategli da altrettanti atenei (Illinois, Kansas State e Syracuse), nella quale gioc\u00f2 come defensive end.\nCome freshman, Attaochu gioc\u00f2 in tutte e 12 le partite della stagione regolare, scendendo in campo come titolare nell'Independence Bowl, chiudendo la stagione con 23 tackle (18 solitari) di cui 4 con perdita di yard, 3 sack ed una pressione sul quarterback messi a referto. L'anno seguente scese in campo in 11 incontri, partendo 10 volte come titolare e saltando due incontri a causa di un infortunio. Ci\u00f2 non gli imped\u00ec comunque di guidare la sua squadra in tackle con perdita di yard (11,5) e sack (6), e di chiudere al terzo posto in tackle totali (59). Egli inoltre mise a referto un intercetto, 2 passaggi deviati ed un fumble recuperato.\nNel 2012 torn\u00f2 a disputare 13 incontri (tutti come titolare), durante i quali mise a segno 69 tackle (di cui 44 solitari e 12 con perdita di yard), 10 sack, un fumble forzato ed uno recuperato, e 2 sack nell'ACC Championship Game perso da Georgia Tech 21-15 contro Florida State. Nel 2013 in 13 partite (ancora una volta tutte disputate come titolare) mise a segno 45 tackle di cui 16 con perdita di yard, 12,5 sack, 2 passaggi deviati ed un fumble forzato, venendo eletto nel First-team All-ACC e Third team All-American. Egli chiuse la sua carriera a Georgia Tech con 31,5 sack complessivi in 4 stagioni e divenne cos\u00ec, nell'ambito del proprio ateneo, primatista di tutti i tempi nella specialit\u00e0, dopo aver staccato Greg Gathers che tra il 1999 ed il 2002 mise a segno 31 sack.\nCarriera professionistica.\nSan Diego/Los Angeles Chargers.\nAttaochu era considerato uno dei migliori linebacker eleggibili nel Draft NFL 2014, nel quale era pronosticato per essere selezionato durante il secondo giro. Il 10 maggio fu scelto come 50\u00ba assoluto dai San Diego Chargers ed 11 giorni dopo firm\u00f2 il suo primo contratto da professionista, un quadriennale da 4,2 milioni di dollari di cui 1,37 garantiti alla firma.\nAttaochu debutt\u00f2 tra i professionisti nel primo Monday Night Football della stagione regolare, perso da San Diego per 18-17 contro gli Arizona Cardinals padroni di casa mettendo, a segno 3 tackle, un sack ed un fumble forzato ai danni di Carson Palmer. La sua prima stagione si chiuse con 10 tackle e 2 sack in 11 presenze.\nDenver Broncos.\nIl 1\u00ba ottobre 2019 Attaochu firm\u00f2 com i Denver Broncos."}
{"id": "4947928", "revid": "767487", "url": "https://it.wikipedia.org/wiki?curid=4947928", "title": "Telvin Smith", "text": "Carriera universitaria.\nDopo aver giocato a football per la Lowndes High School della sua citt\u00e0 natale, Valdosta, presso la quale con 97 tackle (di cui 16 con perdita di yard) e 2 intercetti aiut\u00f2 la propria squadra a vincere l'AAAAA championship, Smith, considerato il 18\u00ba miglior prospetto della nazione tra gli outside linebacker, accett\u00f2 la borsa di studio offertagli da Florida State.\nCome true freshman nel 2010 prese parte a tutti e 14 i match stagionali, collezionando 18 tackle ed 1,5 sack. L'anno seguente, titolare in uno dei 12 incontri cui prese parte, mise a referto 42 tackle, 3 sack ed un intercetto, mentre nel 2012 in 14 partite mise a segno 64 tackle ed un sack. Nel 2013, dopo 3 stagioni trascorse nel ruolo di riserva, divenne titolare fisso della formazione che riport\u00f2 il titolo di campione NCAA all'ateneo della Florida. In questa stagione, egli guid\u00f2 i Seminoles con 75 tackle (di cui 9,5 con perdita di yard) e 3 intercetti (tre dei quali ritornati in touchdown). In quest'ultima stagione egli fu anche inserito nel First-team All-ACC.\nVittorie e riconoscimenti\nCarriera professionistica.\nJacksonville Jaguars.\nSmith era considerato uno dei migliori linebacker in vista del Draft NFL 2014 ed era pronosticato per essere scelto tra il secondo e il terzo giro. Il 10 maggio fu scelto nel corso del quinto giro dai Jacksonville Jaguars. Debutt\u00f2 come professionista subentrando nella settimana 1 contro i Philadelphia Eagles e mettendo a segno 3 tackle. La domenica successiva fece registrare il suo primo sack contro i Washington Redskins. Nella settimana 7 contro i Cleveland Browns contribu\u00ec alla prima vittoria stagionale dei Jaguars mettendo a segno quattro tackle e l'intercetto decisivo su Brian Hoyer che gli valsero il premio di miglior difensore della AFC della settimana. La sua prima annata si chiuse al quarto posto tra i rookie con 104 tackle, oltre a 2 sack e un intercetto.\nNella settimana 7 della stagione 2015, nella gara giocata a Londra contro i Bills, Smith intercett\u00f2 E.J. Manuel ritornando il pallone per 26 yard in touchdown. In quella gara mise a segno anche otto tackle, venendo premiato per la seconda volta in carriera come difensore della AFC della settimana.\nNel quinto turno della stagione 2017, Smith mise a segno 10 tackle e ritorn\u00f2 un intercetto su Ben Roethlisberger in touchdown che cambi\u00f2 l'inerzia della partita che fu poi vinta dai Jaguars per 30-7 in casa dei Pittsburgh Steelers. Per quella prova fu premiato per la terza volta come difensore della settimana. A fine stagione fu inserito nel Second-team All-Pro dall'Associated Press. Nella prima gara di playoff in carriera guid\u00f2 i Jaguars con 11 tackle e forz\u00f2 un fumble nella vittoria sui Buffalo Bills per 10-3. Sette giorni guid\u00f2 nuovamente i Jaguars con 16 tackle e recuper\u00f2 un fumble avversario che ritorn\u00f2 per 50 yard in touchdown. Jacksonville espugn\u00f2 l'Heinz Field di Pittsburgh battendo gli Steelers per 45-42, tornando in finale di conference per la prima volta dal 1996."}
{"id": "4947929", "revid": "767487", "url": "https://it.wikipedia.org/wiki?curid=4947929", "title": "Carl Bradford", "text": "Carriera universitaria.\nDopo aver frequentato la Norco High School presso la sua citt\u00e0 natale, Norco, Bradford accett\u00f2 la borsa di studio offertagli dall'Universit\u00e0 statale dell'Arizona presso la quale mise a segno, dal 2010 al 2013, 21,5 sack.\nCarriera professionistica.\nGreen Bay Packers.\nBradford era considerato uno dei migliori linebacker disponibili nel Draft 2014. Fu scelto nel corso del quarto giro dai Green Bay Packers. Dopo non essere mai sceso in campo nelle prime due stagioni, debutt\u00f2 come professionista subentrando nella settimana 11 della stagione 2016 contro i Washington Redskins."}
{"id": "4947933", "revid": "599013", "url": "https://it.wikipedia.org/wiki?curid=4947933", "title": "Andreas Kant\u012blos", "text": "Carriera.\nHa giocato per la nazionale cipriota dal 1986 al 1990 collezionando 6 presenze."}
{"id": "4947940", "revid": "838137", "url": "https://it.wikipedia.org/wiki?curid=4947940", "title": "Lena Ek", "text": "Biografia.\nLena Ek \u00e8 laureata in giurisprudenza presso l'Universit\u00e0 di Lund. Ha seguito un corso di specializzazione in diritto internazionale e ha insegnato diritto internazionale e storia giuridica presso la Facolt\u00e0 di giurisprudenza di Lund tra il 1987 e il 1994. Durante questo periodo \u00e8 stata presidente dell'associazione legale, attiva a Lundaspexarna, e difensore civico presso la fondazione di alloggi per studenti AF Bost\u00e4der .\nNel maggio 2011, Lena Ek ha ricevuto un dottorato onorario alla Lund University of Technology per i suoi sforzi per promuovere lo sviluppo tecnologico guidato dall'ambiente.\nAttivit\u00e0 politica.\nEsponente del Partito di Centro, dal 1994 al 1998 \u00e8 stata sindaco di Valdemarsvik e consigliere della Contea di \u00d6sterg\u00f6tland. \u00c8 stata successivamente deputata al Riksdag dal 1998 al 2004, fino a quando alle elezioni europee del 2004 \u00e8 stata eletta eurodeputata, riconfermata poi nel 2009.\nIl 28 settembre 2011 si \u00e8 dimessa dal Parlamento europeo, per essere nominata Ministra dell'Ambiente nel Governo Reinfeldt, in sostituzione di Andreas Carlgren. Al suo posto \u00e8 quindi subentrato Kent Johansson.\nVita privata.\nSposata con Anders Ek, ha quattro figli."}
{"id": "4947945", "revid": "599013", "url": "https://it.wikipedia.org/wiki?curid=4947945", "title": "K\u014dnstantinos F\u014dt\u012b", "text": "Carriera.\nHa giocato per la nazionale cipriota dal 1983 e il 1985, collezionando 12 presenze e un gol."}
{"id": "4947947", "revid": "287204", "url": "https://it.wikipedia.org/wiki?curid=4947947", "title": "Autodromo di Termas de Rio Hondo", "text": ""}
{"id": "4947951", "revid": "599013", "url": "https://it.wikipedia.org/wiki?curid=4947951", "title": "K\u014dstas Miam\u012bli\u014dt\u012bs", "text": "Carriera.\nClub.\nHa sempre giocato nel campionato cipriota, disputando 11 stagioni con l'APOEL e 2 con il Pezoporikos Larnaca.\nNazionale.\nHa collezionato 37 presenze con la nazionale cipriota tra il 1981 e il 1990."}
{"id": "4947959", "revid": "247222", "url": "https://it.wikipedia.org/wiki?curid=4947959", "title": "L'amore \u00e8... (I Profeti)", "text": "L'Amore \u00e8... \u00e8 il terzo album del gruppo musicale italiano I Profeti (nella formazione composta da Claudio Belloli, Maurizio Bellini, Nazzareno La Rovere, Donato Ciletti), pubblicato dall'etichetta discografica CBS (CBS S 69033) nell'aprile 1973."}
{"id": "4947961", "revid": "1926649", "url": "https://it.wikipedia.org/wiki?curid=4947961", "title": "Giuliano Lamma", "text": "Carriera.\nGli inizi: Perugia, Prato e Novara.\nEsordisce nel Perugia nella stagione 1999-2000, nella quale gioca nella Primavera del club umbro e fa da riserva alla prima squadra in Serie A, categoria in cui comunque non esordisce. A fine stagione viene ceduto al Prato, con cui nella stagione 2000-2001 gioca 26 partite senza mai segnare e vince la Coppa Italia Serie C, trofeo che il Prato conquista per la prima volta nella sua storia; l'anno successivo mette invece a segno 3 gol in 27 presenze, contribuendo cos\u00ec alla vittoria del campionato di quarta serie con conseguente promozione in Serie C1, categoria nella quale segna 2 gol in 21 presenze nella stagione 2002-2003. L'anno seguente realizza 2 gol in 25 presenze e gioca anche entrambe le partite dei playout persi contro la Pro Patria, al termine dei quali la societ\u00e0 toscana retrocede in Serie C2 salvo poi essere ripescata in Serie C1, categoria in cui Lamma nella stagione 2004-2005 gioca 16 partite; a stagione in corso durante la sessione invernale di calciomercato passa al Novara, con cui gioca complessivamente 3 partite in Serie C1, 2 delle quali nei play-out.\nIl ritorno al Prato e la Serie B.\nDopo sei mesi al Novara fa ritorno al Prato, con cui gioca 18 partite e segna un gol in Serie C2 nella stagione 2005-2006; i toscani chiudono il campionato al 15\u00ba posto in classifica, ed evitano la seconda retrocessione in due anni (che li avrebbe portati in Serie D) vincendo i playout contro il Montevarchi; Lamma gioca entrambe le gare, e in estate viene ceduto in prestito con diritto di riscatto all'Albinoleffe, in Serie B. Con la squadra seriana gioca 3 gare, ed a fine anno non viene riscattato e fa ritorno al Prato per la terza volta in carriera.\nAl Prato fra Seconda e Prima Divisione.\nNella stagione 2007-2008 realizza un gol in 27 presenze in Serie C2, che dall'anno seguente assume il nome di Lega Pro Seconda Divisione. Nella prima stagione con la nuova denominazione del campionato il Prato arriva quinto in classifica, giocando cos\u00ec i play-off, persi in finale contro il Giulianova. Lamma, diventato nel frattempo anche capitano dei biancazzurri, gioca 29 partite (con 2 gol segnati) in campionato e 3 partite senza segnare nei play-off. Nella stagione 2009-2010 gioca altre 29 partite e segna 4 gol, suo massimo in carriera in un singolo campionato; l'anno successivo contribuisce al terzo posto finale in classifica con un gol in 26 partite giocate, e gioca anche 2 partite nei play-off, chiusi con la sconfitta in finale contro la Carrarese. In estate il Prato viene ripescato in Prima Divisione, categoria in cui Lamma nella stagione 2011-2012 gioca 28 partite e segna 2 gol. Scende in campo da titolare anche in tutte e due le partite giocate nei play-out contro il Piacenza, in seguito alle quali la formazione toscana riesce a salvarsi. Nella stagione 2012-2013, anche a causa di un infortunio, scende in campo in sole 4 partite, venendo comunque riconfermato in squadra anche per la stagione 2013-2014, nel corso della quale mette a segno un gol in 14 partite giocate in terza serie; a fine anno rimane svincolato, per poi firmare il 2 settembre 2014 un contratto annuale con il Jolly e Montemurlo, squadra toscana militante nel campionato di Serie D.\nCon 332 presenze complessive detiene il record di presenze del Prato.\nStatistiche.\nPresenze e reti nei club.\n\"Statistiche aggiornate al 7 dicembre 2014.\""}
{"id": "4947962", "revid": "253269", "url": "https://it.wikipedia.org/wiki?curid=4947962", "title": "Matthew Laborteaux", "text": "In molti dei suoi crediti, il suo cognome \u00e8 scritto come \"Laborteaux\". \u00c8 anche accreditato come Matthew Charles per il suo lavoro nell'animazione.\n\u00c8 noto soprattutto per aver interpretato il ruolo di Albert Ingalls oltre che di Charles Ingalls da bambino, nella serie televisiva \"La casa nella prateria\" dal 1978 al 1983. \u00c8 anche conosciuto per aver prestato la propria voce al personaggio di Jaden Yuki e del Re Supremo in \"Yu-Gi-Oh! GX\" dal 2005 al 2008.\nBiografia.\nPrimi anni.\nLabyorteaux \u00e8 nato a Los Angeles l'8 dicembre 1966 da genitori sconosciuti e venne adottato a dieci mesi da Ronald Labyorteaux (1930\u20131992), un disegnatore d'interni e talent, e dell'attrice Frances Marshall (1927\u20132012). \u00c8 il fratello minore di Patrick Labyorteaux, anch'egli adottato, e Jane Laborteaux, anch'essi attori. Un articolo della rivista \"People\" del 1978 riportava che Matthew era nato con un buco nel cuore e che si pensava che fosse autistico per i primi cinque anni della sua vita.\nCarriera.\nLabyorteaux ha iniziato a lavorare in spot pubblicitari all'et\u00e0 di sette anni, dopo essere stato scoperto mentre accompagnava il fratello maggiore, Patrick, ad un casting. Poco dopo ha ottenuto il suo primo ruolo drammatico nel film \" Una moglie\", dove interpret\u00f2 uno dei figli di Peter Falk e Gena Rowlands.\nDal 1978 al 1983 ha interpretato il personaggio di Albert Quinn Ingalls nella serie di successo \"La casa nella prateria\". Ha poi anche recitato nelle serie \"La gang della mano rossa\" (1977) e \"I ragazzi del computer\" (1983\u20131984) oltre che in diversi film televisivi. Il suo ruolo cinematografico pi\u00f9 importante fu quello di Paul Conway, un giovane genio che riporta in vita una ragazza morta usando un microchip proveniente da un robot da lui creato, nel film \"Dovevi essere morta\" di Wes Craven.\nDurante i suoi anni di attivit\u00e0, Labyorteaux ha recitato in molte serie televisive, tra le quali \"A tutte le auto della polizia\", \"The Bob Newhart Show\", \"La famiglia Mulligan\", \"Lou Grant\", \"Boomer cane intelligente\" (spin-off di \"La gang della mano rossa\"), \"Love Boat\", \"Simon &amp; Simon\" (episodio \"crossover\" con \"I ragazzi del computer\"), \"Autostop per il cielo\", \"Giudice di notte\", \"Paradise\" e \"Due poliziotti a Palm Beach\".\nPi\u00f9 di recente, Labyorteaux ha lavorato come doppiatore per alcuni videogiochi e cartoni animati.\nVita privata.\nLabyorteaux \u00e8 un abile giocatore di videogiochi. Nell'ottobre 1981, \u00e8 finito al decimo posto per \"Centipede\" ai campionati del mondo dell'Atari, Inc.. Nell'aprile 1982, \u00e8 diventato il campione di \"Pac-Man\" degli Stati Uniti in un torneo sponsorizzato da \"People\", con un punteggio di 1.200.000.\nNel 1992, Matthew e e suo fratello Patrick hanno fondato lo \"Youth Rescue Fund\" (che collabora con il \"Los Angeles Youth Supportive Services\"), un'organizzazione di beneficenza che assiste i giovani in crisi. L'organizzazione non \u00e8 pi\u00f9 attiva.\nIl 17 luglio 2020 ha sposato sua moglie Leslie. Matthew \u00e8 il patrigno dei due figli di Leslie.\nDoppiatori italiani.\nNelle versioni in italiano delle opere in cui ha recitato, Matthew Laborteaux \u00e8 stato doppiato da:"}
{"id": "4947965", "revid": "1573940", "url": "https://it.wikipedia.org/wiki?curid=4947965", "title": "Eremo di San Michele (Sanremo)", "text": "L\u2019Eremo di San Michele \u00e8 un antico luogo di culto, di imprecisate origini altomedievali, situato a Sanremo, a met\u00e0 strada lungo la via che dal Campo Golf porta alla frazione di San Romolo. \nFu restaurato intorno al 1855-1860 dal conte Toffetti, e ne divenne la sua ultima residenza durante l'esilio-eremitaggio che fu costretto a condurre in seguito ai moti rivoluzionari indipendentisti. Dell'antico cenobio restano intatte alcune parti, tra cui probabilmente la chiesetta di San Michele, qualche suo arredo, gli altari lignei, alcuni capitelli ed il refettorio. Nella cripta, invece, sono conservati alcuni pregevoli oggetti sacri, probabilmente aggiunti dal conte. \nL'esterno oggi \u00e8 visitabile, mentre l'interno \u00e8 aperto poche volte l'anno, in occasione di ricorrenze religiose o matrimoni. \nLa sua storia \u00e8 molto interessante. \nStoria.\nNel 1849 era morto in esilio a Oporto, in Portogallo, il re Carlo Alberto, ma nessuno aveva prestato fede alla cosa. La voce comune voleva che il sovrano fosse rimasto nascosto in patria, per seguire meglio il succedersi degli avvenimenti che avrebbero, nel giro di qualche anno, portato all'Unit\u00e0 d'Italia. Da pi\u00f9 parti, inoltre, si sussurrava che si fosse stabilito nella Liguria di Ponente. Nel 1855 era sbarcato a Sanremo un gentiluomo misterioso, dal volto solcato da rughe profonde, il vestire elegante ed i modi leggermente militareschi. Costui, dopo aver osservato le rovine dell'antico castello, aveva preso il sentiero che porta a San Romolo, fermandosi in un caseggiato (intonato col folklore boschivo della zona, la quale consente di ammirare il mare e le vallate dei fiumi San Romolo e San Francesco), costruito sui ruderi dell'antico cenobio altomedievale, edificato da monaci provenzali dell'Abbazia di Lerino e dedicato a San Michele Arcangelo. I sanremesi, subito, collegarono la diceria agli enigmatici comportamenti di quell'aristocratico signore che era scomparso quasi subito con destinazione ignota. Poco dopo, si venne a sapere della sua presenza a San Michele e dei restauri alla chiesetta, che era stata raccordata allo stabile. Nacque, cos\u00ec, il mito di Carlo Alberto esule ai confini dei boschi di Bignone, cui fu dato sempre maggior credito per via delle fugaci, quanto oscure, visite di un personaggio all'eremita, compiute sempre al calar del Sole e per poco tempo; l'incognito visitatore, quindi, non sarebbe stato altri che suo figlio, Vittorio Emanuele II. La leggenda era alimentata anche dai mendicanti, cui mai veniva negata l'elemosina, e dalle periodiche apparizioni di un giovane prete che si recava a celebrare la messa. Chi era veramente quell'individuo impenetrabile, che per undici anni non si allontan\u00f2 mai dall'eremo? Era il conte Michele Toffetti, nobile veneziano nato il 16 maggio 1796, discendente per via materna dai Gonzaga. In giovent\u00f9 era stato un patriota e prese parte ai moti risorgimentali. Erede di una ricchissima fortuna, fu proprio grazie a questa che pot\u00e9 trarre i mezzi per alimentare il movimento politico di liberazione di Venezia. Repressa la rivolta, fu messo al bando da parte della polizia austriaca, che gli confisc\u00f2 gran parte dei beni e ne decret\u00f2 l'arresto immediato. Fortunatamente, riusc\u00ec a fuggire a Milano, vestito da contadino, e prese parte alle famose Cinque Giornate. Nuovamente costretto alla fuga, scapp\u00f2 nascosto in una botte e ripar\u00f2 presso il convento dei padri cappuccini di Voltri, il cui priore, padre De Canis, originario di Sanremo, in poco tempo ne divent\u00f2 grande amico, e cerc\u00f2 un modo per metterlo al sicuro. Si rivolse, cos\u00ec, al fratello Maurizio, muratore sanremese, incaricandolo di recuperare denaro ed altri preziosi nell'appartamento milanese del conte, con i quali avrebbe comprato un terreno lontano dalla citt\u00e0 e costruito un'abitazione con contigua cappella, pi\u00f9 una dipendenza per Maurizio stesso e la sua famiglia, poich\u00e9 egli si assunse volentieri l'impegno di condividere l'esilio di Toffetti. Il conte, come detto, preso possesso di quei terreni non se ne sarebbe pi\u00f9 allontanato. Il 27 ottobre 1866 il necrologio della sua morte, pubblicato sulla stampa locale, pose fine a questa leggenda nata tra le campagne dei due Susenei. Maurizio De Canis ne fu l'erede universale, ed alla morte di quest'ultimo l'Eremo fu donato alla parrocchia di San Giuseppe."}
{"id": "4947967", "revid": "287204", "url": "https://it.wikipedia.org/wiki?curid=4947967", "title": "Godollo", "text": ""}
{"id": "4947968", "revid": "287204", "url": "https://it.wikipedia.org/wiki?curid=4947968", "title": "33319 Kunqu", "text": "33319 Kunqu \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 1,9451575\u00a0UA e da un'eccentricit\u00e0 di 0,0997043, inclinata di 23,98774\u00b0 rispetto all'eclittica."}
{"id": "4947969", "revid": "729019", "url": "https://it.wikipedia.org/wiki?curid=4947969", "title": "Stazione di Dobbiaco SFD", "text": "La stazione di Dobbiaco SFD (in tedesco \"Bahnhof Toblach\") costituiva il capolinea settentrionale della ferrovia delle Dolomiti e fu attiva fra il 1921 e il 1962. Posta a servizio del comune di Dobbiaco, sorgeva a pochi metri dalla stazione di Dobbiaco. Era all'altitudine: m 1215.\nStoria.\nNel 1915 lo scoppio della Grande Guerra port\u00f2 i soldati austriaci a realizzare una ferrovia \"da campo\" (in tedesco, \"Feldbahn\") a scartamento ridotto per il trasporto di munizioni e provviste fra Dobbiaco e Landro con caratteristiche di ferrovia da campo. Finita la guerra, la linea rimase in completo abbandono fino alla primavera del 1919 quando il genio militare italiano intervenne a completare l'intera ferrovia fino a Calalzo, completata nel 1920 previo cambio di scartamento da 750 a 950 mm nelle tratte costruite dagli austriaci, utilizzando fra l'altro materiali posti in opera sulla tranvia Udine-San Daniele, prima che fosse decisa la riapertura di quest'ultima.\nLa linea venne attivata il 15 giugno del 1921 sotto la direzione militare la linea fino al 1\u00ba gennaio 1923 quando l'esercizio fu affidato al Regio Circolo Ferroviario di Bolzano.\nNell'estate del 1924 il Ministero dei Lavori Pubblici affid\u00f2 la concessione per l'esercizio, della linea della durata di 35 anni, alla Societ\u00e0 Ferrovie delle Dolomiti (SFD), consociata alla Societ\u00e0 Veneta.\nIl 1 luglio 1929 fu inaugurata la trazione elettrica, che diede forte impulso al traffico ferroviario fino a tutta la seconda guerra mondiale. Nel secondo dopoguerra il clima appariva tuttavia non favorevole al trasporto ferroviario, anche a causa della nascente motorizzazione privata: anche a seguito di un incidente avvenuto ad Acquabona, dal 3 dicembre 1961 si decise di collegare Dobbiaco con Cortina con un servizio di autobus; il servizio ferroviario fu parzialmente ripreso il 30 dello stesso mese, per cessare definitivamente su tale tratta il 23 marzo 1962, portando dunque alla definitiva dismissione della stazione di Dobbiaco.\nIl tracciato della ferrovia fra Dobbiaco e Cortina venne in seguito riutilizzato come percorso di sci da fondo in inverno e pista ciclabile in estate.\nStrutture e impianti.\nOltre al caratteristico fabbricato viaggiatori, in seguito alla chiusura riadattato per ospitare la locale sede dell'Associazione Nazionale Alpini e un circolo culturale, la stazione disponeva di un piazzale dotato di fasci di binari passeggeri e merci."}
{"id": "4947975", "revid": "212348", "url": "https://it.wikipedia.org/wiki?curid=4947975", "title": "Servizio Informazioni per la Sicurezza Democratica", "text": ""}
{"id": "4947980", "revid": "1573940", "url": "https://it.wikipedia.org/wiki?curid=4947980", "title": "Rhacodactylus leachianus", "text": "Il geco gigante della Nuova Caledonia (Rhacodactylus leachianus ()) \u00e8 un geco della famiglia Diplodactylidae, endemico della Nuova Caledonia.\nTassonomia.\nIn passato sono state distinte tre sottospecie di geco gigante: \"Rhacodactylus leachianus leachianus\" (Cuvier, 1829) \"Rhacodactylus leachianus aubrianus\" (Bocage, 1873) \"Rhacodactylus leachianus henkeli\" (Seipp &amp; Obst, 1994)\".\" Tuttavia, i dati genetici raccolti non supportano questa suddivisione, che quindi non \u00e8 pi\u00f9 ritenuta scientificamente valida. \nDescrizione.\nIl geco gigante della Nuova Caledonia \u00e8 il geco pi\u00f9 grande del mondo: arriva a 43,18 cm di lunghezza inclusa la coda, che pu\u00f2 arrivare a 11,5 cm, e il suo peso si aggira tra i 212 e i 279 grammi. Presenta una grossa testa piatta con due occhi laterali; le orecchie sono due fessure orizzontali e strette collocate ai lati del muso, che \u00e8 molto largo, con due piccole narici all'apice.\nCome nel caso di altre specie di geco, gli arti del geco gigante terminano in un palmo ricoperto di setae, che gli consentono di arrampicarsi facilmente su quasi tutte le superfici. Ha fitte e piccole scaglie sulla testa che progressivamente diventano pi\u00f9 grandi verso il centro del corpo per poi ritornare piccole e piatte sulla coda.\nEssendo il geco gigante un animale notturno, presenta delle pupille strette e verticali che, aprendosi e chiudendosi, gli permettono di avere una migliore acquisizione della luce.\nIl colore del geco gigante varia dal grigio al marrone scuro, con piccole macchie bianche che si presentano per tutto il corpo; questi colori permettono al rettile di mimetizzarsi nelle foreste in cui vive.\nBiologia.\nIl geco gigante \u00e8 oviparo e depone le sue uova su un terreno umido e generalmente ricoperto di fogliame o muschio. Nel 2015 \u00e8 stata studiata, da un gruppo di ricercatori di zoologia, una particolare abitudine degli esemplari di geco gigante dell'isola di Bayonnaise, che depongono le uova in zone sabbiose vicino alla costa: l'ambiente garantisce ai cuccioli una migliore sopravvivenza, grazie alle favorevoli condizioni per la caccia e la termoregolazione dei loro corpi.\nGli esemplari adulti di geco gigante studiati nell'isola di Bayonnaise sono molto pi\u00f9 attivi rispetto alle altre specie di geco. Essi abitano nelle zone della foresta pi\u00f9 inoltrata e sono stati osservati esemplari maschi vivere in territori di 630, 843 e 3,646 m\u00b2, molto pi\u00f9 ampi rispetto a quelli delle altre specie.\nIl geco gigante pu\u00f2, come meccanismo di autodifesa, staccare la propria coda. Col tempo essa si rigenerer\u00e0 anche se risulter\u00e0 differente da quella originale. In cattivit\u00e0 non esistono problemi di questo tipo se non dovuti a scontri con altri gechi presenti nello stesso terrario.\nAlimentazione.\nIl geco gigante \u00e8 onnivoro e basa la sua alimentazione sul consumo di piccoli insetti e frutta, come gli altri gechi. In uno studio di alcuni gechi giganti nell'Isola dei Pini \u00e8 stato osservato un particolare interessante: essi si cibano molto spesso di fichi, perci\u00f2 si ritiene che possano avere un ruolo chiave nella dispersione dei semi della pianta di fico.\nHabitat.\nIl geco gigante predilige habitat umidi e ricchi di vegetazione fitta dove si pu\u00f2 nascondere facilmente.\nEsso si nasconde durante il giorno in tronchi cavi o cunicoli mimetizzandosi con il terreno o il tronco di alberi, al riparo dalla esposizione prolungata della luce diretta del sole, essendo una specie ectotermica. L'ectotermia, ovvero la capacit\u00e0 di regolare la temperatura corporea tramite l'ambiente esterno, permette ai gechi di sopportare periodi di scarsit\u00e0 di cibo, perch\u00e9 a temperature ottimali il loro metabolismo \u00e8 pi\u00f9 efficiente e non usa risorse per la termoregolazione. In particolare gli esemplari di geco gigante studiati nell'Isola di Bayonnaise, mantengono una temperatura media di 24,1 \u00b0C per i maschi e 23,4 \u00b0C per le femmine. Molti fattori influenzano questa termoregolazione: non solo le correnti d'aria o il sole, ma anche il comportamento del geco, il cibo disponibile e i possibili siti di basking (ovvero zone in cui il rettile assorbe calore).\nComportamento in natura.\nIl geco gigante \u00e8 un animale arboricolo e caccia di notte. Si sono registrati periodi di attivit\u00e0 di 11 ore (dal crepuscolo fino all'alba) in cui il geco gigante cerca piccoli insetti e frutti sugli alberi. Curiosamente, gli esemplari maschi marcano il proprio territorio emettendo dei suoni. \nDistribuzione.\nIl geco gigante \u00e8 endemico dell'arcipelago della Nuova Caledonia, dove \u00e8 diffuso soprattutto nell'isola di Grande Terre, nell'Isola dei Pini e nelle zone pi\u00f9 umide della regione. Sono stati trovati esemplari che vivono in zone fino a 1100m dal livello del mare. \nNell'Isola dei Pini \u00e8 stata erroneamente descritta una nuova sottospecie, il \"Rhacodactylus leachianus henkeli.\" I gechi giganti di questa zona presentano in effetti caratteristiche leggermente differenti rispetto alle altre popolazioni per quanto riguarda gli schemi di colori pi\u00f9 ricorrenti e i comportamenti. Il geco gigante dell'Isola dei Pini \u00e8 pi\u00f9 corto degli altri, in quanto la sua lunghezza varia da 23 a 30 cm (coda inclusa), ed \u00e8 pi\u00f9 leggero, pesando da 115 a 250 grammi; inoltre il suo colore \u00e8 pi\u00f9 vivido e particolare (pu\u00f2 presentare macchie rosa, arancioni o lavanda). \nSi presume che questa distinzione sia nata poco pi\u00f9 di ventimila anni fa, quando il livello del mare separ\u00f2 l'Isola dei Pini dalle altre isole nell'arcipelago: \u00e8 quindi passato troppo poco tempo, in termini biologici, per consentire la nascita di una vera e propria sottospecie.\nConservazione.\nNonostante non rientri in categorie a rischio (secondo la IUCN rientra nella categoria LC o rischio minimo) e non vi siano azioni di conservazione nei suoi confronti, il geco gigante \u00e8 comunque minacciato da vari fattori: \nSono stati riportati anche casi di traffico illegale di questi animali, facilmente catturati in zone dell'arcipelago poco controllate e con una vegetazione non troppo fitta.\nLa specie \u00e8 protetta sia nella Provincia Nord sotto il \"Code de l'environnement de la Province Nord\" (\"Delibera No. 306-2008/APN, 24 ottobre 2008\") che nella Provincia Sud sotto il \"Code de l'environnement de la Province Sud\" (\"Delibera No. 25-2009/APS, 20 marzo 2009\") della Nuova Caledonia, due leggi che tutelano tutte le specie endemiche. A causa di ci\u00f2 non si possono pi\u00f9 esportare gechi giganti dalla Nuova Caledonia.\nAllevamento.\nIn cattivit\u00e0.\nIn passato, il geco gigante \u00e8 stato raramente tenuto in cattivit\u00e0 a causa delle difficolt\u00e0 riscontrate nel suo allevamento, ma l'esperienza ha facilitato le pratiche. Questo geco ha bisogno di un tempo maggiore, rispetto agli altri gechi, per poter maturare sessualmente e potersi riprodurre. Altra difficolt\u00e0 riscontrata \u00e8 la quantit\u00e0 di uova deposte: le deposizioni annuali variano da una a cinque e in ognuna di esse vengono deposte in media due sole uova.\nIl geco gigante \u00e8 una specie longeva e, se tenuto nelle corrette condizioni, pu\u00f2 vivere fino a 20 anni in cattivit\u00e0. Essendo un rettile ha bisogno di un terrario delle giuste dimensioni, che devono partire da 45cmx45cm e 60cm di altezza. \u00c8 inoltre consigliabile fornire ai gechi pi\u00f9 spazio senza per\u00f2 esagerare (in natura questi esemplari si nascondono e cercano rifugi stretti pi\u00f9 facili da controllare). Il terrario dovrebbe avere uno sfondo in schiuma non tossica (\u00e8 molto importante ricreare il pi\u00f9 possibile l'ambiente naturale del geco, per il mantenimento in buona salute dell'animale), piante artificiali o vive, bamb\u00f9, rami secchi, cortecce e un buon substrato umido in cui il geco pu\u00f2 depositare le uova.\nNel terrario la temperatura deve rimanere tra i 21 e i 26 gradi Celsius di giorno e a circa 21 gradi di notte. Essendo notturni, i gechi non hanno bisogno di luce, anche se \u00e8 possibile utilizzare luce UVB per simulare il giorno. Se si opta per questa soluzione bisogna spegnere la luce di notte.\nIl cibo dato ai gechi in cattivit\u00e0 dipende dalla loro et\u00e0. I piccoli hanno bisogno di grilli ricoperti di calcio D3 e vitamine, e devono essere sfamati da 3 a 4 volte a settimana. Gli adulti possono sempre mangiare i grilli trattati allo stesso modo, oppure un mix di proteine al sapore di frutta, che mescolate con acqua creano un composto da non tenere per pi\u00f9 di 36 ore. Gli esemplari adulti vanno nutriti da 2 a 3 volte a settimana. \u00c8 importante fornire sempre l'accesso ad una fonte di acqua fresca.\nLa convivenza con altri esemplari \u00e8 possibile se si vuole farli procreare, altrimenti \u00e8 meglio tenere i gechi separati ognuno nel proprio terrario.\nComportamento in cattivit\u00e0.\nIl comportamento dei gechi varia da un esemplare ad un altro. Anche quando sono acclimatati nell'habitat fornito loro, devono essere maneggiati con cura, poich\u00e9 tendono a mordere con le loro forti mandibole se minacciati. I pi\u00f9 piccoli tendono ad essere pi\u00f9 curiosi e intraprendenti quindi vanno maneggiati con ancora pi\u00f9 cautela e attenzione."}
{"id": "4947983", "revid": "287204", "url": "https://it.wikipedia.org/wiki?curid=4947983", "title": "35087 von Sydow", "text": "35087 von Sydow \u00e8 un asteroide della fascia principale. Scoperto nel 1990, presenta un'orbita caratterizzata da un semiasse maggiore pari a 1,9324084\u00a0UA e da un'eccentricit\u00e0 di 0,0879077, inclinata di 21,24171\u00b0 rispetto all'eclittica."}
{"id": "4947984", "revid": "65580676", "url": "https://it.wikipedia.org/wiki?curid=4947984", "title": "Deep Blood - Sangue negli abissi", "text": ""}
{"id": "4947986", "revid": "65580689", "url": "https://it.wikipedia.org/wiki?curid=4947986", "title": "Cooperative rosse", "text": ""}
{"id": "4947990", "revid": "339392", "url": "https://it.wikipedia.org/wiki?curid=4947990", "title": "Cooperative Rosse", "text": ""}
{"id": "4947991", "revid": "116869386", "url": "https://it.wikipedia.org/wiki?curid=4947991", "title": "Imoco Volley 2013-2014", "text": "Questa voce raccoglie le informazioni riguardanti l'Imoco Volley nelle competizioni ufficiali della stagione 2013-2014.\nStagione.\nLa stagione 2013-14 \u00e8 per l'Imoco Volley la seconda consecutiva in Serie A1; in panchina viene confermato Marco Gaspari, mentre la rosa viene modificata soprattutto nel ruolo delle palleggiatrici, con l'arrivo di Carli Lloyd e Marta Bechis, al posto di Letizia Camera e Giulia Agostinetto e nel ruolo di libero, con Monica De Gennaro al posto di Carla Rossetto: vengono inoltre acquistate Berit Kauffeldt, Valentina Tirozzi e Alexandra Klineman, quest'ultima per\u00f2 mai arrivata a Conegliano, venendo rilasciata poco prima di una sospensione per doping, mentre tra le conferme si segnalano quelle di Valentina Fiorin, Cristina Barcellini, Jenny Barazza, Raffaella Calloni e Emilija Nikolova.\nL'Imoco Volley partecipa alla Supercoppa italiana in qualit\u00e0 di finalista nei play-off scudetto nella Serie A1 2012-13: la sfida \u00e8 contro il River Volley che si aggiudica nettamente la gara per 3-0 e quindi anche il trofeo.\nIl campionato si apre con tre vittorie consecutive, mentre la prima sconfitta arriva alla quarta giornata, in casa, contro la LJ Volley: dopo un nuovo successo contro il Volley 2002 Forl\u00ec, arrivano due stop consecutivi; le ultime tre gare del girone di andata vede il club di Conegliano sempre vittorioso, raggiungendo il quarto posto in classifica. Il girone di ritorno \u00e8 un monologo di successi, eccetto una sola sconfitta, alla diciannovesima giornata, contro la Pallavolo Ornavasso, al tie-break: l'Imoco Volley chiude al \"regular season\" al secondo posto in classifica, accedendo ai play-off scudetto; nei quarti di finale incontra il Volleyball Casalmaggiore, che elimina vincendo le due gare necessarie per passare il turno, mentre in semifinale sfida la Futura Volley Busto Arsizio, la quale per\u00f2 vince la serie, eliminando le venete dalla corsa al titolo di campione d'Italia.\nTutte le squadre partecipanti alla Serie A1 2013-14 sono di diritto qualificate alla Coppa Italia: l'Imoco Volley negli ottavi di finale incontra la IHF Volley, che elimina vincendo sia la gara di andata che quella di ritorno; la Futura Volley Busto Arsizio \u00e8 l'avversaria nei quarti di finale: la formazione di Conegliano, dopo aver vinto il \"match\" di andata per 3-1, perde quello di ritorno con lo stesso punteggio: la vittoria del Golden Set da parte del club bustocco, elimina le venete dalla competizione.\nIl raggiungimento del quinto posto in \"regular season\" e quello della finale play-off scudetto nella stagione 2012-13 ha permesso all'Imoco Volley di partecipare ad una competizione europea, ossia alla Champions League: nella fase a gironi vince quattro gare su sei, chiudendo al secondo posto il proprio raggruppamento e qualificandosi per il turno successivo; nei play-off a 12 vince la gara di andata per 3-0 contro il Volejbol'nyj klub Omi\u010dka per poi perdere con lo stesso punteggio quella di ritorno: viene eliminata dalla competizione a seguito dell'ulteriore sconfitta al Golden set.\nOrganigramma societario.\nArea direttiva\nArea organizzativa\nArea tecnica\nArea comunicazione\nArea marketing\nArea sanitaria"}
{"id": "4947994", "revid": "287204", "url": "https://it.wikipedia.org/wiki?curid=4947994", "title": "6065 Chesneau", "text": "6065 Chesneau \u00e8 un asteroide della fascia principale. Scoperto nel 1987, presenta un'orbita caratterizzata da un semiasse maggiore pari a 2,3430919\u00a0UA e da un'eccentricit\u00e0 di 0,2078215, inclinata di 23,82973\u00b0 rispetto all'eclittica."}
{"id": "4948004", "revid": "121872140", "url": "https://it.wikipedia.org/wiki?curid=4948004", "title": "Nod Your Head", "text": "Nod Your Head \u00e8 un brano di Paul McCartney, pubblicato come ultima traccia dell'album \"Memory Almost Full\" del 2007.\nIl brano.\nDopo essere stato pubblicato sul singolo \"Dance Tonight\", commercializzato sia in versione digitale che su CD che su vinile a 7\", venne incluso anche sull'omonimo singolo, pubblicato su iTunes il 28 agosto 2007 e venduto ad un prezzo di $1.99. L'ex-\"beatle\" ha suonato tutti gli strumenti nella canzone. Nel 2011, \"Nod Your Head\", \u00e8 stata inclusa sull'album \"\"."}
{"id": "4948007", "revid": "599013", "url": "https://it.wikipedia.org/wiki?curid=4948007", "title": "Haley Reinhart", "text": "Biografia.\nNata in Illinois, intraprende ufficialmente la carriera musicale nel 2009 partecipando a diversi festival jazz.\nNel 2011 partecipa alla decima edizione di American Idol, talent-show statunitense in onda sulla Fox e si classifica terza. Successivamente sigla un contratto con la 19 Entertaiment e la Interscope Records. Nel 2011 pubblica il singolo promozionale \"Baby, It's Cold Outside\", a cui partecipa anche Casey Abrams.\nNel maggio 2012 pubblica il suo album d'esordio dal titolo \"Listen Up!\". Questo lavoro, trascinato dal singolo \"Free\", raggiunge la posizione #17 della Billboard 200 e ottiene un discreto successo anche in Canada.\nNel novembre 2012 scinde il contratto con Interscope ma non quello con la 19.\nNell'aprile 2014 pubblica il video del brano \"Show Me Your Moves!\" e lavora al contempo al secondo album.\nIl 4 gennaio 2017 la Reinhart annuncia tramite social l'inizio della produzione del suo terzo album, \"What's That Sound?.\" L'album, uscito il 22 settembre 2017, \u00e8 stato anticipato dall'uscita di quattro singoli contenuti in esso: il 16 giugno esce \"Baby It's You\", seguito da \"The Letter\" il 13 luglio, poi da \"For What It's Worth\" il 10 agosto, ed infine il singolo \"Let's Start\", una delle tre tracce originali dell'album, il 15 settembre.\nDoppiatrici italiane.\nCome doppiatrice \u00e8 sostituita da:"}
{"id": "4948013", "revid": "481666", "url": "https://it.wikipedia.org/wiki?curid=4948013", "title": "For Sale", "text": ""}
{"id": "4948019", "revid": "287204", "url": "https://it.wikipedia.org/wiki?curid=4948019", "title": "6725 Engyoji", "text": "6725 Engyoji \u00e8 un asteroide della fascia principale. Scoperto nel 1991, presenta un'orbita caratterizzata da un semiasse maggiore pari a 3,1543403\u00a0UA e da un'eccentricit\u00e0 di 0,1216827, inclinata di 2,33551\u00b0 rispetto all'eclittica."}
{"id": "4948026", "revid": "34392", "url": "https://it.wikipedia.org/wiki?curid=4948026", "title": "Muli Dino Conti Trieste", "text": ""}
{"id": "4948030", "revid": "587663", "url": "https://it.wikipedia.org/wiki?curid=4948030", "title": "Cane dei Faraoni", "text": ""}
{"id": "4948032", "revid": "287204", "url": "https://it.wikipedia.org/wiki?curid=4948032", "title": "Happy (album)", "text": ""}
{"id": "4948033", "revid": "34392", "url": "https://it.wikipedia.org/wiki?curid=4948033", "title": "Pala di San Martino (montagna)", "text": ""}
{"id": "4948037", "revid": "287204", "url": "https://it.wikipedia.org/wiki?curid=4948037", "title": "6721 Minamiawaji", "text": "6721 Minamiawaji \u00e8 un asteroide della fascia principale. Scoperto nel 1990, presenta un'orbita caratterizzata da un semiasse maggiore pari a 2,9243280\u00a0UA e da un'eccentricit\u00e0 di 0,2168248, inclinata di 17,01492\u00b0 rispetto all'eclittica."}
{"id": "4948038", "revid": "122992212", "url": "https://it.wikipedia.org/wiki?curid=4948038", "title": "Kyle Fuller", "text": "Carriera universitaria.\nDopo aver giocato a football per la Mount Saint Joseph High School della sua citt\u00e0 natale, Baltimora, Fuller accett\u00f2 la borsa di studio offertagli da Virginia Tech, nonostante altre offerte ricevute da Duke, Kansas, Maryland e Syracuse.\nCome true freshman nel 2010 prese part\u00ec 7 volte come titolare, principalmente come nickel cornerback mettendo a referto 32 tackle di cui 4 con perdita di yard, 6 passaggi deviati e 4 fumble forzati. L'anno seguente, inserito nel Second-team All-ACC, prese parte a tutti e 14 gli incontri stagionali, scendendo in campo in due diverse posizioni: in 7 partite fu difatti schierato come nickelback/whip linebacker, mentre nelle restanti 7 fu impiegato come cornerback. Egli gioc\u00f2 112 snap negli special team ed oltre 850 in difesa, nei quali mise a referto 65 tackle di cui 14.5 con perdita di yard (risultato quest'ultimo, nel quale guid\u00f2 gli Hokies), 4.5 sack, 7 passaggi deviati, 2 intercetti, 5 pressioni sul quarterback, un fumble forzato ed uno recuperato.\nNel 2012 fu titolare in tutti e 13 gli incontri disputati dagli Hokies, giocando stabilmente nel ruolo di cornerback nel quale mise a referto 52 tackle (di cui 3 con perdita di yard), 2 intercetti e 5 passaggi deviati. Nel suo ultimo anno al college, Fuller, divenuto uno dei 4 capitani della squadra, scese in campo in 9 incontri di cui 8 come titolare, saltando gli ultimi 4 incontri a causa di un infortunio. Inserito nel First-team All-ACC, egli chiuse la stagione con 24 tackle, 2 intercetti e 10 passaggi deviati.\nCarriera professionistica.\nChicago Bears.\nFuller era considerato uno dei migliori cornerback nel draft 2014. Fu scelto come quattordicesimo assoluto dai Chicago Bears. Il 14 maggio firm\u00f2 un contratto quadriennale con la franchigia. Debutt\u00f2 come professionista subentrando nella settimana 1 contro i Buffalo Bills e mettendo a segno 5 tackle. La domenica successiva fece registrare i primi due intercetti in carriera su Colin Kaepernick, contribuendo alla vittoria in rimonta in casa dei San Francisco 49ers, venendo premiato come miglior difensore della NFC della settimana. Anche nel Monday Night Football della settimana 3, in quella che fu la sua prima gara come titolare, fece registrare un intercetto su Geno Smith dei New York Jets, oltre a forzare due fumble nella vittoria esterna, vincendo il premio di rookie della settimana. Alla fine di settembre, Fuller fu premiato come rookie difensivo del mese in cui guid\u00f2 la NFL con 3 intercetti e si classific\u00f2 al secondo posto con 2 fumble forzati. La restante parte dell'anno invece non fu altrettanto positiva, col giocatore che fatic\u00f2, assieme a tutta la linea secondaria dei Bears nella difesa sui passaggi. La sua prima annata si chiuse guidando tutti i rookie con quattro intercetti, oltre a 64 tackle, 10 passaggi deviati e 3 fumble forzati, disputando tutte le 16 partite, di cui 14 come titolare.\nNel 2018 Fuller fu convocato per il suo primo Pro Bowl ed inserito nel First-team All-Pro dopo avere guidato la NFL con 7 intercetti mentre i Bears vinsero la loro division per la prima volta dal 2010. Nel 2019 Fuller fu convocato di nuovo per il Pro Bowl al posto dell'infortunato Jalen Ramsey dopo avere fatto registrare 82 tackle e 3 intercetti.\nAlla fine della stagione 2020 Fuller fu svincolato per risparmiare sul salary cap.\nDenver Broncos.\nIl 20 marzo 2021 Fuller firm\u00f2 con i Denver Broncos."}
{"id": "4948041", "revid": "547034", "url": "https://it.wikipedia.org/wiki?curid=4948041", "title": "Dionisio Memmo", "text": "Biografia.\nMembro della nobile famiglia veneziana dei Memo o Memmo, era frate presso l'Ordine della Santa Croce. Era stato allievo di Zuan Maria di Marino organista della Cappella Marciana e di Paul Hofhaimer, all'epoca considerato il pi\u00f9 grande organista tedesco.\nDivenne cantore nella Basilica di San Marco, sotto la direzione di Pietro De Fossis. Il 22 settembre 1507 fu nominato organista, al posto del suo maestro Marino, deceduto. Il 12 gennaio 1511 viene segnalato presso la corte di Federico Gonzaga a Mantova.\nNel settembre 1516 si rec\u00f2 in Inghilterra, lasciando il posto di San Marco, sotto la protezione dell'ambasciatore della Repubblica di Venezia Sebastiano Giustinian il quale lo introduce al cardinale Thomas Wolsey, lord cancelliere del Regno, e presso la corte di Enrico VIII, anch'egli musicista, e della regina Caterina d'Aragona. Successivamente, ottenuta la necessaria dispensa dall'Ordine e nominato prete di San Pietro, venne nominato cappellano del re e capo dei musicisti di corte.\nA seguito della costituzione della Lega di Cambrai \u00e8 costretto ad abbandonare l'Inghilterra per il Portogallo, tuttavia, a causa di un naufragio durante il viaggio, dovette fermarsi in Spagna dove fu, per un anno, organista della Cattedrale di Santiago di Compostela."}
{"id": "4948044", "revid": "287204", "url": "https://it.wikipedia.org/wiki?curid=4948044", "title": "7428 Abekuniomi", "text": "7428 Abekuniomi \u00e8 un asteroide della fascia principale. Scoperto nel 1992, presenta un'orbita caratterizzata da un semiasse maggiore pari a 2,5750317\u00a0UA e da un'eccentricit\u00e0 di 0,1163682, inclinata di 14,76296\u00b0 rispetto all'eclittica."}
{"id": "4948045", "revid": "65581299", "url": "https://it.wikipedia.org/wiki?curid=4948045", "title": "Corruzione (linguistica)", "text": ""}
{"id": "4948046", "revid": "436907", "url": "https://it.wikipedia.org/wiki?curid=4948046", "title": "The View from the Bottom", "text": "The View from the Bottom \u00e8 il quinto album discografico in studio del gruppo musicale statunitense Lit, pubblicato nel 2012."}
{"id": "4948048", "revid": "76261", "url": "https://it.wikipedia.org/wiki?curid=4948048", "title": "Griffon Bleu de Gascogne", "text": ""}
{"id": "4948053", "revid": "76261", "url": "https://it.wikipedia.org/wiki?curid=4948053", "title": "Griffone fulvo di Bretagna", "text": ""}
{"id": "4948057", "revid": "1566286", "url": "https://it.wikipedia.org/wiki?curid=4948057", "title": "Jay R. Ferguson", "text": "Biografia.\nFerguson \u00e8 nato a Dallas, nel Texas, figlio dell'attrice Bobbie Ferguson.\nNel 1989 Jay venne scelto per interpretare il ruolo di Ponyboy Curtis nella serie televisiva \"Brillantina\", tratta dal romanzo \"I ragazzi della 56\u00aa strada\" di S. E. Hinton.\nNegli ultimi 22 anni ha recitato in numerosi film (televisivi e non) e in serie televisive. Tra di essi sono da ricordare \"L'universit\u00e0 dell'odio\", \"Campfire Tales - Racconti del terrore\", \"Perversioni di lusso\", \"Giudice Amy\", \"Medium\", \"Surface - Mistero dagli abissi\", \"Sleeper Cell\", \"\", \"Weeds\", \"Lie to Me\", \"Castle\", \"Mad Men\", \"Ghost Whisperer - Presenze\", \"No Ordinary Family\" e \"Ho cercato il tuo nome\"."}
{"id": "4948060", "revid": "91792", "url": "https://it.wikipedia.org/wiki?curid=4948060", "title": "Chiesa dei Santi Vitale e Agricola in Arena", "text": "La chiesa di Santi Vitale e Agricola in Arena \u00e8 un edificio di culto cattolico sito in via San Vitale, nel centro storico di Bologna. La chiesa \u00e8 sede dell'omonima parrocchia del vicariato di Bologna-Centro dell'Arcidiocesi di Bologna.\nStoria.\nLa tradizione afferma che al tempo della Bononia romana l'arena dove si svolgevano gli spettacoli gladiatorii e dove avrebbero trovato la morte i martiri cristiani Vitale e Agricola fosse proprio dove oggi sorge questa chiesa.\nLa chiesa alto-medioevale, costruita all'interno di un monastero benedettino, era orientata parallelamente alla via Salaria, che conduceva a Ravenna (oggi via San Vitale), e presentava tre navate.\nNella parrocchia \u00e8 custodito un catalogo dei padri Curiati che risale fino al 1276 e la cui autenticit\u00e0 \u00e8 provata dai rogiti d'investitura presenti all'interno del manoscritto accanto ad ogni nome. Sul finire del XVI secolo la chiesa, che prima era orientata parallelamente alla strada, venne ricostruita completamente: la facciata venne spostata sulla strada e la navata divenne unica. I lavori vennero completati nel 1641 e nello stesso anno la chiesa fu riconsacrata.\nNel 1806 la parrocchia fu soppressa, e la cripta utilizzata dal cenacolo letterario detto \"Orto delle Esperidi\" della contessa Rossi Martinetti, che con il marito aveva acquistato anche l'adiacente monastero benedettino trasformandolo in uno sfarzoso palazzo.\nLa parrocchia fu ricostituita il 24 aprile 1824. Tra il 1872 e l'anno successivo la chiesa fu oggetto di pesanti restauri che le diedero la facciata odierna. Nel 1890 fu riscoperta la cripta paleocristiana e due anni dopo venne riaperta al pubblico dopo attenti lavori di restauro.\nDescrizione.\nLa chiesa, a una navata sola, presenta alcune opere importanti. Sul lato sinistro, sulla soglia della cappella di Santa Maria degli Angeli, vi \u00e8 una croce, posta su una colonna. Questo manufatto, erroneamente creduto una delle quattro croci di San Petronio, si trovava all'interno di una cappellina dedicata ai Santi Ermete, Aggeo e Caio antistante la chiesa e demolita nel 1798. La croce fu poi trasferita nella Certosa e infine ricollocata in San Vitale e Agricola.\nSopra l'altare maggiore, racchiuso da un'ancona dorata con cariatidi, vi \u00e8 la pala \"Martirio dei santi Vitale e Agricola\" di Luigi Busi, del 1876.\nSulla cantoria in controfacciata si trova l'organo a canne; esso venne costruito da Alessio Verati nel 1856 ed \u00e8 racchiuso all'interno di una cassa lignea riccamente dorata ed intagliata risalente al secolo precedente; \u00e8 stato oggetto di riforma da parte di Giuseppe Rotelli nel 1939 ed \u00e8 in stato di abbandono.\nLa cappella di Santa Maria degli Angeli.\nEdificata sul finire del '400 da Gaspare Nadi, era in origine separata dalla chiesa di San Vitale e Agricola. Il portale della cappella su via San Vitale si ritiene essere opera di Andrea Marchesi detto \"il Formigine\". All'interno della chiesa l'ingresso alla cappella \u00e8 attraverso due archi nella navata. Nell'arco destro si trova una \"Sacra Famiglia\", in cera dipinta, di Angelo Pi\u00f2.\nSulla parete destra vi \u00e8 la \"Fuga in Egitto\", dipinto ad olio, di Alessandro Tiarini. L'altare, ornato da un'ancona lignea, presenta tre diverse opere: il frontale, al centro del quale si trova una copia della \"Madonna del Divino Amore\" (l'originale, opera di Sano di Pietro, fu rubato nel 1972), a sinistra la \"Visita della Vergine a santa Elisabetta\" di Bartolomeo Ramenghi e a destra la \"Nascita di Ges\u00f9\" attribuita a Giacomo Francia."}
{"id": "4948063", "revid": "76261", "url": "https://it.wikipedia.org/wiki?curid=4948063", "title": "Basset Fauve de Bretagne", "text": ""}
{"id": "4948065", "revid": "110157", "url": "https://it.wikipedia.org/wiki?curid=4948065", "title": "Barboche", "text": "Barboche \u00e8 un romanzo di Henri Bosco del 1957.\nTrama.\nIl romanzo narra la storia del viaggio che Tante Martine intraprende con Pascalet, alter ego dello scrittore stesso, per arrivare a Pierrour\u00e9, sua citt\u00e0 natale. I due sono seguiti di nascosto dal cane Barboche il quale ha caratteristiche pi\u00f9 umane che animali. Tante Martine e Pascalet si dirigono verso il luogo di partenza della carrozza che li porter\u00e0 fino alla stazione di Sauzette. L\u00e0 li attender\u00e0 il\ntreno che li porter\u00e0 direttamente a Pierrour\u00e9. Mentre sono in marcia, sulla strada appare un cane, che Pascalet riconosce come Barboche. Il ragazzino, quindi, scende dalla carrozza e corre verso l'animale, il quale si allontana ignorandolo completamente. Pensieroso e preoccupato per il cane, Pascalet \u00e8 costretto a ripartire. Dopo un lungo viaggio, Tante Martine e il bambino arrivano alla stazione. Dovendo aspettare per ore ed ore l'arrivo del loro treno, decidono di fare un pisolino in una baracca vicino alla ferrovia. L'anziana si addormenta subito stringendo al petto il suo inseparabile libro \"Clefs des Songes\", Pascalet invece \u00e8 in uno stato di dormiveglia e vede, ma pensa di sognare, un asino il quale cerca di persuaderlo proponendogli di salire sul suo dorso e di scappare oltre le colline. Improvvisamente il piccolo Pascalet assiste all'arrivo di un gruppo di nomadi che fa scappare l'asino e si addentra nella foresta scomparendo nel buio. Al risveglio Tante Martine scopre che il treno tanto atteso non passa da circa vent'anni. Decidono quindi di passare la notte all'interno della baracca e di ripartire il mattino seguente.\nInizia cos\u00ec un lungo e avventuroso viaggio a piedi verso Pierrour\u00e9. Entrati nella foresta, dopo una lunga giornata a marciare e vedendo avvicinarsi la notte, decidono di fermarsi sotto ad un albero per dormire e accendono un piccolo fuoco per proteggersi dai pericoli notturni. Giunto il mattino riprendono il viaggio e verso sera arrivano alla cascina di Malcombat dove si riposeranno riacquistando le proprie forze. Sfortunatamente capiscono troppo tardi di essere nella dimora dei nomadi. Costretti a scappare poich\u00e9 inseguiti dai cani di questi banditi, vengono salvati dall'arrivo tempestivo di Barboche. Scampato il pericolo e ormai vicino a Pierrour\u00e9, Pascalet ha la sensazione di essere tenuto d'occhio da qualcuno o da qualcosa. Quando arrivano alla meta, Tante Martine si accorge che la famosa statua di Saint L\u00e9onidas \u00e8 stata distrutta. Triste e delusa l'anziana decide di non addentrarsi nel villaggio, ma di mandare Pascalet, per farsi poi raccontare tutto ci\u00f2 che vedr\u00e0 e coloro che incontrer\u00e0. Il piccolo si spinger\u00e0 (grazie all'aiuto della bambina Pinceminou che incontra e che rappresenta Tante Martine in giovent\u00f9) fino alla chiesa del paese e alla Saturnine, dimora dei cugini Gloriot, chiusa da quando la figlia Hyacinthe fu rapita. Inoltre, grazie all'asino che gli si era gi\u00e0 manifestato nel dormiveglia, scoprir\u00e0 la presenza di una citt\u00e0 nuova costruita sotto quella vecchia. Alla zia per\u00f2 non racconter\u00e0 le sue scoperte. La notte per\u00f2 Tante Martine non riuscendo a dormire, decide di addentrarsi nel paese e ne scopre la vera condizione. Alla vista di questa amara verit\u00e0 cade in depressione e cerca sollievo specchiandosi nelle acque della fontana, le quali rivelano le sue sembianze giovanili che appaiono per un attimo. La mattina seguente Tante Martine, grazie al suo orgoglio, mostrer\u00e0 indifferenza per ci\u00f2 che \u00e8 accaduto e lascer\u00e0 la baracca donando in regalo il suo \"Clefs des Songes\" ai padroni di casa. Sulla via del ritorno incontrer\u00e0 un certo Sylvain M\u00e9sillon, che offrir\u00e0 un passaggio ai due viaggiatori riconoscendo nell'anziana una sua vecchia cugina lontana di nome Martine. Ma Martine dice di chiamarsi Agata e nega tutto. Arrivati in un albergo per riposare dopo i lunghi giorni passati a camminare, la zia e il bambino si imbattono nei due padroni della dimora, i quali li informeranno riguardo ai nomadi che minacciano il paese. Durante la notte Pascalet e Barboche si accorgono dell'arrivo di un gruppo di sconosciuti. Inaspettatamente Pascalet riconoscer\u00e0 tra loro la figura di Gatzo, suo amico fedele e perduto, e la figura di Hyacinthe. Il romanzo si chiude con Pascalet e Tante Martine e Barboche ospitati da un viandante il quale offre loro un po' di pane e del vino. Al momento di ripartire, Barboche \u00e8 scomparso nuovamente.\nTemi.\nFuoco.\nIl fuoco \u00e8 un elemento molto importante in questo romanzo in quanto rappresenta ci\u00f2 che pu\u00f2 salvaguardare l'uomo e preservarne la sopravvivenza. Un esempio lo ritroviamo nella scena in cui Tante Martine e Pascalet arrivano nel bosco per passare la notte; l'unica cosa che li protegge dalle creature malvagie che vivono nella foresta \u00e8 una candela che emana luce e calore allo stesso tempo.\nAcqua.\nIn Barboche, l'acqua \u00e8 un elemento dotato di un grande potere rinvigorente poich\u00e9 d\u00e0 forza sia alle persone che alle cose, riportando in vita ricordi ed esperienze che ormai appartengono al passato. Inoltre fa riflettere sia dal punto di vista fisico che mentale: per esempio quando Tante Martine si specchia nelle acque della fontana, rivede l'immagine della sua giovinezza riflessa suscitando in lei emozioni contrastanti che permettono l'introspezione del personaggio.\nAnimali simbolici.\nL'asino Culotte rappresenta inizialmente il Male, in quanto cerca in tutti i modi di deviare Pascalet dal proprio percorso. Successivamente invece, si rivela essere un aiuto poich\u00e9 diventa una guida che permette al personaggio di addentrarsi nella citt\u00e0 di Pierrour\u00e9, di cui ne scopre i misteri.\nIl cane Barboche, al contrario, rappresenta il Bene dato che interviene sempre nei momenti pi\u00f9 difficili e critici per i due personaggi dando prova del suo amore, nonostante non mostri il suo affetto in ogni situazione e spesso sparisca.\nRicordo.\nTante Martine inizialmente ha un ricordo gioioso e felice della sua infanzia a Pierrour\u00e9, ma in un secondo momento questo diventa motivo di sofferenza e tristezza quando scopre il cambiamento radicale della sua citt\u00e0 natale. Questo la porta a rimuovere il ricordo del passato e l'abbandono del suo libro \"Clefs des Songes\", che teneva con s\u00e9 da quando era piccola, ne \u00e8 una testimonianza."}
{"id": "4948072", "revid": "76261", "url": "https://it.wikipedia.org/wiki?curid=4948072", "title": "Basset Hound", "text": ""}
{"id": "4948074", "revid": "76261", "url": "https://it.wikipedia.org/wiki?curid=4948074", "title": "Basset Bleu de Gascogne", "text": ""}
{"id": "4948085", "revid": "76261", "url": "https://it.wikipedia.org/wiki?curid=4948085", "title": "Beagle-Harrier", "text": ""}
{"id": "4948087", "revid": "76963", "url": "https://it.wikipedia.org/wiki?curid=4948087", "title": "Sean Marshall (attore)", "text": "Doppiatori italiani.\nNelle versioni in italiano dei suoi lavori, Sean Marshall \u00e8 stato doppiato da:\nDa doppiatore \u00e8 sostituito da: "}
{"id": "4948089", "revid": "287204", "url": "https://it.wikipedia.org/wiki?curid=4948089", "title": "Epagneul Bleu de Picardie", "text": ""}
{"id": "4948092", "revid": "287204", "url": "https://it.wikipedia.org/wiki?curid=4948092", "title": "Epagneul Breton", "text": ""}
{"id": "4948094", "revid": "767487", "url": "https://it.wikipedia.org/wiki?curid=4948094", "title": "Rose nere (film 1935)", "text": "Rose nere (\"Schwarze Rosen\") \u00e8 un film del 1935 diretto da Paul Martin.\nProduzione.\nLe riprese del film, prodotto dalla Universum Film AG (UFA), iniziarono il 23 agosto 1935 per finire in novembre\nLe coreografie dei numeri musicali furono affidate a Jens Keth.\nDel film, vennero girate altre due versioni: una francese dal titolo \"Roses noires\" e una inglese, \"Black Roses\". Tutti e tre i film furono diretti da Paul Martin ed ebbero come protagonista Lilian Harvey, cambiando invece il resto del cast.\nDistribuzione.\nDistribuito dall'Universum Film (UFA), il film usc\u00ec nelle sale cinematografiche tedesche il 25 dicembre 1935 dopo essere stato presentato il 23 dicembre al Gloria-Palast di Berlino."}
{"id": "4948096", "revid": "287204", "url": "https://it.wikipedia.org/wiki?curid=4948096", "title": "Epagneul Picard", "text": ""}
{"id": "4948100", "revid": "322321", "url": "https://it.wikipedia.org/wiki?curid=4948100", "title": "Umberto Ravetta", "text": "Biografia.\nVeneziano, fu ordinato sacerdote il 25 luglio 1909 dal cardinale Aristide Cavallari, patriarca di Venezia. Musicista valente, per un quinquennio, da presbitero, tra il 1921 e il 1926 \u00e8 alla direzione della prestigiosa Cappella Marciana.\nIl 14 novembre 1938 venne eletto vescovo di Senigallia. Ricever\u00e0 la consacrazione episcopale il successivo 21 dicembre, per l'imposizione delle mani del cardinale Adeodato Piazza, O.C.D., co-consacranti i vescovi Giovanni Jeremich e Giovanni Costantini.\nPartecip\u00f2 alle prime due sessioni del Concilio Vaticano II, fino a che la morte non lo colse, il 26 gennaio 1965.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "4948103", "revid": "125711840", "url": "https://it.wikipedia.org/wiki?curid=4948103", "title": "Tomodachi Life", "text": " \u00e8 un videogioco di simulazione sviluppato e pubblicato nel 2013 da Nintendo per Nintendo 3DS. \u00c8 il sequel di \"Tomodachi Collection\", videogioco del 2009 per Nintendo DS distribuito esclusivamente in Giappone ma tradotto in modo inufficiale in seguito. il titolo \u00e8 stato commercializzato in Giappone il 18 aprile 2013 e in Occidente il 6 giugno 2014.\nModalit\u00e0 di gioco.\n\"Tomodachi Life\" \u00e8 un simulatore di vita. Si basa sulle relazioni tra i Mii (da cui deriva il nome Tomodachi, ovvero \u201camico\" in lingua giapponese). Il gioco si svolge su un'isola (a cui si pu\u00f2 dare anche un nome) che all'inizio sar\u00e0 deserta, ma in cui successivamente verranno edificati vari negozi (tra cui spiaggia, un parco, una caffetteria, un negozio di arredamento, un negozio di abbigliamento, un parco divertimenti, il banco dei pegni, un campeggio, un porto\u2026). Il giocatore pu\u00f2 decidere per il suo Mii (dandogli consigli) e dovr\u00e0 aiutarlo ad esaudire i suoi desideri. Perci\u00f2 i Mii si visiteranno a vicenda e staranno insieme. \u00c8 possibile che due Mii si sposino e che abbiano un figlio, che litighino o che diventino amici. Essi hanno una voce e un carattere. Il giocatore dovr\u00e0 anche controllare i bisogni dei Mii: se questi, per esempio, avranno fame, dovr\u00e0 provvedere a sfamarli. Saranno proprio i vostri Mii a scegliere con chi fare amicizia: avranno scelte proprie e una maggiore possibilit\u00e0 di scegliere da soli chi avere al proprio fianco.\nI Mii.\nI Mii sono stati inseriti per la prima volta nel gioco Wii Sports della Wii per rendere pi\u00f9 realistici i giochi, in modo da far creare agli stessi giocatori il proprio personaggio, e anche molti altri. Dopodich\u00e9, presenti in quasi tutti i giochi targati Nintendo, hanno ottenuto molta fama, cos\u00ec l'azienda giapponese ha deciso di renderli protagonisti di un gioco dedicato principalmente a loro: su \"Tomodachi Life\" cos\u00ec bisogner\u00e0 sfamarli, regalargli abiti e arredamenti e farli divertire ed ascoltare le loro richieste. Ad esempio chiederanno al giocatore, che verr\u00e0 spesso soprannominato \"Sosia di *Nome del Mii iniziale*\" (ad esempio se il primo Mii del gioco si chiama Giulia il giocatore verr\u00e0 chiamato \"Sosia di Giulia\") (dal Mii iniziale verr\u00e0 semplicemente chiamato \"Sosia\"), di creargli un motto e il movimento che dovr\u00e0 eseguire quando lo pronuncer\u00e0, e la stessa cosa per quando \u00e8 arrabbiato, triste, felice o preoccupato. \nI Mii sono doppiati da un software di sintesi vocale che potr\u00e0 essere regolato dal giocatore. Rispetto alle persone reali, i Mii non sanno esclamare o pronunciare parole estranee e quindi quando una frase termina con un punto esclamativo la diranno in modo normale. Inoltre la J verr\u00e0 pronunciata come una Y (tranne in alcune parole come \"John\") e quando \u00e8 scritta una Y la pronuncieranno I greca. Inoltre i Mii non sanno cantare e quando il giocatore dar\u00e0 una canzone canteranno con solo con la loro altezza (basso, medio o alto) e la qualit\u00e0. A volte qualche parola suoner\u00e0 stonata.\nI Mii si possono innamorare dopo aver fatto amicizia e se lo faranno si potranno sposare ed anche fare dei figli, che a loro volta cresceranno e, quando diventeranno indipendenti, si potr\u00e0 decidere se farli viaggiare o farli abitare sull'isola. Per\u00f2 ci potrebbero anche essere pi\u00f9 Mii innamorati dello stesso Mii, cos\u00ec potranno sfidarsi per ottenere l'amato/a, o semplicemente far scegliere a quest'ultimo Mii. I Mii per la prima volta potranno avere un loro guardaroba personale, comprandosi dei vestiti con scarpe abbinate ed anche dei graziosi cappellini. Quando i Mii hanno fame, baster\u00e0 dargli del cibo comprato al supermercato, uno dei primi edifici che compaiono nel gioco. Invece se hanno sonno, dormiranno con un letto che gli regaler\u00e0 il gioco. Inoltre se faranno amicizia con qualcuno potrebbero andarli a trovare. I Mii saranno spesso sotto le vesti di un giornalista del telegiornale per annunciare l'apertura di un nuovo centro pubblico o funzione, oppure notizie divertenti non influenti sul gioco, facendo vedere le foto e le opinioni di qualche Mii. Inoltre i prezzi dei prodotti sono in euro, e sono come l'edizione originale ma con l'aggiunta di un decimale.\nAmicizia e amore.\nCome \u00e8 stato accennato precedentemente, i Mii per la prima volta potranno fare amicizia (nel Centro di Creazione Mii si limitavano a fare piccole chiacchierate che duravano circa 7 secondi), ma sceglieranno loro i Mii che riterranno adatti ad essere loro amici, chiedendo all'innamorato di uscire con lui/lei. A volte per\u00f2 i Mii potrebbero avere scelte molto strambe e il giocatore dovr\u00e0 frenare la loro fantasia, sconsigliandogli di andare a presentarsi o ignorare la richiesta. I Mii si possono anche innamorare. Neanche in questo campo non si pu\u00f2 decidere di chi, ma in compenso il giocatore pu\u00f2 consigliargli se dichiararsi e dove farlo. Se il Mii sar\u00e0 simile di carattere e/o sar\u00e0 in buoni rapporti con l'amato, avr\u00e0 pi\u00f9 possibilit\u00e0 di fare colpo, ma a volte (Se \u00e8 a bassa relazione) invece potrebbe semplicemente accadere che l'altro non sia cos\u00ec interessato. Le altre coppie invece saranno puramente casuali e si potranno verificare solo se i Mii appartengono allo stesso stadio d'et\u00e0 (se il Mii \u00e8 sotto i 18 anni \u00e8 bambino, invece a partire dai 18 diventa adulto). Comunque sia, potrebbe darsi che un Mii decida segretamente di farne fidanzare altri due e in base alla loro relazione, il piano potrebbe funzionare.\nLuoghi.\nIn Tomodachi Life saranno presenti diversi luoghi: alcuni sbloccabili, altri saranno presenti dall'inizio del gioco. Nella mappa dello schermo inferiore sar\u00e0 presente una mappa con le icone dei luoghi. Lo sfondo delle icone \u00e8 colorato in base al tipo di luogo e alle attivit\u00e0 possibili. I colori sono:\nAppartamenti Mii.\n\u00c8 uno dei tre edifici che compaiono per primi all'inizio del gioco. Ogni Mii che verr\u00e0 creato sull'isola ricever\u00e0 automaticamente un appartamento in questo edificio. Gli stili dell'appartamento si possono personalizzare con un altro stile comprato nel negozio di arredamento. Questo edificio dispone di un ufficio dove poter vedere le statistiche dell'isola, cambiare la posizione degli appartamenti e visualizzare il diagramma della personalit\u00e0 dei Mii.\nVillette Mii.\nOgni coppia sposata ricever\u00e0 automaticamente una delle villette dove poter abitare, anche se continueranno a possedere i rispettivi appartamenti in Appartamenti Mii.\nAlimentari.\n\u00c8 uno dei tre edifici che compaiono per primi all'inizio del gioco. In questo negozio il giocatore pu\u00f2 comprare alimenti che serviranno a sfamare i Mii. Si possono comprare quattro tipi di alimenti:\nNegozio d'abbigliamento.\nIn questo negozio si possono comprare vestiti da far indossare ai Mii. L'abbigliamento \u00e8 suddiviso in cinque categorie:\nNegozio di cappelli.\nIn questo negozio si possono comprare cappelli e copricapi da far indossare ai Mii. I copricapi sono suddivisi in tre categorie:\nNegozio d'arredamento.\nIn questo negozio si possono comprare stili per gli appartamenti dei Mii. Una volta regalato uno stile ad un Mii, \u00e8 anche possibile guardare pi\u00f9 a fondo.\nNegozio d'abbigliamento d'importazione.\nQuesto negozio vende abbigliamento e copricapi che sono stati importati da altre isole tramite StreetPass, dall'isola Nintendo od originari dell'isola in questione.\nBanco dei pegni.\nIn questo negozio si possono vendere tesori e souvenir regalati dai Mii. Ogni oggetto ha un valore e, una volta venduto, verr\u00e0 incassato tale valore.\nFontana.\nLuogo di ritrovo per i Mii, la fontana ospita eventi come:\nSpiaggia.\nAltro luogo di svago e ritrovo per i Mii. La spiaggia ospita solo un evento sempre in corso, \"Ai voti!\", dove si potr\u00e0 far votare ai Mii delle alternative proposte.\nTorre panoramica.\nLa torre panoramica dell'isola. Come la spiaggia, anche questa ospita un solo evento 24 ore su 24, \"Chiediamolo a...\", dove si potranno chiedere domande ai Mii.\nParco.\nIl parco dell'isola, altro luogo di ritrovo e svago per i Mii. Ospita i seguenti eventi:\nLuna park.\nAltro luogo di svago, il Luna park \u00e8 un luogo dove i Mii possono divertirsi ed ospita i seguenti eventi:\nCaff\u00e8.\nUltimo luogo di ritrovo, nella caffetteria dell'isola i Mii possono mangiare e chiacchierare. Ospita i seguenti eventi:\nMunicipio.\n\u00c8 uno dei tre edifici che compaiono per primi sull'isola. In questo edificio si possono registrare nuovi Mii, visualizzare Mii e compiere azioni su di loro, visualizzare il catalogo della merce totale dell'isola, cambiare la data e l'ora e altro.\nSala concerti.\nIn questo edificio i Mii che hanno ricevuto in regalo un tipo di musica possono esibirsi, da solisti o in un gruppo che pu\u00f2 essere creato con Mii dallo stesso tipo di musica. I tipi di musica sono:\nClassifiche.\nQui possono essere visualizzate le classifiche su diversi argomenti. Le classifiche sono:\nTest d'affinit\u00e0.\nQui si possono vedere le previsioni meteorologiche d'affinit\u00e0 fra due Mii o fare il test della percentuale d'affinit\u00e0 fra due Mii. Tra Mii dello stesso sesso verr\u00e0 calcolata l'affinit\u00e0 d'amicizia, tra Mii di sesso diverso verr\u00e0 calcolata l'affinit\u00e0 d'amore.\nStudio fotografico.\nNello Studio Fotografico si possono scattare foto di Mii e visualizzare le foto scattate giocando a Tomodachi Life. Ci sono quattro tipi di foto selezionabili:\nNotiziario Mii.\nIl Notiziario Mii \u00e8 il telegiornale dell'isola. Pu\u00f2 trasmettere notizie utili come l'apertura di un nuovo luogo o ringraziamenti per le cose fatte oppure notizie divertenti inutili e ininfluenti sul gioco. \u00c8 presentato sempre da uno dei Mii dell'isola. Le notizie sono sempre le stesse, ma ogni giorno sono generate a caso (tranne quelle \"Flash\"). Ad esempio un notiziario mostrer\u00e0 un festival dell'isola, in un altro un uccellino che viene nell'appartamento del Mii e in un altro quello della sfida del razzo. Esistono anche notizie con flashback, come quella del compleanno, della sfilata di moda e del Tai-Chi.\nPorto.\nIl porto \u00e8 il luogo dove i figli delle coppie sposate, una volta cresciuti, possono viaggiare in altre isole di altri giocatori tramite StreetPass.\nCampeggio.\nIl campeggio \u00e8 il luogo dove altri Mii provenienti da altre isole tramite StreetPass approdano e restano.\nStato dei Mii.\nStato di presenza.\nI Mii possono essere presenti nel loro appartamento oppure no. Quando escono, vanno da un/una loro amico/a, dalla loro fidanzata/o o moglie/marito, nei luoghi di ritrovo e svago oppure lavorano part-time come commessi in un negozio. La finestra dell'appartamento o della villetta di un Mii indica anche il suo stato di presenza. La legenda:\nProblemi.\nI Mii possono avere problemi, ad esempio fame, bisogno di un nuovo vestito o cappello, voglia di fare amicizia... L'omino sulla finestra indica il tipo di problema del Mii. La legenda:\nSoldi.\nPer comprare qualcosa si ha bisogno di soldi, che il giocatore pu\u00f2 ottenere in tre modi: facendo buoni regali ai Mii, aiutandoli o comunque rendendoli felici; vendendo qualcosa al banco dei pegni o con le donazioni giornaliere. I soldi sono in euro, ma nella versione giapponese sono degli yen e in quella americana sono dei dollari americani. Nella versione europea/americana il limite minimo di euro \u00e8 di 1 cent e il massimo \u00e8 di 999,999,99 euro. In quella giapponese il minimo \u00e8 di 1 Yen (1 centesimo) e il massimo \u00e8 di 9999,999 Yen (circa 80.000.00 euro).\nLivello di felicit\u00e0.\nOgni Mii pu\u00f2 avere un livello di felicit\u00e0 (o di tristezza, dipende dal suo umore) che pu\u00f2 salire o scendere in base all'aiuto dato e ai regali fatti. Quando un Mii raggiunge il livello superiore gli si potr\u00e0 fare un regalo scegliendo tra: un tipo di musica con cui esibirsi in sala concerti, un oggetto con cui pu\u00f2 passare il tempo, uno stile esclusivo per il suo appartamento, un motto (se non ne ha gi\u00e0 uno) o dei soldi (se il Mii accumula in tutto diecimila euro far\u00e0 un viaggio nello spazio). Se il Mii raggiunge il livello 20 o superiore si aggiungeranno le alternative di regalare un vestito o un cappello. Il livello massimo \u00e8 99. Il Mii pu\u00f2 anche salire di livello, e si pu\u00f2 ancora ottenere la ricompensa, ma il livello non aumenter\u00e0."}
{"id": "4948104", "revid": "103461", "url": "https://it.wikipedia.org/wiki?curid=4948104", "title": "Cattedrale di Santo Stefano (Lesina)", "text": "La cattedrale di Santo Stefano I, papa e martire (in croato: \"katedrala sv. Stjepana I. pape\") \u00e8 la cattedrale della diocesi di Lesina e si trova a Lesina, in Croazia.\nStoria e descrizione.\nPresso il sito dell'attuale edificio un tempo era situata la precedente cattedrale, risalente alla met\u00e0 del XII secolo. La chiesa era in origine parte di un monastero benedettino dedicato a santa Maria e probabilmente in stile preromanico. Nel XIV secolo la chiesa fu ricostruita in stile gotico, demolita poi a partire dal XVI secolo, per far posto alla nuova cattedrale, la cui costruzione si protrarr\u00e0 fino al XVIII secolo, concludendosi nel 1755.\nLa facciata presenta un frontone trilobato, sull'esempio di quanto sviluppato a Venezia da Mauro Codussi, con inserti barocchi nelle decorazioni e richiami gotici nei due finestroni laterali. Sopra al portale la statua di santo Stefano I papa e martire, proveniente dall'antica cattedrale. Il campanile \u00e8 opera di maestri locali dalmati dell'isola di Curzola, e fu completato prima della cattedrale stessa, a met\u00e0 del XVI secolo; presenta richiami romanici e similitudini con tipologie presenti a Roma (per esempio il campanile della Basilica di San Bartolomeo all'Isola), ed ospita un concerto di 4 campane a slancio in Fa maggiore, fuse nel 1903 dalla ditta Jakov Cukrov di Spalato, il cui azionamento \u00e8, dall'inizio degli anni '70 del XX secolo, elettromeccanico.\nL'interno, sobrio e pressoch\u00e9 privo di decorazioni, \u00e8 a tre navate; il presbiterio \u00e8 un elemento superstite dell'antica cattedrale gotica, insieme ai due pulpiti posti ai lati dell'arco trionfale di ingresso dello stesso, ai sottostanti leggii e al cosiddetto altare di san Luca e degli apostoli, murato a fianco dell'ingresso secondario a lato del campanile. Notevole \u00e8 il coro ligneo del XIV secolo, restaurato alla fine del XIX secolo, parimenti esistente nella cattedrale gotica. Gli altari sono tutti di epoca barocca, opere di maestri veneti. Sono presenti, oltre all'altare maggiore, 10 altari laterali. Nelle pale di 7 di questi altari, oltre al santo titolare dell'altare stesso, \u00e8 rappresentata la Vergine Maria, e ci\u00f2 \u00e8 da collegare alla primitiva intitolazione della chiesa e del monastero sorgenti sul luogo della cattedrale. Le pale d'altare sono opera di maestri di scuola veneta dei secoli XVII e XVIII. \nL'altare maggiore, il pi\u00f9 antico, \u00e8 opera di Melchisedec e Baldassare Longhena e risale al 1625; custodisce la pala \"Santo Stefano Papa con i santi Girolamo e Carlo Borromeo\", opera tarda di Jacopo Palma il Giovane. L'altare del Santissimo Sacramento e quello dedicato al compatrono san Prospero sono opera dei fratelli Tremignon. Degna di nota \u00e8 un'icona della Vergine Maria sullo stile della Odigitria, custodita sull'altare della Madonna del Carmine, risalente al XII secolo.\nL'altare dedicato alla santa Croce custodisce un crocifisso ligneo del XVI secolo e, all'interno di una custodia-reliquiario, un crocifisso ritenuto miracoloso (\"La Santa Crocetta\"), che si tramanda abbia stillato sangue il 6 febbraio 1510, alla vigilia di una rivolta di popolo contro la nobilt\u00e0 locale.\nSulla controfacciata e sopra alla cantoria \u00e8 presente un organo a canne, realizzato nel 1965 dalla ditta Rudolf Novak di Klagenfurt."}
{"id": "4948106", "revid": "76261", "url": "https://it.wikipedia.org/wiki?curid=4948106", "title": "Bichon Havanais", "text": ""}
{"id": "4948108", "revid": "287204", "url": "https://it.wikipedia.org/wiki?curid=4948108", "title": "Epagneul nano continentale", "text": ""}
{"id": "4948113", "revid": "76261", "url": "https://it.wikipedia.org/wiki?curid=4948113", "title": "Chin (cane)", "text": ""}
{"id": "4948116", "revid": "1318658", "url": "https://it.wikipedia.org/wiki?curid=4948116", "title": "Sandro Lohmann", "text": "Biografia.\nHa esordito come attore nel film televisivo \"Der Ku\u00df meiner Schwester\" del 2000. Ha poi recitato in \"Guter Junge\" (2008) e \"La papessa\" (2009). \nHa anche recitato in un episodio della famosa serie televisiva \"Squadra Speciale Cobra 11\" ed in altre serie televisive tedesche.\n\u00c8 alto 1,76 m."}
{"id": "4948123", "revid": "1957733", "url": "https://it.wikipedia.org/wiki?curid=4948123", "title": "Murdered Love", "text": "Murdered Love \u00e8 l'ottavo album in studio del gruppo musicale statunitense P.O.D., pubblicato nel 2012.\nDescrizione.\nIl disco \u00e8 stato registrato nel periodo 2011-2012 presso i Bay 7 Studios di Valley Village (California) e lo Sparky Dark Studio di Calabasas.\nLa pubblicazione dell'album rappresenta la ripresa della collaborazione del gruppo con Howard Benson, gi\u00e0 produttore di due importanti album come \"The Fundamental Elements of Southtown\" e \"Satellite\", pubblicati rispettivamente nel 1999 e nel 2001, che fecero conoscere il gruppo al grande pubblico.\nPrima della pubblicazione del disco, tre brani sono stati resi disponibili in formato digitale gratuitamente: si tratta di due versioni di \"Eyez\" e di una demo di \"On Fire\". Il singolo \"Lost in Forever (Scream)\" \u00e8 stato inoltre pubblicato il 17 aprile 2012.\nVi hanno collaborato tra l'altro Jamey Jasta (Hatebreed), Sick Jacken (Psycho Realm) e Sen Dog (Cypress Hill).\nPer quanto riguarda le vendite l'album ha debuttato alla posizione #17 della Billboard 200.\nUn'edizione deluxe dell'album, pubblicata nell'ottobre 2013, contiene due tracce aggiuntive, \"Burn It Down\" e \"Find a Way\"."}
{"id": "4948126", "revid": "287204", "url": "https://it.wikipedia.org/wiki?curid=4948126", "title": "Aristomaco di Argo", "text": "Dapprima tiranno di Argo, rinunci\u00f2 spontaneamente al potere e divenne stratego della lega achea. Nelle fasi finali della guerra cleomenea si alle\u00f2 con Cleomene III contro la lega stessa.\nBiografia.\nSucceduto ad Aristippo II alla tirannia di Argo qualche anno prima del 229 a.C., fu persuaso da Arato di Sicione, dopo la morte del re di Macedonia Demetrio II, a rinunciare spontaneamente al potere e a far entrare la sua citt\u00e0 nella lega achea. Per agevolare il cambiamento costituzionale, la lega don\u00f2 ad Aristomaco 50 talenti, che l'ex-tiranno utilizz\u00f2 per saldare la paga ai suoi mercenari e congedarli. In compensazione della rinuncia alla tirannide di Argo, Aristomaco fu eletto stratego della lega achea per l'anno 228-227 a.C., proprio mentre stava scoppiando la cosiddetta guerra cleomenea, il conflitto tra Sparta e la stessa lega.\nDopo le prime scaramucce tra l'esercito spartano e quello acheo, il re di Sparta Cleomene III invase l'Argolide ed Aristomaco si prepar\u00f2 ad affrontarlo. Nonostante la notevole superiorit\u00e0 numerica (gli Achei avevano a disposizione ventisettemila opliti contro i cinquemila soldati al seguito di Cleomene), Arato, temendo di avere la peggio in uno scontro campale, costrinse Aristomaco ad evitare la battaglia.\nGeloso del prestigio di Arato, che gli aveva di fatto impedito di esercitare il comando della lega achea nel corso dell'anno in cui era stratego, Aristomaco pass\u00f2 quindi dalla parte di Cleomene e lo aiut\u00f2 a conquistare Argo, che per la prima volta dalla sua fondazione cadde in mano spartana. Per sopprimere ogni tentativo di ribellione, Aristomaco fece uccidere 80 tra i cittadini pi\u00f9 eminenti che si erano politicamente schierati con gli Achei.\nArato chiese quindi aiuto al re di Macedonia Antigono III Dosone che, arrivato nel Peloponneso nel 224 a.C., riusc\u00ec ad impadronirsi di Argo, che si era ribellata all'arrivo delle truppe macedoni.\nAristomaco fu catturato dagli Achei, che lo condannarono a morte. Una volta strangolato, il suo cadavere fu gettato in mare a Cencrea."}
{"id": "4948128", "revid": "1543377", "url": "https://it.wikipedia.org/wiki?curid=4948128", "title": "Futbol'nyj Klub Uralec Ni\u017enij Tagil", "text": "L'Uralec Ni\u017enij Tagil, ufficialmente Futbol'nyj Klub Uralec Ni\u017enij Tagil' (), \u00e8 stata una societ\u00e0 calcistica russa con sede a Ni\u017enij Tagil.\nStoria.\nUnione Sovietica.\nFondata nel 1946 col nome di Dzer\u017einec , nello stesso anno partecip\u00f2 alla Vtoraja Gruppa, seconda serie del Campionato sovietico di calcio; rimase in tale categoria fino al 1949 quando la riduzione delle squadre port\u00f2 all'esclusione del club dai campionati nazionali. Torn\u00f2 in seconda serie (nota allora come Klass B) nel 1958, col nuovo nome di Metallurg.\nNel 1960 vinse il proprio girone ed ebbe la possibilit\u00e0 di giocarsi la promozione in massima serie: fin\u00ec per\u00f2 quarto nel girone finale russo. Nel 1962 cambi\u00f2 nome in Uralec': rimase in Klass B fino al termine della stagione 1962, quando, con la riforma dei campionati sovietici, la stessa divenne terza serie e la squadra retrocesse. Nel 1964 vinse il proprio girone, ma no ottenne il ritorno in seconda serie, venendo eliminato gi\u00e0 nel girone di semifinale.\nAl termine della stessa stagione del 1969 la riforma dei campionati sovietici costrinse il club ad una nuova retrocessione, con la Klass B che divenne la quarta serie. Al termine della stagione seguente, per\u00f2, la categoria fu accorpata alla terza serie, nota come Vtoraja Liga, e la squadra fu promossa. Nel 1975 ebbe l'opportunit\u00e0 di tornare in seconda serie, ma dopo aver vinto il proprio girone, fin\u00ec sesta nei play-off, mancando la promozione.\nAl termine del 1989, dopo 19 stagioni in Vtoraja Liga, il club retrocesse nella neonata Vtoraja Niz\u0161aja Liga, la quarta serie.\nRussia.\nCon la fine dell'Unione Sovietica e la nascita del campionato russo di calcio fu collocato in Pervaja Liga, la seconda serie; vi rimase solo due stagioni, visto che la riforma dei campionati della fine del 1993 costarono alla squadra la retrocessione in Vtoraja Liga. Due anni pi\u00f9 tardi il club fu retrocesso in Tret'ja Liga: vi rimaso fino al 1997 quando la serie fu chiusa e il club ricollocato in Vtoroj divizion.\nRimase in terza serie fino al 2006: nel corso di tale stagione dopo aver disputato otto giornate la squadra si ritir\u00f2 dal campionato."}
{"id": "4948129", "revid": "643662", "url": "https://it.wikipedia.org/wiki?curid=4948129", "title": "Uralec Ni\u017enij Tagil", "text": ""}
{"id": "4948130", "revid": "643662", "url": "https://it.wikipedia.org/wiki?curid=4948130", "title": "Uralets Nizhny Tagil", "text": ""}
{"id": "4948134", "revid": "2006282", "url": "https://it.wikipedia.org/wiki?curid=4948134", "title": "Pietro de Fossis", "text": "Biografia.\nDa alcuni ritenuto di origine fiamminga, fu attivo a Venezia a partire dalla seconda met\u00e0 del XV secolo. Il 19 settembre 1485, fu assunto come cantore nella Cappella Marciana, quindi eletto maestro di cappella il 31 agosto 1491. A lui fu affidata, dal Senato Veneto, a partire dal 1503, anche la preparazione della \"Schola puerorum\". Mor\u00ec nel 1527, passando l'incarico al cantore, anch'egli fiammingo, Adrian Willaert.\nDella sua produzione musicale non rimane pressoch\u00e9 nulla."}
{"id": "4948140", "revid": "65582299", "url": "https://it.wikipedia.org/wiki?curid=4948140", "title": "Ponson du Terrail", "text": ""}
{"id": "4948146", "revid": "5585", "url": "https://it.wikipedia.org/wiki?curid=4948146", "title": "Il fabbro del convento", "text": "Il fabbro del convento pu\u00f2 riferirsi a:"}
{"id": "4948149", "revid": "6923", "url": "https://it.wikipedia.org/wiki?curid=4948149", "title": "Gran Sasso Rugby", "text": "Il Gran Sasso Rugby \u00e8 un club italiano di rugby a 15 con sede all'Aquila. Rappresenta il comprensorio aquilano della Valle dell'Aterno e gioca le sue partite a Villa Sant'Angelo (AQ). Milita nel campionato nazionale di Serie A.\nStoria.\nL'attivit\u00e0 sportiva della Gran Sasso Rugby \u00e8 iniziata nel 2001 con il lavoro svolto da Pierfrancesco Anibaldi e Paolo Perrotti, primo presidente e presidente onorario, presso L'Istituto Comprensivo di Navelli (AQ). Le finalit\u00e0 erano soprattutto rivolte ad avvicinare il maggior numero possibile di ragazzi al rugby, in una zona in cui non ci sono molti punti di aggregazione. Si sono andati via via sviluppando i settori giovanili fino ad arrivare, nella stagione sportiva 2006/07 ad avere tutti i settori giovanili: under 13, under 15, under 17, under 19 ed under 15 femminile.\nLa stagione 2008/09 \u00e8 stata contraddistinta dal sisma che, nel mese di aprile, a campionati quasi conclusi, ha impedito di portare a termine i campionati under 19 ed under 17. Per quanto riguarda la squadra seniores, che ancora militava in Serie C, il campionato fu portato a termine il campionato tra enormi sacrifici da parte di atleti e dirigenza.\nDal 2004 al 2009 la Gran Sasso Rugby ha disputato il campionato di Serie C e tutti i campionati giovanili di categoria.\nNel 2010 la Gran Sasso viene promossa nel campionato italiano di Serie B. Vince il girone 4 del Campionato Nazionale di Serie B nella stagione 2011/12, conquistando le finali perse contro il per l'accesso alla Serie A.\nLa stagione 2012/13 segna la svolta: l'obiettivo \u00e8 vincere nuovamente il campionato, per andare alle finali valevoli per l'accesso alla Serie A. La regular season \u00e8 vinta con 96 punti, e nel doppio turno di finali, la Gran Sasso ha la meglio sul Tarvisium. \u00c8 la prima storica promozione in Serie A. La sconfitta patita nella finale di andata a Treviso per 22 a 5 \u00e8 ribaltata dalla partita dei ragazzi allenati da Pierpaolo Rotilio: davanti ai 2500 spettatori del Fattori, impianto della societ\u00e0 L'Aquila Rugby Club, la Gran Sasso batte 26 a 9 il Tarvisium e, in virt\u00f9 della quarta meta del capitano Daniele Giampietri, \u00e8 promossa in Serie A.\nLa stagione 2013/14 si apre con l'inaugurazione degli impianti sportivi di Villa Sant'Angelo. Dopo tre anni, la Gran Sasso Rugby torna a giocare sul campo sportivo del borgo aquilano, completamente rinnovato. Nella sua prima stagione di Serie A, nel girone B, la Gran Sasso arriva quinta classificata, procurandosi la salvezza matematica sul campo dell'Amatori Capoterra la penultima giornata di campionato."}
{"id": "4948155", "revid": "287204", "url": "https://it.wikipedia.org/wiki?curid=4948155", "title": "Portugal Open 2014 - Qualificazioni singolare femminile", "text": "Le qualificazioni del singolare femminile del Portugal Open 2014 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "4948156", "revid": "1543377", "url": "https://it.wikipedia.org/wiki?curid=4948156", "title": "Lotta greco-romana ai Giochi della XI Olimpiade - Pesi piuma", "text": "La competizione della categoria pesi piuma (fino a 61\u00a0kg) di lotta greco-romana dei Giochi della XI Olimpiade si \u00e8 svolta dal 6 al 9 agosto al \"Deutschlandhalle\" in Berlino.\nFormato.\nAd ogni incontro venivano assegnate le seguenti penalit\u00e0:\nCon cinque penalit\u00e0 o pi\u00f9 il lottatore veniva eliminato.\nRisultati.\n1 Turno.\nSi \u00e8 disputato il 6 agosto.\n2 Turno.\nSi \u00e8 disputato il 7 agosto.\n3 Turno.\nSi \u00e8 disputato il 7 agosto.\n4 Turno.\nSi \u00e8 disputato l'8 agosto.\n5 Turno.\nSi \u00e8 disputato il 9 agosto.\n6 Turno.\nSi \u00e8 disputato il 9 agosto.\n7 Turno.\nSi \u00e8 disputato il 9 agosto."}
{"id": "4948159", "revid": "3791", "url": "https://it.wikipedia.org/wiki?curid=4948159", "title": "Pedro di Cantabria", "text": ""}
{"id": "4948161", "revid": "1869172", "url": "https://it.wikipedia.org/wiki?curid=4948161", "title": "TUIfly Nordic", "text": "TUIfly Nordic AB \u00e8 una compagnia aerea leisure svedese del gruppo tedesco TUI, uno dei maggiori operatori mondiali nel campo del turismo. Ha sede a Stoccolma e precedentemente era nota come Britannia Nordic o Transwede.\nGrazie ad un accordo commerciale, la compagnia svedese gestisce una serie di voli settimanali per conto degli operatori turistici Star Tour (Danimarca e Norvegia), Fritidsresor (Svezia) e Finnmatkat (Finlandia) con rotte che collegano le nazioni dell'Europa settentrionale con aeroporti sul Mar Mediterraneo, Mar Rosso, Isole Canarie, Egitto e Thailandia.\nL'aeroporto principale della compagnia \u00e8 quello di Stoccolma-Arlanda, ma i voli sono gestiti anche da altri cinque aeroporti secondari: l'aeroporto di Copenaghen in Danimarca, l'aeroporto di Helsinki-Vantaa in Finlandia, l'aeroporto di Oslo-Gardermoen in Norvegia e infine dagli aeroporti di G\u00f6teborg-Landvetter e Malm\u00f6-Sturup in Svezia.\nStoria.\nLa compagnia venne originariamente costituita nel 1985 per gestire i voli charter per conto di Transwede Airways . Nel 1996, la divisione charter della compagnia aerea venne rilevata dal tour operator svedese Fritidsresor che la ridesign\u00f2 Blue Scandinavia . Nel 1998, quando la compagnia Britannia Airways ne prese il controllo a seguito dell'acquisizione di Fritidsresor da Thomson, la compagnia aerea assunse la ragione sociale Britannia AB e i velivoli della flotta iniziarono a volare con il nome commerciale di Britannia Nordic. Nel 2000, Preussag, dal 2002 diventata TUI AG, acquis\u00ec il Gruppo Thomson.\nNel novembre 2005, la compagnia venne ridesignata Air Berlin e, nel maggio 2006, assunse la designazione TUIfly Nordic grazie alla nuova strategia di marketing del Gruppo TUI. Nel caso di TUIfly Nordic, alle volte sulla fusoliera compare il logo di Fritidsresor per sottolineare il loro ruolo di principale tour operator tra quelli che operano con la compagnia.\nFlotta.\nFlotta attuale.\nA dicembre 2021 la flotta di TUIfly Nordic \u00e8 cos\u00ec composta:\nFlotta storica.\nTUIfly Nordic operava in precedenza con i seguenti aerei:"}
{"id": "4948165", "revid": "1573940", "url": "https://it.wikipedia.org/wiki?curid=4948165", "title": "Chaerephon solomonis", "text": "Chaerephon solomonis () \u00e8 un pipistrello della famiglia dei Molossidi endemico delle Isole Salomone.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 55,6 e 62\u00a0mm, la lunghezza dell'avambraccio tra 40,8 e 43,3\u00a0mm, la lunghezza della coda tra 30 e 35\u00a0mm, la lunghezza della tibia tra 14,4 e 15\u00a0mm, la lunghezza delle orecchie tra 16,4 e 18,6\u00a0mm e un peso fino a 13\u00a0g.\nAspetto.\nLa pelliccia \u00e8 corta, densa e ruvida. Le parti dorsali sono bruno-rossastre scure, talvolta cosparse di peli biancastri, mentre le parti ventrali sono pi\u00f9 chiare con dei riflessi bruno-giallastri opachi. Il muso \u00e8 largo, privo di peli. Il labbro superiore ha diverse pieghe ben distinte e ricoperto di corte setole. Le orecchie sono relativamente grandi, carnose, trapezoidali e unite frontalmente da una membrana a forma di V.. Il trago \u00e8 piccolo con l'estremit\u00e0 provvista di due lobi e nascosto completamente dall'antitrago. I piedi sono carnosi, con delle file di setole lungo i bordi esterni delle dita. La coda \u00e8 lunga, tozza e si estende per pi\u00f9 della met\u00e0 oltre l'uropatagio. Il calcar \u00e8 corto.\nBiologia.\nComportamento.\nSi rifugia all'interno di grotte con aperture su scarpate rocciose lungo le coste.\nAlimentazione.\nSi nutre di insetti.\nDistribuzione e habitat.\nQuesta specie \u00e8 diffusa su Choiseul e Ysabel, nelle Isole Salomone.\nStato di conservazione.\nLa IUCN Red List, nonostante l'areale limitato ma considerata la popolazione numerosa, classifica \"C.solomonis\" come specie a rischio minimo (LC)."}
{"id": "4948171", "revid": "139919", "url": "https://it.wikipedia.org/wiki?curid=4948171", "title": "Teodoro Obiang", "text": ""}
{"id": "4948174", "revid": "838137", "url": "https://it.wikipedia.org/wiki?curid=4948174", "title": "Nicola Canino", "text": "Biografia.\nDopo aver studiato presso il Seminario regionale San Pio X di Catanzaro, il 13 maggio del 1923, a ventisei anni, venne ordinato sacerdote da Mons. Giovanni Fiorentini che lo nomin\u00f2 vice rettore del Seminario Minore Diocesano e docente di religione e Canto gregoriano presso il Seminario Pontificio.\nInizia il suo ministero nella diocesi di Catanzaro dove fu nominato Arciprete di Gimigliano il 14 agosto del 1921. Provvedette subito a ristrutturare la casa canonica non esitando egli stesso a mettersi all'opera. Nel 1932 venne alla luce la sua opera pi\u00f9 importante, iniziata nel 1925, la realizzazione della volta della chiesa arcipretale di Gimigliano decorata dal pittore Diego Grillo di Pizzo Calabro. Per suo volere venne edificato, a fianco al Santuario della Madonna di Porto, un orfanotrofio destinato ad accogliere le bambine figlie dei caduti in Africa Orientale.\nIl 26 novembre 1936 veniva nominato da Sua Santit\u00e0 Papa Pio XI, Vescovo di Oppido Mamertina e consacrato vescovo, nella Cattedrale di Catanzaro, il 7 marzo 1937 essendo consacrante l'arcivescovo Giovanni Fiorentini e consacranti il Vescovo di Nicastro, mons. Eugenio Giambro e il Vescovo di Mileto, mons. Paolo Albera.\nIl 13 giugno 1937 fece il suo solenne ingresso a Oppido Mamertina.\nAppena giunto in citt\u00e0 inizi\u00f2, senza risparmiarsi, la sua incisiva opera spirituale, pastorale e materiale: presiedeva la messa domenicale e quella del primo venerd\u00ec del mese, consacrato al Cuore di Ges\u00f9, e il primo sabato, dedicato alla Madonna Annunziata Patrona della citt\u00e0 e diocesi di Oppido Mamertina; teneva le catechesi, i ritiri residenziali del clero, i corsi della scuola serale per i figli del popolo; assisteva alle socie dell'Azione Cattolica Giovent\u00f9 Femminile; organizzava le colonie estive; ricostru\u00ec l'episcopio e il seminario, riservando a s\u00e9 la direzione; abbell\u00ec la cattedrale con gli affreschi del pittore Diego Grillo cos\u00ec come le stanze dell'episcopio e la magnifica cappella del seminario, il soffitto e le pareti del grande salone dell'episcopio oggi Sala Vescovile della Comunit\u00e0; come segno della sua ardente e filiale devozione a Maria costru\u00ec nel giardino interno del palazzo episcopale una suggestiva riproduzione della grotta di Lourdes e in tutte le sue innumerevoli opere \u00e8 presente un simbolo di sua invenzione, un giglio ad otto petali, circondato dalla corona del Rosario e dall'acronimo V.A.V.F. (Virgo Annunziata Voluit Fecit).\nIn un momento storico particolarmente difficile, graffiato dal Fascismo e dalla seconda guerra mondiale, mons. Canino ha lasciato un segno indelebile della sua attivit\u00e0 pastorale e materiale, con modi e mezzi in anticipo sui tempi e con un linguaggio chiaro ed immediato, riportando la discussione sui mali della societ\u00e0 del tempo ad un piano pi\u00f9 alto, spirituale e morale ancora prima che su un piano sociale e politico, richiamando in causa la coscienza dell'uomo, soprattutto del cristiano, al quale ricordava la possibilit\u00e0, e, quindi, il dovere, che egli possiede, a partire dalla sua testimonianza personale, in rapporto alla costruzione di una Societ\u00e0 pi\u00f9 giusta e pi\u00f9 santa fondata sulle saldi basi del messaggio evangelico.\nRimase a Oppido fino al 1951, fu trasferito a Roma dove mor\u00ec il 15 maggio del 1962.\nGenealogia episcopale.\nLa genealogia episcopale \u00e8:"}
{"id": "4948176", "revid": "125983115", "url": "https://it.wikipedia.org/wiki?curid=4948176", "title": "Barbara di Sassonia-Wittenberg", "text": "Biografia.\nEra figlia di Rodolfo III di Sassonia-Wittenberg, duca di Sassonia-Wittenberg e di Barbara di Legnica.\nSpos\u00f2, il 25 agosto 1411, Giovanni l'Alchimista, figlio di Federico I di Brandeburgo. \nDiscendenza.\nBarbara e Giovanni ebbero quattro figli:"}
{"id": "4948178", "revid": "767487", "url": "https://it.wikipedia.org/wiki?curid=4948178", "title": "Black Roses (film 1936)", "text": "Black Roses \u00e8 un film del 1936 diretto da Paul Martin.\nProduzione.\nIl film fu prodotto dall'Universum Film (UFA) come versione inglese di \"Rose nere\". Sempre con protagonista Lilian Harvey, ma cambiando il resto del cast, nel 1935 ne era stata fatta anche una versione per il mercato francese, tradotta in \"Roses noires\".\nDistribuzione.\nDistribuito dalla Reunion Films, il film usc\u00ec nelle sale del Regno Unito nel dicembre del 1936.\nNel 1950, la Cosmopolitan Pictures lo distribu\u00ec negli Stati Uniti in una riedizione dal titolo \"Flaming Hearts\"."}
{"id": "4948179", "revid": "184755", "url": "https://it.wikipedia.org/wiki?curid=4948179", "title": "Substrata", "text": "Substrata \u00e8 un album in studio del musicista norvegese Biosphere, pubblicato nel 1997. \nIl disco.\nUscito quasi contemporaneamente con la colonna sonora del film \"Nokas\" dello stesso musicista, \"Substrata\" prende le distanze dallo stile ritmico degli album precedenti per incentrarsi sui paesaggi sonori della musica ambient. I brani, evocativi e \"glaciali\", presentano accenni melodici nonch\u00e9 campionamenti tratti da suoni naturali, strumenti esotici e voci (come dimostrano tracce quali \"Chukhung\" e \"Antennaria\"). Viene considerato uno dei dischi migliori del musicista nonch\u00e9 un classico della musica ambient. L'album \u00e8 stato inserito alla posizione numero 38 dei migliori album ambient mai realizzati in una classifica stilata da Pitchfork."}
{"id": "4948181", "revid": "287204", "url": "https://it.wikipedia.org/wiki?curid=4948181", "title": "Usnisa", "text": ""}
{"id": "4948182", "revid": "838137", "url": "https://it.wikipedia.org/wiki?curid=4948182", "title": "Associazione Calcio Arezzo 2004-2005", "text": "Questa pagina raccoglie le informazioni riguardanti l'Associazione Calcio Arezzo nelle competizioni ufficiali della stagione 2004-2005."}
{"id": "4948183", "revid": "262457", "url": "https://it.wikipedia.org/wiki?curid=4948183", "title": "Ushnisha", "text": ""}
{"id": "4948186", "revid": "1482985", "url": "https://it.wikipedia.org/wiki?curid=4948186", "title": "Aleqa Hammond", "text": "Carriera politica.\n\u00c8 stata eletta nel Parlamento della Groenlandia per la prima volta nel 2005 e nominata Ministro per la famiglia e la giustizia. Nel 2007 divenne Ministro delle Finanze e degli Affari Esteri, ma abbandon\u00f2 l'incarico l'anno successivo per i problemi finanziari del governo.\nDopo la sconfitta elettorale del 2009, ha sostituito Hans Enoksen alla guida del partito. Nelle successive elezioni del 2013 Siumut ha ottenuto il 42.8% dei voti e Hammond \u00e8 divenuta il quinto Primo ministro della Groenlandia, la prima di sesso femminile.\nIl 30 settembre 2014, a seguito del suo coinvolgimento in uno scandalo per spreco di denaro pubblico, si \u00e8 dimessa sia dalla presidenza ministeriale sia dalla guida di Siumut, trasferendo entrambi gli incarichi a Kim Kielsen. "}
{"id": "4948187", "revid": "767487", "url": "https://it.wikipedia.org/wiki?curid=4948187", "title": "Nade\u017eda Michajlovna Juneva", "text": "Biografia.\nEra la figlia illegittima del granduca Michail Pavlovi\u010d Romanov. Nel 1844 venne adottata dal barone Aleksandr Ljudvigovi\u010d \u0160tiglic, il pi\u00f9 grande finanziere russo, direttore della Banca di Stato, e da sua moglie, il cui unico figlio mor\u00ec durante l'infanzia.\nSecondo i pettegolezzi dell'epoca, la bambina venne trovata tra i cespugli di lilla in un cesto per pannolini con appuntato un biglietto con su scritto 10 dicembre 1843. Fu battezzata con rito ortodosso, nonostante il fatto che il barone e sua moglie fossero luterani, divenendo la pi\u00f9 ricca ereditiera del suo tempo.\nMatrimonio.\nNel 1861 spos\u00f2 Aleksandr Aleksandrovi\u010d Polovcov (1832-1909), segretario del Consiglio di Stato. Ebbero quattro figli:\nDopo la morte del padre adottivo, Nade\u017eda e i suoi figli ereditarono propriet\u00e0 immobiliari, tra cui fabbriche, terreni, due palazzi a San Pietroburgo e il cottage sul Stone Island, cos\u00ec come tutti i titoli fruttiferi.\nMorte.\nMor\u00ec nel 1908."}
{"id": "4948195", "revid": "339392", "url": "https://it.wikipedia.org/wiki?curid=4948195", "title": "Titani (fumetto)", "text": ""}
{"id": "4948198", "revid": "686936", "url": "https://it.wikipedia.org/wiki?curid=4948198", "title": "Jason Verrett", "text": "Carriera universitaria.\nDopo aver giocato a football per la Rodriguez High School della sua citt\u00e0 natale, Fairfield, presso la quale gioc\u00f2 sia come defensive back che come running back, Verrett non ricevette alcuna borsa di studio da college del circuito NCAA, cos\u00ec opt\u00f2 per giocare in un junior college, il Santa Rosa Junior College, presso il quale fu inserito nel First-team All-Conference nel 2010.\nCi\u00f2 gli valse la chiamata da parte di TCU con cui nel primo anno prese parte a tutti e 13 gli incontri stagionali, scendendo in campo 10 volte come titolare e mettendo a referto 58 tackle di cui 1,5 con perdita di yard, un intercetto e 4 passaggi deviati. L'anno seguente disput\u00f2 tutti e 13 gli incontri da titolare, chiudendo la stagione con 63 tackle di cui 5 con perdita di yard, 6 intercetti e 16 passaggi deviati che gli valsero l'inserimento nel First-team All-American da parte di Sports Illustrated e l'inserimento nel First-team All-Big 12. Nel suo ultimo anno collegiale, fu titolare in tutti ed 11 gli incontri cui prese parte mettendo a referto 39 tackle di cui 3,5 con perdita di yard, 2 intercetti e 14 passaggi deviati che gli valsero ancora una volta l'inserimento nel First-team All-American da parte della Walter Camp Football Foundation e di Fox Sports e l'inserimento nel First-team All-Big 12, oltre che l'elezione a Co-Difensore dell'Anno della Big 12.\nCarriera professionistica.\nSan Diego/Los Angeles Chargers.\nVerrett \u00e8 considerato uno dei migliori cornerback nel Draft 2014 ed era pronosticato per esser scelto tra 1\u00ba e 2\u00ba giro. L'8 maggio fu selezionato come 25\u00ba assoluto dai San Diego Chargers. Debutt\u00f2 come professionista subentrando nel Monday Night Football della settimana 1 perso contro gli Arizona Cardinals e mettendo a segno 4 tackle. La domenica successiva part\u00ec per la prima volta come titolare facendo registrare 5 tackle nella vittoria sui Seattle Seahawks campioni in carica. Il primo intercetto lo mise a segno sull'altro rookie Derek Carr nella settimana 6 contro gli Oakland Raiders. Considerato un candidato per il premio di rookie difensivo dell'anno, la sua promettente stagione si chiuse in lista infortunati per la frattura di una clavicola subita a inizio novembre.\nVerrett torn\u00f2 in campo come titolare nel primo turno della stagione 2015 contro i Detroit Lions. Il primo intercetto lo fece registrare nel Monday Night Football della settimana 9 su Jay Cutler dei Chicago Bears, ritornandolo in touchdown. La sua annata si chiuse con 47 tackle, 12 passaggi deviati e 3 intercetti in 14 presenze, tutte tranne una come titolare, venendo convocato per il primo Pro Bowl in carriera al posto dell'infortunato Darrelle Revis.\nNel 2016, Verrett si infortun\u00f2 nel quarto turno, perdendo il resto della stagione. Tornato in campo nella settimana 1 del 2017, sub\u00ec un nuovo grave infortunio contro i Miami Dolphins, chiudendo immediatamente anche quell'annata.\nSan Francisco 49ers.\nNel 2019 Verrett firm\u00f2 con i San Francisco 49ers. Nel marzo del 2021 firm\u00f2 un nuovo contratto annuale del valore di 5,5 milioni di dollari."}
{"id": "4948200", "revid": "1501110", "url": "https://it.wikipedia.org/wiki?curid=4948200", "title": "Where We Are Tour", "text": "Il Where We Are Tour \u00e8 stato il terzo tour musicale della boy band anglo-irlandese One Direction, a supporto del loro terzo album in studio, \"Midnight Memories\".\nAnnunciato attraverso Twitter, \u00e8 il primo tour degli One Direction svoltosi interamente negli stadi.\nNelle date italiane del 28 e 29 giugno 2014, presso lo Stadio Giuseppe Meazza di Milano, \u00e8 stato registrato il loro terzo DVD \"\". Nel film sono presenti 15 minuti di intervista con il gruppo e di inediti retroscena.\nDurante tutta la durata del tour, inoltre, hanno registrato il loro quarto album \"Four\", l'ultimo della band come quintetto.\nArtisti d'apertura.\nLa seguente lista rappresenta il numero correlato agli artisti d'apertura nella tabella delle date del tour."}
{"id": "4948202", "revid": "22229", "url": "https://it.wikipedia.org/wiki?curid=4948202", "title": "Von Wunster", "text": "Von Wunster \u00e8 una marca di birra italiana facente parte del gruppo Heineken.\nStoria.\nNel 1879, Heinrich von Wunster proveniente dal W\u00fcrttemberg fonda a Seriate (BG) la birra \"Seriate\"\nLa fabbrica, chiusa durante la prima guerra mondiale, riapr\u00ec e nel 1929 fu venduta alla Birra Italia. I fratelli von Wunster con il cognato Conconi, dopo aver acquistato a Bergamo gli immobili della ex fabbrica della birra \"Bergamo\", nel 1936 ripresero la produzione con il marchio di \"Birra Orobia\" seguendo le leggi di Italianizzazione del fascismo.\nQuesto nome rimase fino alla met\u00e0 degli anni 60 quando prese il nome della famiglia. L'azienda ebbe poi un continuo sviluppo e aumento della produzione finch\u00e9 all'inizio degli anni 80 la produzione venne trasferita a Comun Nuovo.\nNel 1986 il marchio venne ceduto alla belga Stella Artois e dal 1995 pass\u00f2 alla Heineken.\nNel 2011 Alberto von Wunster nipote del fondatore decise di produrre birra artigianale per continuare la tradizione di famiglia rispolverando il nome Orobia."}
{"id": "4948204", "revid": "599013", "url": "https://it.wikipedia.org/wiki?curid=4948204", "title": "Cesare Sabelli", "text": "Pilota italiano pluridecorato della prima guerra mondiale, tent\u00f2 per due volte di effettuare un volo diretto da New York a Roma a bordo di velivoli prodotti dall'ingegnere Giuseppe Bellanca. Fallito il primo tentativo nel 1929, ritent\u00f2 la sorte nel 1934, raggiungendo solamente le coste dell'Irlanda a causa di un guasto al propulsore dell'aereo.\nBiografia.\nNato a Montepulciano il 20 novembre 1896, figlio di Egisto e Carmela Paragone. Cresciuto in una agiata famiglia, suo padre fu per lunghi anni presidente del Tribunale della citt\u00e0, ricevette una raffinata e severa educazione. Allo scoppio della guerra con l'Austria-Ungheria, si arruol\u00f2 volontario, come ufficiale di complemento, nel Regio Esercito, venendo assegnato al 56\u00ba Reggimento di fanteria. Nel 1916 chiese di transitare nel Corpo Aeronautico Militare, passando in forza al Battaglione Aviatori. Conseguito il brevetto di pilota sull'aeroporto di Pisa-San Giusto venne mandato dapprima a Busto Arsizio e poi all'aeroporto della Malpensa. Si distinse in particolarmente durante alcune azioni di guerra, per cui fu decorato con numerose onorificenze, ben 12, anche straniere. Al termine della guerra, in cui aveva perso il fratello minore, rimase per un breve periodo in aeronautica, prima di congedarsi nel 1920. In quello stesso anno lasci\u00f2 l'Italia per trasferirsi negli Stati Uniti d'America, e in questa decisione gioc\u00f2 molto il fatto di aver stretto amicizia durante la guerra con il futuro sindaco di New York Fiorello La Guardia. Arrivato via nave, si stabil\u00ec a New York dove avvi\u00f2 alcune attivit\u00e0 industriali, tra cui quella molto proficua nel campo immobiliare, che gli consentirono di accumulare una discreta fortuna. Negli Stati Uniti continu\u00f2 a volare, praticando anche attivit\u00e0 sportive, e divenendo amico di alcuni noti personaggi dello spettacolo, tra cui Beniamino Gigli, Tito Schipa e Rodolfo Valentino, e del mondo aeronautico americano. Tra questi ultimi Ugo Veniero D'Annunzio e Giuseppe Bellanca.\nI due tentativi di trasvolata atlantica da New York a Roma.\nDopo la doppia trasvolata atlantica realizzata da Francesco De Pinedo, nel 1927 Sabelli chiese a Bellanca di costruire un velivolo adatto ad un volo senza scalo tra New York e Roma, sorvolando l'Atlantico settentrionale. Anticip\u00f2 subito all'industriale la somma di 75.000 dollari, mentre altri 33.000 vennero pagati dal dottor Leon Piscuilli, 20.000 offerti dal giornale \"Hearst Newpaper\" per avere l'esclusiva sulla storia del volo, e ulteriori fondi giunsero da privati e industrie. L'ingegnere Bellanca costru\u00ec un apposito monoplano, monomotore, ad ala alta, il \"Roma\", con cui il 28 settembre 1928 Sabelli decoll\u00f2 dal campo di Old Orchard Beach (Maine) in direzione di Roma. Quando fu in volo indirizz\u00f2 un messaggio radio transatlantico di saluto a Guglielmo Marconi, che lo stava aspettando a Londra, il primo mai inviato da un aereo. A causa di un guasto meccanico al propulsore, manifestatosi dopo venti minuti, l'aereo dovette ritornare indietro quando aveva percorso solo una settantina di miglia sul mare tra andata e ritorno.\nNel 1932 si rivolse ancora a Bellanca perch\u00e9 gli costruisse un nuovo aereo con cui ritentare l'impresa. Associatosi all'industriale George R. Poud fece costruire un nuovo velivolo. Il Bellanca J-300 \"Leonardo da Vinci\" era dotato del meglio delle tecnologia aeronautica all'epoca disponibile. Per non appesantire il velivolo i due aviatori rinunciarono ad imbarcare sia il battello di salvataggio, che altri equipaggiamenti di sicurezza. Il 24 maggio 1934 l'aereo, con equipaggio Sabelli-Pond, decoll\u00f2 dall'aeroporto Floyd Bennett di New York in direzione di Roma con condizioni meteorologiche avverse. Superata la Nuova Scozia e Terranova l'aereo si inoltr\u00f2 nell'Oceano Atlantico seguendo una rotta lungo il 53\u00ba parallelo in direzione dell'Irlanda. Dopo ventinove ore di volo, quando erano a circa 100 miglia dalle coste irlandesi, il motore del velivolo inizi\u00f2 a perdere olio schizzandolo sul parabrezza. Riducendo al massimo il consumo di olio, e volando a bassissima quota sulla superficie del mare, condusse l'aereo a toccare terra dopo trentatr\u00e9 ore presso il villaggio di Cloneyogan, sulla costa della contea di Clare, nell'Irlanda occidentale. Le prime riparazioni del motore vennero eseguite dai meccanici del Corpo Irlandesi di aviazione appositamente giunti sul posto e consentirono ai due aviatori di decollare fortunosamente per raggiungere l'aeroporto di Baldonnel il 22 maggio. Da l\u00ec partirono alla volta di Roma, ma dovettero fermarsi a Cardiff per nuovi problemi, e quindi raggiunsero Londra per effettuare le definitive riparazioni. Tali riparazioni richiesero altro tempo, e solo l'11 giugno i due aviatori raggiunsero Roma, dove il giorno dopo furono ricevuti dal capo del governo Mussolini, dal Sottosegretario di stato e Capo di stato maggiore della Regia Aeronautica Giuseppe Valle, e nei giorni successivi dal re Vittorio Emanuele III.\nDopo essere stati in visita a Montepulciano, accolti con tutti gli onori dalle autorit\u00e0 cittadine, i due aviatori ripartirono alla volta degli Stati Uniti. Dopo aver raggiunto le coste del Galles, a causa di una fittissima nebbia che gravava sulla zona, l'aereo si distrusse in prossimit\u00e0 di Capo Saint David. I due piloti uscirono dai rottami dell'aereo solamente con qualche contusione. Sposato con la cantante Louise Richmond, abbandon\u00f2 il mondo dell'aviazione nel 1940, dopo che un tentativo di battere il record mondiale di distanza a bordo di un'ala volante Vance, volando da New York a Buenos Aires, era stato annullato a causa degli eventi bellici. Apr\u00ec allora un negozio di arte e antiquariato a Larchmont. Si spense l'8 maggio 1984 presso il White Plains Hospital Medical Center di Scarsdale, New York, all'et\u00e0 di 86 anni."}
{"id": "4948206", "revid": "599013", "url": "https://it.wikipedia.org/wiki?curid=4948206", "title": "Flaming Hearts", "text": ""}
{"id": "4948216", "revid": "1573940", "url": "https://it.wikipedia.org/wiki?curid=4948216", "title": "Al-Ubulla", "text": "al-Ubulla oppure Obolla () era una citt\u00e0 dell'Iraq che sorgeva sul delta del fiume Tigri, sul tratto iniziale dello Shatt al-'Arab.\nCapolinea delle rotte commerciali marine che conducevano in India e in Estremo Oriente, al-Ubulla conobbe grandi fortune economiche, messe poi per sempre in ombra dal sorgere e dal successivo sviluppo di Ba\u1e63ra, nata inizialmente quattro \"farsakh\" (parasanga) a ovest, come centro militare (\"mi\u1e63r\") e, presto, burocratico-amministrativo, senza particolari fini economico-commerciali, assegnati invece a Ubulla.\nLa citt\u00e0 fu attiva gi\u00e0 in tempi seleucidi e lakhmidi e va forse individuata con il \"Porto di Apologos\" che viene citato nell'anonimo \"\u03a0\u03b5\u03c1\u03af\u03c0\u03bb\u03bf\u03c5\u03c2 \u03c4\u1f74\u03c2 \u1f18\u03c1\u03c5\u03b8\u03c1\u03ac\u03c2 \u0398\u03b1\u03bb\u03ac\u03c3\u03c3\u03b7\u03c2\" (lat. \"Periplus Maris Erythraei\", del II secolo circa).&lt;br&gt;\nIn epoca sasanide s'ipotizza che la citt\u00e0 facesse parte della provincia di Mesene o Maysh\u0101n.\nConquista arabo-islamica e decadenza.\nUbulla fu conquistata dalle truppe arabo-islamiche di 'Utba ibn Ghazwan nel 635/14 E.. La sua decadenza cominci\u00f2 presto, attestata dagli storici e dai geografi che, gi\u00e0 dal X secolo, parlarono solo di sfuggita della citt\u00e0, che mantenne comunque una popolazione abbastanza numerosa per tutto il periodo abbaside, maggiore comunque di quella di Ba\u1e63ra."}
{"id": "4948220", "revid": "287204", "url": "https://it.wikipedia.org/wiki?curid=4948220", "title": "Cityterminalen", "text": "Il Cityterminalen \u00e8 il principale terminal bus della citt\u00e0 di Stoccolma.\n\u00c8 situato presso il distretto di Norrmalm, all'esterno della stazione ferroviaria centrale, a cui \u00e8 direttamente collegato. Un altro interscambio \u00e8 quello con la stazione T-Centralen della metropolitana di Stoccolma.\nIl Cityterminalen fa parte del World Trade Center di Stoccolma: l'intero edificio \u00e8 stato progettato dall'architetto Ralph Erskine. La costruzione del terminal \u00e8 iniziata il 3 giugno 1985, mentre l'apertura ufficiale \u00e8 avvenuta il 20 gennaio 1989.\nIl terminal \u00e8 utilizzato anche dalla compagnia Flygbussarna, che effettua collegamenti verso i quattro aeroporti cittadini e verso i porti di Nyn\u00e4shamn e Stadsg\u00e5rden."}
{"id": "4948221", "revid": "964734", "url": "https://it.wikipedia.org/wiki?curid=4948221", "title": "Lo scontro finale", "text": ""}
{"id": "4948222", "revid": "729019", "url": "https://it.wikipedia.org/wiki?curid=4948222", "title": "Battaglia di Bitlis", "text": "Battaglie di Bitlis \u00e8 il nome dato a una serie di scontri avvenuti nei dintorni della citt\u00e0 di Bitlis tra le forze dell'Impero russo e quelle dell'Impero ottomano, tra il luglio del 1915 e l'agosto del 1916, nell'ambito dei pi\u00f9 ampi eventi della campagna del Caucaso della prima guerra mondiale.\nIl primo scontro avvenne nel luglio 1915, quando i russi lanciarono un attacco contro Bitlis fallendo per\u00f2 la conquista della citt\u00e0 fortificata. Il secondo attacco si verific\u00f2 nel febbraio del 1916 con la vittoria e la conquista della citt\u00e0 da parte dei russi; il centro era di importanza vitale per difendere l'Anatolia dagli attacchi dei russi, cos\u00ec gli ottomani contrattaccarono in agosto con nuove truppe sotto il comando del generale Mustafa Kemal, ma furono respinti dai russi."}
{"id": "4948223", "revid": "964734", "url": "https://it.wikipedia.org/wiki?curid=4948223", "title": "La battaglia del labirinto", "text": ""}
{"id": "4948226", "revid": "729019", "url": "https://it.wikipedia.org/wiki?curid=4948226", "title": "Mamurra", "text": "Appartenente al ceto equestre, segu\u00ec Gaio Giulio Cesare in Gallia, rivestendo il ruolo di \"praefectus fabrum\" (prefetto degli ingegneri) ed arricchendosi smodatamente.\nSecondo Cornelio Nepote fu il primo romano a costruirsi una casa interamente rivestita in marmo e con colonne marmoree, posta sul Celio.\nFu nemico del poeta Gaio Valerio Catullo, che lo defin\u00ec \"mentulus\" (piccolo pene) insinuando una relazione omosessuale tra lui e Cesare e disprezz\u00f2 la sua fidanzata Ameana chiamandola \"ragazza dal naso bruttarello\".\nCatullo rifer\u00ec inoltre l'epiteto \"bancarottiere di Formia\" a Mamurra. Da una lettera di Marco Tullio Cicerone del 45 a.C. si capisce, secondo alcuni, che Mamurra sia morto."}
{"id": "4948230", "revid": "12290", "url": "https://it.wikipedia.org/wiki?curid=4948230", "title": "Giovani titani", "text": ""}
{"id": "4948233", "revid": "838137", "url": "https://it.wikipedia.org/wiki?curid=4948233", "title": "Ofiotauro", "text": "Nella mitologia greca, l'Ofiotauro (dal greco \u039f\u03c6\u03b9\u03bf\u03c4\u03b1\u03c5\u03c1\u03bf\u03c2, \"Ofiotauros\", composto di \u1f44\u03c6\u03b9\u03c2, \"ofis\", \"serpente\", e \u03c4\u03b1\u1fe6\u03c1\u03bf\u03c2, \"tauros\", \"toro\") era un essere mostruoso, il cui corpo taurino terminava con una coda di serpente.\nL'unico frammento testuale pervenutoci riguardo alla creatura si trova nei \"Fasti\" di Ovidio. Qui viene detto che le viscere dell'animale, partorito dalla Terra, conferiscono, a chi le brucia, il potere di rovesciare gli dei. Lo Stige, avvertito dalle Parche, imprigion\u00f2 l'Ofiotauro (per impedire che fosse ucciso) in un bosco circondato da un triplice strato di mura. Durante la Titanomachia, il mostruoso ibrido fu ucciso con un'ascia adamantina da Briareo, un alleato dei titani, ma prima che le interiora potessero essere bruciate Zeus invi\u00f2 gli uccelli a trafugarle. Quello che gliele riport\u00f2 fu il nibbio: allora, per ricompensarlo del servizio resogli, Zeus lo elev\u00f2 al cielo trasformandolo nella costellazione dell'Aquila."}
{"id": "4948236", "revid": "767487", "url": "https://it.wikipedia.org/wiki?curid=4948236", "title": "Roses noires", "text": "Roses noires \u00e8 un film del 1935 diretto da Jean Boyer e da Paul Martin.\nProduzione.\nIl film fu prodotto dall'Universum Film (UFA) come versione francese del film tedesco \"Schwarze Rosen\" che, sempre interpretato da Lilian Harvey, ebbe pure una versione inglese, \"Black Roses\".\nDistribuzione.\nDistribuito da L'Alliance Cin\u00e9matographique Europ\u00e9enne (ACE)."}
{"id": "4948240", "revid": "1964823", "url": "https://it.wikipedia.org/wiki?curid=4948240", "title": "Ascoli Calcio 1898 2004-2005", "text": "Questa pagina raccoglie le informazioni riguardanti l'Ascoli Calcio 1898 nelle competizioni ufficiali della stagione 2004-2005."}
{"id": "4948241", "revid": "1251388", "url": "https://it.wikipedia.org/wiki?curid=4948241", "title": "Edwin Booth", "text": "Figlio di Junius Brutus Booth e fratello di John Wilkes Booth, esord\u00ec a Boston nel 1849 per poi spostarsi a New York nel 1850.\nNel 1862 divenne impresario del Winter Garden Theatre, ma nel 1865, quando suo fratello assassin\u00f2 Abraham Lincoln e venne a sua volta assassinato, fu costretto ad abbandonare l'impiego.\nSolo nel 1868 ottenne il permesso di costruire il Booth's Theatre, che fall\u00ec nel 1878. Nel 1880 Booth si trasfer\u00ec a Londra, ove ottenne discreta fama come interprete di William Shakespeare, ma gi\u00e0 nel 1882 si spost\u00f2 in Germania.\nRimpatriato, nel 1886 form\u00f2 con Lawrence Barrett una celebre e fortunata compagnia teatrale."}
{"id": "4948243", "revid": "183694", "url": "https://it.wikipedia.org/wiki?curid=4948243", "title": "Heinrich Gomperz", "text": ""}
{"id": "4948246", "revid": "253269", "url": "https://it.wikipedia.org/wiki?curid=4948246", "title": "Isobel Lennart", "text": ""}
{"id": "4948249", "revid": "120881373", "url": "https://it.wikipedia.org/wiki?curid=4948249", "title": "Lawrence Barrett", "text": "Dopo l'esordio a Detroit nel 1853, recit\u00f2 al Winter Garden Theatre di Edwin Booth dal 1862 al 1864, ma nel 1884 si spost\u00f2 a Londra.\nRimpatriato, nel 1886 form\u00f2 con Booth una fortunata compagnia teatrale."}
{"id": "4948257", "revid": "481666", "url": "https://it.wikipedia.org/wiki?curid=4948257", "title": "Evangeline Booth", "text": "Figlia di William Booth e di Catherine Mumford, fu comandante dell'Esercito della Salvezza in Canada e poi, dal 1904 al 1934 negli Stati Uniti. Nel 1934, fu nominata comandante generale dell'Esercito, carica che mantenne fino al 1939.\nScrisse anche vari libri religiosi, tra cui \"La donna\" (1930). Nel 1919, era apparsa, nel ruolo di s\u00e9 stessa, nel film \"Fires of Faith\", girato da Edward Jos\u00e9 e prodotto dalla Famous Players-Lasky Corporation in cooperazione con l'Esercito della Salvezza."}
{"id": "4948258", "revid": "461628", "url": "https://it.wikipedia.org/wiki?curid=4948258", "title": "Chiesa di San Gregorio Magno (Milano)", "text": "La chiesa di San Gregorio Magno \u00e8 un luogo di culto cattolico della citt\u00e0 di Milano, situato all'incrocio tra via San Gregorio e via Ludovico Settala, nel Municipio 3, sede dell'omonima parrocchia del decanato Venezia della zona pastorale I dell'arcidiocesi di Milano.\nStoria.\nL'attuale edificio sorge all'esterno del perimetro dell'antico Lazzaretto: una chiesa dedicata a San Gregorio Magno era stata ivi costruita nel XIX secolo: questa, in ottemperanza alle disposizioni napoleoniche, era fatta di materiali non duraturi quali stucco e legno e caratterizzata da ampie vetrate; la chiesa serviva il cimitero di San Gregorio, gi\u00e0 in precedenza fossa di sepoltura per i morti del Lazzaretto, che si estendeva alla spalle dell'edificio e che fu poi demolito alla fine dell'Ottocento..\nNel 1903 si decise di sostituire la preesistente chiesa con una nuova in muratura e il progetto venne affidato all'architetto Solmi che si avvalse della collaborazione degli architetti De Micheli e Poelli; la costruzione si protrasse per cinque anni, terminando nel 1908.\nNel 1943, come gran parte della citt\u00e0, anche la chiesa di San Gregorio sub\u00ec gli effetti dei bombardamenti alleati. Il tetto fu distrutto da una bomba incendiaria nell\u2019agosto di quell\u2019anno, Ma la struttura portante rimase intatta; la chiesa fu riaperta al culto dopo lo sgombero delle macerie, e fu riparata alla fine del conflitto.\nDescrizione.\nEsterno.\nLa chiesa di San Gregorio Magno \u00e8 situata all'angolo fra la via omonima e via Ludovico Settala, che corre lungo il suo fianco destro.\nL'esterno dell'edificio \u00e8 in stile neoromanico, con paramento murario in mattoncini rossi ed elementi decorativi in pietra grigia ed elementi decorativi tipici del romanico lombardo. La facciata \u00e8 a salienti e sporge in avanti rispetto al corpo dell'aula; sulla parte anteriore, essa presenta ai lati due alte monofore a tutto sesto e al centro, al di sotto del rosone circolare, un protiro poggiante su colonnine, sotto il quale si trova il portale maggiore, sormontato da una lunetta a mosaico raffigurante \"San Gregorio Magno\".\nAlle spalle della chiesa, in posizione centrale, sorge il campanile a torre, anch'esso caratterizzato da paramento murario bicromo in pietra e cotto. A pianta quadrata, ospita all'interno della cella, che si apre sull'esterno con una monofora su ciascun lato, un concerto di cinque campane in \"Re\u266d\", realizzato da Luigi e Giorgio Ottolina di Seregno nel secondo dopoguerra.\nInterno.\nL'interno della chiesa di San Gregorio Magno \u00e8 a navata unica senza transetto ed abside poco sporgente, in stile neogotico con elementi \"Liberty\".\nLungo le pareti laterali della navata, che \u00e8 coperta con un soffitto a doppio spiovente sorretto da archi a sesto acuto ed \u00e8 illuminata da piccoli rosoni circolari, si aprono diverse cappelle, sette per ogni lato. Nella prima cappella di destra, sopra l'altare marmoreo, si trova un \"Crocifisso\" ligneo dell'epoca di Carlo Borromeo (XVI secolo); la seconda cappella di destra \u00e8 dedicata a santa Chiara d'Assisi, raffigurata nella pala d'altare, mentre nella terza vi sono il dipinto con il \"Sacro Cuore di Ges\u00f9\" e un paliotto con l'\"Ultima Cena\"; la quarta cappella di destra \u00e8 priva di altare e al centro di essa si trova un gruppo scultoreo in marmo raffigurante \"San Giuseppe e Ges\u00f9 Fanciullo\". Nelle prima cappella di sinistra dall'ingresso vi \u00e8 una statua di \"San Gregorio Magno orante\" opera di Achille Alberti; nella seconda, dedicata alla Vergine Addolorata, vi sono le reliquie dei santi martiri Celestino e Innocente; nella terza cappella, sull'altare, vi \u00e8 una tela raffigurante la \"Vergine col Bambino tra i santi Ambrogio e Carlo\"; la quarta, invece, \u00e8 priva di altare ed ospita una statua della \"Madonna in trono con Ges\u00f9 Bambino\". Le restanti cappelle di ciascun lato sono adibite ad ingressi laterali (quinte cappelle) e penitenzieria (seste e settime cappelle).\nNella parete fondale della navata, decorata con un dipinto a tempera di Luigi Morgari raffigurante la \"Crocifissione\" (alcentro), la \"Redenzione delle anime purganti\" (a sinistra) e la \"Resurrezione dei morti\" (a destra), si aprono tre archi a sesto acuto: quello centrale, pi\u00f9 largo, collega l'aula con l'abside; quest'ultima \u00e8 a pianta quadrangolare ed \u00e8 interamente occupata dal presbiterio, rialzato di alcuni gradini rispetto al resto della chiesa, con arredi in marmo bianco; nella cappella alla sua destra vi \u00e8 il tabernacolo, mentre quella alla sua sinistra \u00e8 adibita a battistero. Nella sagrestia sono custoditi vari oggetti appartenuti a san Carlo Borromeo.\nOrgano a canne.\nNell'abside, a ridosso della parete fondale, si trova l'organo a canne della chiesa, costruito dalla ditta Balbiani-Vegezzi Bossi nel 1970.\nLo strumento \u00e8 a trasmissione elettrica e conta 42 registri; esso \u00e8 racchiuso interamente all'interno di una cassa con mostra ceciliana composta da canne di principale disposte in due cuspidi laterali convergenti verso il centro. La consolle, indipendente, \u00e8 anch'essa situata nell'abside e dispone di due tastiere di 61 note ciascuna e pedaliera concavo-radiale di 32 note."}
{"id": "4948259", "revid": "767487", "url": "https://it.wikipedia.org/wiki?curid=4948259", "title": "Francis Macdonald Cornford", "text": "Biografia.\nCornford studi\u00f2 al Trinity College di Cambridge, di cui divenne poi \"fellow\" nel 1899.\nAspirava a diventare insegnante di greco, ma non ne ottenne la cattedra; dal 1931 al 1939 insegn\u00f2 invece filosofia antica (\"Laurence Professor of Ancient Philosophy\")."}
{"id": "4948263", "revid": "262457", "url": "https://it.wikipedia.org/wiki?curid=4948263", "title": "F. M. Cornford", "text": ""}
{"id": "4948267", "revid": "1566286", "url": "https://it.wikipedia.org/wiki?curid=4948267", "title": "Jean Debucourt", "text": "Carriera.\nPresunto figlio, senza conferme acclarate, del regista Charles Le Bargy, viene assunto dalla Com\u00e9die-Fran\u00e7aise nel 1936, dove rappresenter\u00e0 diversi spettacoli teatrali negli anni a venire, concludendo la sua attivit\u00e0 nel 1956.\nIl debutto cinematografico \u00e8 nel 1919, e la sua carriera si protrarr\u00e0 fino all'anno della sua morte, con oltre cento apparizioni."}
{"id": "4948274", "revid": "547992", "url": "https://it.wikipedia.org/wiki?curid=4948274", "title": "Sempronia (sorella dei Gracchi)", "text": "Biografia.\nFiglia di Cornelia e di T. Sempronio Gracco. Sorella di Tiberio e Gaio Gracco, spos\u00f2 Scipione Emiliano; il matrimonio fu infelice, soprattutto a causa della sterilit\u00e0 di Sempronia e della politica del padre di lei. Alla morte di questi, infatti, si venne a creare una scissione tra le due famiglie, che fin\u00ec con l'allontanare i due coniugi. Nonostante tutto Scipione non ripudi\u00f2 mai la moglie, probabilmente perch\u00e9 la loro era una unione cum manu.\nAlla morte del marito, avvenuta nel 129 a.C., Sempronia venne sospettata di omicidio e scomparve dalla vita pubblica per trent'anni. Si ipotizza che abbia trascorso tale lasso di tempo a Miseno, insieme alla madre, e che proprio Sempronia abbia potuto cos\u00ec in seguito fornire informazioni sugli ultimi anni della vita di Cornelia.\nSempronia ricomparve nel 101 a.C. durante un'assemblea popolare istituita per attribuire la paternit\u00e0 di T. Gracco, suo fratello, a Lucio Equizio. Sempronia non riconobbe in Equizio il proprio nipote."}
{"id": "4948275", "revid": "110157", "url": "https://it.wikipedia.org/wiki?curid=4948275", "title": "Steve Morgan", "text": "\u00c8 il fondatore e presidente della compagnia di costruzioni Redrow dal 2009.\nAttivit\u00e0 Imprenditoriale.\nNel 1974 Morgan lavor\u00f2 nell'azienda Wellington Civil Engineering fino a che l'azienda non decise di chiudere. Prendendo in prestito i soldi dal padre riusc\u00ec a soli 21 anni a registrare la sua nuova azienda di costruzioni: la Redrow.\nNegli anni 90 invest\u00ec anche in alcuni hotel, come per esempio il St. David's Park Hotel, situato nella regione settentrionale del Galles, e Carden Park, nel Cheshire, che sembrava lasciar intendere di un imminente fusione tra il De Vere Group e l'azienda inglese.\nNel 2000 Morgan lasci\u00f2 la presidenza della sua azienda rimanendo comunque un socio di maggioranza, per poi riprenderla nove anni dopo.\nAttivit\u00e0 nel calcio.\nEssendo tifoso del Liverpool Football Club tent\u00f2 di acquistarlo nel 2004 offrendo 61 milioni di sterline. L'offerta per\u00f2 venne rifiutata poich\u00e9 considerata troppo bassa rispetto al valore del club.\nCos\u00ec nel 2007 decise di acquistare il Wolverhampton Wanderers F.C., considerata da lui la sua seconda squadra. Rilev\u00f2 il club da Sir Jack Hayward per 10 sterline con la promessa che investir\u00e0 almeno 30 milioni. Il passaggio di propriet\u00e0 venne ufficialmente formalizzato il 9 agosto 2007. Alla guida di questo club Morgan ottiene una promozione in Premier League nella stagione 2009-10, venendo per\u00f2 retrocessi dopo due stagioni in Championship e nuovamente in League One. Nella stagione 2014-15 il club torner\u00e0 nella serie cadetta del campionato inglese."}
{"id": "4948276", "revid": "228587", "url": "https://it.wikipedia.org/wiki?curid=4948276", "title": "Monique Canto-Sperber", "text": "\u00c8 stata direttrice dell'\u00c9cole normale sup\u00e9rieure dal 2005 al 2012."}
{"id": "4948288", "revid": "22416", "url": "https://it.wikipedia.org/wiki?curid=4948288", "title": "Stazione di San Giovanni Suergiu", "text": "La stazione di San Giovanni Suergiu (gi\u00e0 \"stazione di Palmas Suergiu\") era una stazione ferroviaria a servizio del comune di San Giovanni Suergiu, posta sulla ferrovia Siliqua-San Giovanni Suergiu-Calasetta e capolinea della San Giovanni Suergiu-Iglesias.\nStoria.\nIl progetto di una linea ferroviaria a scartamento ridotto passante per l'allora comune di Palmas Suergiu risale agli anni dieci del Novecento, quando furono presentate due proposte di tracciato per la rete ferroviaria pubblica a scartamento ridotto del Sulcis, entrambe destinate al transito in questo comune. Il progetto prescelto fu quello di una linea da Siliqua a Calasetta, con una seconda linea per Iglesias che avrebbe avuto origine dalla prima proprio a Palmas Suergiu. La Ferrovie Meridionali Sarde, concessionaria di queste ferrovie, realizz\u00f2 l'intera rete tra il 1923 ed il 1926: proprio in quest'anno fu aperta la stazione di Palmas Suergiu, inaugurata il 13 maggio 1926 ed attivata 10 giorni dopo. Il fabbricato viaggiatori della stazione, come tutti quelli costruiti in quegli anni lungo queste linee ferroviarie, fu decorato dal pittore Stanis Dessy.\nLa condizione di scalo di diramazione della rete FMS rese l'impianto uno dei pi\u00f9 importanti e trafficati dell'intera rete sulcitana e tale situazione si amplific\u00f2 notevolmente negli anni trenta, con lo sviluppo minerario della zona: per approvvigionare il vicino stabilimento chimico suergino (di propriet\u00e0 della Compagnia chimico mineraria del Sulcis ed in seguito della Societ\u00e0 Anonima Magnesio Italiano Sulcis) fu realizzato un raccordo ferroviario, che divenne inoltre il triangolo di regresso della stazione, che era dotata in origine di una piattaforma rotante, rimossa in seguito a questa costruzione.\nIl massiccio aumento dell'estrazione del carbone nel bacino del Sulcis a causa dell'autarchia, l'apertura della miniera di Serbariu e la nascita a pochi chilometri di distanza da Palmas Suergiu della citt\u00e0 di Carbonia, portarono ad un incremento dell'attivit\u00e0 delle FMS per il trasporto del combustibile verso i luoghi di utilizzo e verso il porto di Sant'Antioco, cos\u00ec da portare nel 1940 al raddoppio del binario della tratta Carbonia-Sant'Antioco Ponti, comprendente anche la stazione suergina. Quest'ultima fu quindi potenziata con l'adattamento del piano binari al nuovo tipo di esercizio (il piazzale raggiunse la sua massima estensione proprio in quegli anni), furono inoltre costruiti nuovi edifici di servizio (tra cui una nuova rimessa locomotive) e nell'area a ovest della stazione fu realizzato un impianto per la zincatura dei carri a secchiello impiegati per il trasporto del carbone. Lo stesso fabbricato viaggiatori fu ampliato con il crescere del traffico nella stazione.\nTerminata la seconda guerra mondiale, nel 1950 il nome della stazione vari\u00f2 da Palmas Suergiu a San Giovanni Suergiu in conseguenza del cambio di denominazione del comune sulcitano. Quel decennio vide iniziare le difficolt\u00e0 per le FMS a causa della progressiva dismissione del settore estrattivo sulcitano, che port\u00f2 negli anni sessanta ad un ridimensionamento dell'infrastruttura ferroviaria, con la dismissione del secondo binario tra Carbonia e Sant'Antioco Ponti. Il capannone dell'impianto di zincatura dei carri della Societ\u00e0 Rivestimenti Metallici (SoRiMe) fu destinato alle FMS che ne fecero un nuovo dormitorio per il personale di servizio sui treni. Sempre a quel decennio risale l'edificazione delle banchine a servizio dei binari per il servizio passeggeri della stazione.\nLa chiusura della tratta tra le stazioni di Monteponi e Iglesias nel 1969 a causa del crollo di una galleria, isol\u00f2 le officine FMS, situate a Iglesias, dal resto della linea, e l'inoltro del materiale rotabile a questi impianti fu possibile solo tramite il trasbordo su carri da Carbonia verso Iglesias sulla rete delle Ferrovie dello Stato. Data la situazione, nella stazione di San Giovanni Suergiu furono approntate delle binde e delle fosse di visita per effettuare parte delle manutenzioni in loco, in attesa del ripristino della galleria lesionata.\nMa tale ripristino non and\u00f2 mai oltre la fase progettuale, ed il 1\u00ba settembre 1974 fu infine attuata la chiusura della rete ferroviaria delle FMS, le quali si dedicarono esclusivamente all'espletamento di autolinee, attivit\u00e0 portata in parallelo, anche nella stazione, sin dagli anni quaranta. Tuttavia la stazione di San Giovanni Suergiu avrebbe dovuto proseguire l'attivit\u00e0 ferroviaria anche dopo tale chiusura: la legge 309 del 16 luglio 1974, che dispose la chiusura e la sostituzione con autocorse delle linee ferroviarie FMS, prevedeva la riconversione del tronco tra Carbonia e Sant'Antioco (via San Giovanni Suergiu) allo scartamento ordinario ed il collegamento alla Villamassargia-Carbonia delle FS. Il progetto, mai attuato ed annullato oltre 30 anni dopo dalla legge 133 del 6 agosto del 2008, non prevedeva per la stazione il posizionamento dei binari nell'area occupata in precedenza da quelli FMS per il servizio passeggeri dinanzi al fabbricato viaggiatori, ma in una posizione pi\u00f9 periferica verso sud, tra il deposito locomotive ed il magazzino della sabbia delle FMS.\nLa stazione ed i suoi fabbricati continuarono sino a fine secolo ad essere impiegati per l'espletamento del servizio di autolinee delle FMS, ospitando anche un deposito autobus ed essendo fermata sia degli autoservizi ordinari che di quelli sostitutivi ferroviari (che proprio nella ormai ex stazione espletavano le coincidenze). In seguito alla riorganizzazione del servizio la stazione fu infine chiusa e l'area trasformata in una semplice fermata (dal 2008 dell'ARST, che ha assorbito le FMS), mentre i vari fabbricati sono stati dismessi. L'ex piazzale ferroviario \u00e8 inoltre attraversato dalla pista ciclabile tra Carbonia e Sant'Antioco, costruita sull'ex sedime ferroviario e il cui tratto suergino \u00e8 stato ultimato nel 2020.\nStrutture e impianti.\nL'area della stazione occupata in origine dai binari \u00e8 stata privata delle rotaie e della massicciata tra la fine degli anni settanta e l'inizio degli ottanta per il reimpiego del piazzale come area di sosta per gli autobus delle FMS. Con la rete ferroviaria delle Ferrovie Meridionali Sarde in attivit\u00e0 il piano binari fu invece soggetto a varie modifiche per quanto concerne la configurazione. All'apertura dell'esercizio erano presenti i binari di corsa provenienti da Iglesias e Siliqua (i quali poi si congiungevano in direzione Calasetta all'uscita dalla stazione), pi\u00f9 due ulteriori binari passanti che si diramavano da quello per Siliqua. Altri due binari tronchi servivano rispettivamente il magazzino merci attiguo al fabbricato viaggiatori e la rimessa originaria della stazione, nella cui area trovavano posto la torre dell'acqua e una piattaforma girevole. Con l'attivazione del secondo binario tra Carbonia e Sant'Antioco nel 1940 la stazione oltre all'aggiunta di un ulteriore binario di corsa verso queste due stazioni fu dotata di vari binari tronchi nella parte sud del piazzale per il rimessaggio e la sosta dei treni, oltre che per il raccordo con la rimessa locomotive realizzata in quegli anni. In luogo della piattaforma girevole fu installato un triangolo d'inversione, sfruttando il raccordo verso lo stabilimento della SAMIS. Tale configurazione sar\u00e0 di base quella presente al momento della chiusura delle ferrovie FMS, seppur con il ritorno all'esercizio a binario singolo nell'ultimo decennio di attivit\u00e0. La gestione del movimento ferroviario era a cura del locale Dirigente Movimento.\nData la sua importanza nella rete FMS, il fabbricato viaggiatori, in origine della tipologia a 3 luci di prospetto su due piani con annesso magazzino merci comune a varie stazioni di II classe di questa concessionaria, fu ampliato con l'aggiunta di un ulteriore blocco in cui vennero ospitati altri locali per l'espletamento del servizio ferroviario, un buffet ed i servizi igienici.\nLo scalo merci della stazione, situato a ovest del fabbricato principale, era raggiunto da un singolo binario tronco che terminava dinanzi al magazzino merci ed al piano caricatore all'epoca esistente. Tuttavia anche i binari posti in posizione periferica rispetto a queste infrastrutture erano utilizzati per la sosta dei treni merci, in particolare per quelli diretti nel vicino stabilimento chimico della SAMIS (carbone e minerali vari) e per quelli diretti verso la fermata di Santa Caterina (collegata all'omonima centrale elettrica) e la stazione portuale di Sant'Antioco Ponti: in entrambi i casi i treni provenienti dalle miniere carbonifere sulcitane vedevano in questa stazione la sostituzione del materiale di trazione con locomotive pi\u00f9 potenti per affrontare il tragitto verso gli scali di destinazione. Infine parte del traffico merci interessava i carri a secchione utilizzati per il trasporto del carbone, che venivano sottoposti a operazioni di manutenzione e zincatura in uno stabile a ovest del magazzino merci.\nNel piazzale dell'impianto furono inoltre realizzati vari edifici di servizio: erano presenti due cantoniere a ridosso del passaggio a livello sulla via Porto Botte (S.S. 195), (una delle quali demolita), un serbatoio idrico (in origine in cemento armato, sostituito dopo un incidente da una cisterna metallica su struttura sempre in cemento armato) collegato a vari rifornitori per le locomotive nel piazzale binari, alcuni depositi, dei locali adibiti a dormitorio per il personale ed una rimessa locomotive.\nMovimento.\nLa stazione fu chiusa al servizio ferroviario il 1\u00ba settembre 1974, in precedenza era servita dai treni delle FMS.\nServizi.\nLo scalo durante il periodo in cui fu attivo era dotato di vari servizi all'utenza:\nInterscambi.\nDinanzi alla stazione, utilizzata in passato anche come deposito autobus, era ed \u00e8 al 2020 ancora presente una fermata per i servizi di autolinee espletati sino al 2008 dalle FMS ed in seguito dall'ARST, da cui sono raggiunte la maggior parte delle destinazioni del Sulcis-Iglesiente nonch\u00e9 le localit\u00e0 in passato servite dalle linee ferroviarie FMS."}
{"id": "4948289", "revid": "643662", "url": "https://it.wikipedia.org/wiki?curid=4948289", "title": "Vadym Tyshchenko", "text": ""}
{"id": "4948290", "revid": "767487", "url": "https://it.wikipedia.org/wiki?curid=4948290", "title": "Associazione Calcio Cesena 2004-2005", "text": "Questa pagina raccoglie le informazioni riguardanti l'Associazione Calcio Cesena nelle competizioni ufficiali della stagione 2004-2005."}
{"id": "4948292", "revid": "31886", "url": "https://it.wikipedia.org/wiki?curid=4948292", "title": "Friula", "text": ""}
{"id": "4948296", "revid": "1543377", "url": "https://it.wikipedia.org/wiki?curid=4948296", "title": "Jan N. Bremmer", "text": "Professore emerito di \"storia antica\" e di \"studi religiosi\" dell'Universit\u00e0 di Groninga.\nOpere.\nMonografie\nCuratore\nArticoli"}
{"id": "4948298", "revid": "61051", "url": "https://it.wikipedia.org/wiki?curid=4948298", "title": "Gnome-Rh\u00f4ne Mistral Major", "text": ""}
{"id": "4948307", "revid": "6923", "url": "https://it.wikipedia.org/wiki?curid=4948307", "title": "Governo di coalizione della Kampuchea Democratica", "text": "Il Governo di coalizione della Kampuchea Democratica \u00e8 stata una alleanza anti-vietnamita formata dal Funcinpec di Norodom Sihanouk, dal Partito della Kampuchea Democratica di Pol Pot e dal Fronte di Liberazione Nazionale del Popolo Khmer (KPNLF) di Son Sann.\nStoria.\nLa nascita della coalizione avvenne a Kuala Lumpur il 22 giugno 1982.\nTra gli anni 1980 e i primi anni '90 il GCKP riusc\u00ec ad ottenere aiuti militari e finanziari dagli Stati Uniti d'America in ragione della politica estera di Ronald Reagan, fondata sull'esigenza di impedire l'avanzata del comunismo sovietico in tutto il mondo, tra cui anche quello vietnamita. Nel 1985 il GCKD non riusc\u00ec ad ostacolare i raid vietnamiti che avvenivano nel nord-ovest del paese. Nel 1987 Micheal Johns, un collaboratore di Reagan, riusc\u00ec a visitare i campi dei guerriglieri del GCKD. Questi uomini armati erano i reduci dell'Esercito Nazionale della Kampuchea Democratica.\nNel 1990 l'ONU promosse gli Accordi di Parigi che sancirono la fine della Guerra cambogiano-vietnamita, il GCKD venne rinominato come Governo Nazionale Cambogiano, quindi il GCKD fu dissolto nel 1993. I Khmer Rossi, insoddisfatti, si rifugiarono a Pailin dove crearono uno stato non riconosciuto a livello internazionale, denominato Governo provvisorio dell'Unione nazionale e salvezza nazionale di Cambogia."}
{"id": "4948310", "revid": "61051", "url": "https://it.wikipedia.org/wiki?curid=4948310", "title": "Winglets", "text": ""}
{"id": "4948312", "revid": "767487", "url": "https://it.wikipedia.org/wiki?curid=4948312", "title": "Lecrae", "text": "Biografia e carriera.\nNato a Houston (Texas), cresce tra Denver e San Diego (California). All'et\u00e0 di 19 anni decide di dedicarsi alla Chiesa e prima canta nel gospel, lavora per il servizio ministeriale e studia la Bibbia. Diventa quindi uno dei pi\u00f9 famosi ed importanti esponenti del christian rap.\nNel 2005 realizza il suo album d'esordio, mentre l'anno seguente con l'acclamato \"After the Music Stops\" raggiunge il primo posto della Christian Music Trade Association. I primi due dischi sono etichettati dalla Cross Moviment Records.\nDal 2005 \u00e8 membro del gruppo southern hip hop/christian hip hop chiamato 116 Clique (da pronunciare come \"one-one-six click\"), il cui nome \u00e8 riferito a un verso della Bibbia. Il primo album del gruppo \u00e8 uscito nel dicembre di quell'anno ed \u00e8 \"The Compilation Album\". Il gruppo, che fa riferimento ad artisti della Reach Records, include tra gli altri anche Trip Lee, Tedashii, Andy Mineo e Gawvi.\nNel 2008 \u00e8 la volta di \"Rebel\", mentre nel 2010 pubblica \"Rehab\". Il successivo \"Rehab: The Overdose\" \u00e8 il seguito del precedente ed \u00e8 stato pubblicato a circa cinque mesi di distanza da questo, precisamente nel gennaio 2011.\nNel 2012 realizza due mixtape con Don Cannon.\nNel settembre 2012 pubblica \"Gravity\", album che raggiunge la terza posizione della classifica Billboard 200. \"Gravity\", disco a cui partecipano artisti come Big K.R.I.T., Mathai, Ashton Jones e altri, si aggiudica inoltre il Grammy Awards 2013 come miglior album gospel.\nNel settembre 2014 pubblica \"Anomaly\", suo settimo album in studio che vede la partecipazione di Crystal Nicole, Kari Jobe, For King &amp; Country e Andy Mineo. \"Anomaly\" vince il premio come \"Rap/Hip Hop Album of the Year\" ai GMA Dove Awards 2015, mentre il brano \"Messengers\" ottiene il Grammy nella categoria \"Grammy Award for Best Contemporary Christian Music Performance/Song\".\nNel gennaio 2016 pubblica il mixtape \"Church Clothes 3\".\nNel maggio 2016 firma un contratto per la Columbia Records, ma continua a pubblicare in unione con la Reach. Al suo ottavo album in studio \"All Things Work Together\", uscito nel settembre 2017, partecipano Ty Dolla Sign, Aha Gazelle, Verse Simmonds, Childish Major, Tori Kelly, Kierra Sheard e altri artisti.\nNel 2018 appare nel film \"Superfly\", mentre l'anno successivo appare in \"Atto di fede\" (\"Breakthrough\") nel ruolo di se stesso.\nNel giugno 2018 pubblica un album collaborativo con il produttore di origini tedesche Zaytoven dal titolo \"Let the Trap Say Amen\".\nNell'agosto 2020 pubblica \"Restoration\", un album a cui prendono parte tra gli altri YK Osiris, Marc E. Bassy, John Legend, DaniLeigh e BJ the Chicago Kid.\nProduzione discografica.\nCome produttore discografico ha prodotto album per Trip Lee, Tedashii e Sho Baraka."}
{"id": "4948313", "revid": "1573940", "url": "https://it.wikipedia.org/wiki?curid=4948313", "title": "Storia della letteratura latina (14 - 68)", "text": "Con letteratura latina del periodo 14 - 68 si intende un periodo della storia della letteratura latina il cui inizio \u00e8 convenzionalmente fissato con la morte del primo imperatore romano, Ottaviano Augusto, e che include quello governato dalla dinastia giulio-claudia, da Tiberio a Nerone, fino all'inizio della guerra civile romana degli anni 68-69. Faceva parte del cosiddetto periodo \"argenteo\", chiamato anche \"imperiale\".\nContesto storico e caratteristiche letterarie.\nOttaviano Augusto aveva dato inizio al suo principato, celebrato dai letterati del suo tempo, come pacificatore e protettore della libert\u00e0, compresa quella che ispir\u00f2 la letteratura del periodo. Negli ultimi anni del suo regno, al contrario, questa libert\u00e0 divenne sempre meno evidente e cominciarono ad esserci delle vere e proprie limitazioni al pensiero di molti autori. Un esempio su tutti fu l'esilio di Publio Ovidio Nasone.\nAd Augusto successero altri quattro \"principi\" della cosiddetta dinastia giulio-claudia, che dopo di lui governarono l'impero dal 14 d.C. al 68 d.C., quando l'ultimo della linea, Nerone, si suicid\u00f2, si dice, aiutato da un liberto. Tale dinastia venne cos\u00ec chiamata dal \"nomen\" (il nome di famiglia) dei primi due imperatori: Gaio Giulio Cesare Ottaviano (l'imperatore Augusto), adottato da Cesare e dunque membro della famiglia Giulia (gens Giulia) e Tiberio Claudio Nerone (l'imperatore Tiberio figlio di primo letto di Livia, moglie di Augusto), appartenente per nascita alla famiglia Claudia (gens Claudia). Gli imperatori della dinastia furono: Augusto (27 a.C. \u2013 14), Tiberio (14\u00a0\u2013 37), Caligola (37\u00a0\u2013 41), Claudio (41\u00a0\u2013 54) e Nerone (54\u00a0\u2013 68).\nIn questo periodo i rapporti tra letterati e imperatori non sempre furono ottimi. Basti pensare alla vita del filosofo stoico Seneca che non ebbe mai buoni rapporti con gli Imperatori (Caligola lo voleva uccidere, Claudio lo esili\u00f2 (e Seneca si vendic\u00f2 prendendosi gioco di lui nella satira \"Apokolokyntosis\") e Nerone (che era stato pure suo allievo) lo condann\u00f2 a morte per aver congiurato contro di lui) oppure all'et\u00e0 di Domiziano.\nLingua.\nIl latino volgare include tutte le forme tipiche della lingua parlata che, quindi, proprio per tale natura erano pi\u00f9 facilmente influenzabili da cambiamenti linguistici e da influssi derivati da altre lingue. La lingua latina sviluppatasi, cresciuta e diffusasi con Roma e la sua statalit\u00e0 nell'Impero, era divenuta col tempo la lingua di una minoranza elitaria, del ceto amministrativo mercantile e dei letterati, ben lontana dalla lingua parlata quotidianamente da tutte le genti a tutti i livelli sociali.\nDiverse, infatti, erano le lingue dei popoli o volgo che restavano radicate a lingue o parlate preesistenti al latino e pi\u00f9 o meno influenzate dalla lingua di Roma. Quindi la lingua latina, bench\u00e9 si fosse diffusa in tutto il territorio occupato da Roma subendo, e imponendo a sua volta, influenze secondo i territori, risultava essere pi\u00f9 una lingua franca e, per certe genti, una lingua modello da imitare, un esempio di lingua culturalmente elevata. In Oriente, quindi, la presenza di una cultura greca molto forte fu ostacolo al radicarsi del latino, mentre in territori come la Gallia, la Dacia e l'Iberia la lingua latina influenz\u00f2 significativamente le parlate locali.\nUna distinzione tra latino letterario e latino volgare non \u00e8 applicabile ai primi tre secoli di storia romana, quando le necessit\u00e0 della vita avevano forgiato una lingua non del tutto formalizzata dal punto di vista grammaticale. Si pu\u00f2 infatti dire che i documenti latini pi\u00f9 antichi riflettono molto da vicino o corrispondono del tutto alla lingua parlata all'epoca in cui furono redatti. Le prime opere letterarie in latino compaiono nella seconda met\u00e0 del III secolo a.C. e riflettono un'importante evoluzione, effettiva sia sul piano lessicale sia sul piano grammaticale, che corrisponde all'espandersi dell'influenza di Roma.\nI popoli vinti dai Romani appresero la lingua dei dominatori e questa si sovrappose alle parlate locali. Inversamente, il latino accolse elementi dialettali, italici e non, configurandosi come \"latino volgare\": la lingua parlata si contrappone cos\u00ec alla lingua scritta, depurata da forestierismi o da elementi dialettali, formalizzata sintatticamente e grammaticalmente, fornita di un lessico controllato.\nCon \"sermo provincialis\" (\"lingua degli abitanti delle province\"), o anche \"sermo militaris\" (\"gergo militare\"), \"sermo vulgaris\" (\"lingua volgare, del volgo\") o \"sermo rusticus\" (\"lingua rustica, campagnola, illetterata\"), si indica comunemente il modo di riferirsi dei dotti latini alle parlate delle Province romane fino al II secolo d.C. Nelle Province, infatti, non si parlava il latino classico, ma un latino, differente da zona a zona, che aveva subito gli influssi particolari della regione in cui era stato importato. Tali modifiche agivano sia a livello fonetico (ad esempio, nelle aree in cui, prima dell'arrivo del latino, erano utilizzate lingue celtiche, era rimasta, anche una volta adottata la lingua di Roma, la presenza della U \"turbata\", ossia pronunciata come nel francese moderno o in alcune aree del Nord-Italia) che lessicale (per esempio, nelle parlate volgari si tende a servirsi di metafore concrete piuttosto che di vocaboli neutri: si usa \"testa\", ossia \"vaso di coccio a forma di testa umana\", al posto del latino \"caput\"), ed erano sostanzialmente dovute al sostrato, appunto lo strato linguistico precedente al latino.\nProduzione.\nEpica.\nNotevole fortuna ebbe l'epica all'et\u00e0 di Nerone. Lo stesso imperatore coltiv\u00f2 il filone eroico delle \"Troica\", poema (non conservato) sulle vicende troiane. Il filone storico ebbe invece uno sviluppo importante e innovativo ad opera di Lucano. Egli tratta nel suo \"Bellum Civile\" la guerra tra Cesare e Pompeo eliminando l'apparato mitologico (interventi divini, concili degli Dei, ecc.) che solitamente sorreggeva l'apparato epico. Contemporaneamente tende a deformare il tessuto narrativo dell\"'epos\" a favore di modi enfaticamente drammatici e teatralmente patetici: mira quindi a trasformare dall'interno e a superare l'epopea tradizionale. Grande fu la considerazione che Dante ebbe per Lucano. Nell'Inferno (IV) egli lo pose tra i cinque sommi poeti che lo precedettero (\"s\u00ec ch'io fui sesto tra cotanto senno\"): Virgilio, Omero, Orazio, Ovidio e, appunto, Lucano.\nPi\u00f9 in linea con la tradizione e forse polemico nei confronti della maniera lucanea \u00e8 il poemetto dallo stesso titolo, \"Bellum Civile\", inserito nel \"Satyricon\" di Petronio.\nNel campo della poesia didascalica il principato neroniano registra il curioso tentativo di Columella, che scrivendo in prosa un trattato di agricoltura intitolato \"De re rustica\" inserisce un libro in esametri, il \"De arboribus\", sull'orticultura, ad imitazione e completamento delle \"Georgiche\" di Virgilio.\nFavolistica.\nIl primo favolista latino, fu Fedro (15 a.C. circa-50 d.C.). Rappresent\u00f2 una voce isolata della letteratura latina, rivestendo un ruolo poetico subalterno in quanto la favola non era considerata (analogamente ad oggi) un genere letterario \"alto\" anche se possedeva un carattere pedagogico e un fine morale. Fedro riconosce la propria dipendenza dall'opera di Esopo, dando tuttavia alle sue favole maggiore dignit\u00e0 letteraria, riscrivendole in versi senari. Le favole di Fedro hanno un doppio scopo: divertire il lettore, con scene di carattere comico, ma di suggerire anche \"saggi consigli\" per vivere. Il genere favolistico era infatti costituito da linguaggio semplice, dotato di metafore facilmente comprensibili, un principio di verit\u00e0 o un insegnamento morale, ossia un insegnamento relativo a un principio etico o un comportamento, che spesso \u00e8 formulato esplicitamente alla fine della narrazione (anche in forma di proverbio). Anche l'utilizzazione, a questo scopo, di racconti i cui protagonisti siano animali, attribuendo loro peculiarit\u00e0 morali e caratteristiche comportamentali, risponderebbe alla necessit\u00e0 di esemplificare e rendere immediatamente assimilabile il messaggio contenuto nel racconto.\nFilosofia e politica.\nCon l'avvento del principato e la conseguente crisi del senato, la filosofia si distacca sempre pi\u00f9 dalla politica e acquista toni individualistici legati all'etica e all'arte del vivere. Dapprima, era stato epicureismo a conoscere una breve fase di diffusione, in particolare negli ambienti neoterici che praticavano una moderata fronda di opposizione ad Augusto, quali il circolo di Messalla Corvino. Successivamente, tuttavia, fu lo stoicismo ad imporsi, in particolare attraverso Seneca, come ideologia maggiormente adeguata al nuovo ceto dirigente, essendo basata sul rigore morale e sul senso del dovere, anzich\u00e9 sulla vita ritirata e sul distacco dalle cose pratiche, tipicamente epicureista.\nLo stoicismo intanto, s'interessava sempre pi\u00f9 alle meditazioni religiose che nel mondo greco-romano s'intessevano con interessi magici, misterici. Contemporaneamente iniziava a diffondersi il Cristianesimo, a partire dai ceti pi\u00f9 bassi e fra gli schiavi.\nE proprio a questo periodo appartiene la cosiddetta scuola dei Sestii, di matrice filosofica. Fondata a Roma intorno all'anno 40 a.C. da Quinto Sestio, continu\u00f2 col figlio, il medico Sestio Nigro, fino all'anno 19 d.C., quando fu chiusa a seguito del decreto dell'imperatore Tiberio che proibiva i riti stranieri. Appartenevano a questa sorta di setta, il letterato greco Crassicio Pasicle, il medico Aulo Cornelio Celso, il retore Papirio Fabiano e il filosofo neopitagorico Sozione.\nRetorica.\nValerio Massimo nella sua opera erudita di carattere divulgativo e moraleggiante, \"Factorum et dictorum memorabilium libri IX\", raccoglieva fatti e aneddoti ripresi da fonti diverse, enumerando novantacinque categorie di vizi e virt\u00f9, al loro interno suddivisi in romani e stranieri. La finalit\u00e0 dell'autore era quella di portare al lettore \"exempla\" (esempi) attraverso i comportamenti virtuosi dei grandi uomini del passato (compresi quelli negativi, da evitare), in modo che i retori, a cui questa opera sembra fosse indirizzata, potessero farne uso nei loro discorsi, per dare peso alle loro argomentazioni. L'opera di questo autore si propone anche di essere un'edificante e piacevole lettura per il lettore occasionale, non necessariamente colto nell'arte della retorica.\nSatira.\nMentre il teatro latino conobbe un periodo di decadenza (l'unico autore teatrale di rilievo fu Seneca con le sue tragedie), altri generi (come la satira e la storiografia latina) attraversavano un periodo di splendore. La satira, genere che si prendeva gioco con il \"risum\" delle persone che si comportavano male, attravers\u00f2 un periodo di grande splendore con grandi autori come Persio e Giovenale. Essi per\u00f2, piuttosto che fare attacchi personali (cosa alquanto rischiosa, in quanto le persone prese di mira, essendo potenti, potevano vendicarsi), condannavano per lo pi\u00f9 i vizi e non le persone, con lo scopo pedagogico di far capire al lettore di non seguire l'esempio delle persone viziate presenti nella satira.\nSotto Nerone, infatti, Persio recuper\u00f2 l'asprezza della satira luciliana e in particolare riprese il moralismo diatribico (stoicismo - cinismo). Tuttavia Persio, rispetto a Lucilio, ci d\u00e0 una satira originale soprattutto per la lingua con cui riesce a dare un difficile accostamento tra parola ed immagine. La lingua appare \"ordinaria\" e \"scabra\". Ordinaria perch\u00e9 non ricerca stupefazioni stilistiche, scabra perch\u00e9 la \"iunctura acris\" produce una sonorit\u00e0 quasi fastidiosa. Il suo \u00e8 un realismo esasperato che mette in luce solo gli aspetti peggiori della societ\u00e0 in cui vive, tende per certi versi al surrealismo. I suoi accostamenti oscuri, le sue metafore complesse, i suoi passaggi dal generale al particolare, lo hanno reso uno degli autori pi\u00f9 difficili della latinit\u00e0. Egli per definire il suo stile si serve di una metafora chirurgica. A suo parere il poeta con la poesia deve \"radere\", \"defigere\", \"revellere\", vale a dire \"raschiare via e incidere per asportare\", cercando di correggere, usando come arma la satira (\"ingenuo ludo\"), i suddetti \"mores pallentes\", ossia i costumi pallidi, che lui interpreta come malati e quindi corrotti.\nStoriografia.\nLa storiografia del periodo si divideva in coloro che contestavano il nuovo ordine imperiale, come Aulo Cremuzio Cordo, e che esprimevano il loro dissenso, esaltando il periodo repubblicano; e coloro che invece celebravano il nuovo governo sotto la dinastia giulio-claudia, tra questi vi era Quinto Curzio Rufo e Velleio Patercolo. Quest'ultimo, nel XX secolo, fu rivalutato come storico, dopo che per molto tempo era stato considerato come un adulatore, al servizio dell'imperatore Tiberio. In realt\u00e0, molti entusiasmi e molti riferimenti poco obiettivi sono da ascriversi al fatto che Patercolo era stato per molti anni militare sotto Tiberio, come suo comandante, e grazie allo stesso aveva ottenuto la pretura. Si \u00e8 riconosciuta, inoltre, una \"humanitas\" non comune, evidente soprattutto nel modo di tratteggiare i personaggi.\nRiguardo all'opera di Curzio Rufo, \"Historia Alexandri Magni regis Macedonum\", possiamo dire che egli elogiava la monarchia macedone, sostenendo che la morte di Alessandro Magno ne aveva provocato la frantumazione dell'impero, che avrebbe potuto reggersi solo sotto il comando di una forte personalit\u00e0. Contemporaneamente egli affermava che i Romani dovessero essere grati al nuovo \"princeps\" (probabilmente Claudio), per il fatto di tenere unito un impero tanto vasto come quello romano.\nTeatro.\nLe commedie e le tragedie del passato, se pur rappresentate, si trasformarono in occasioni sceniche grandiose, eseguite in teatri di enorme dimensione, ricche di effetti scenografici e macchine teatrali: incendi veri in scena, belve e ogni sorta di animali, coreografie composte da centinaia di persone, scene dipinte, schermi mobili, e, infine, la grande invenzione del teatro romano, il sipario.\nIn un tale contesto, \u00e8 sicuramente controcorrente la scelta di un drammaturgo come Lucio Anneo Seneca di rinunciare alla rappresentazione, a affidarsi unicamente alla parola scritta. Le sue tragedie, adatte alla lettura in una piccola cerchia di ascoltatori, hanno un carattere oratorio, dove primeggiano i monologhi e le lunghe dissertazioni. Seneca si distinse per lo spostamento del nodo tragico, dalla tradizionale contrapposizione tra l'umanit\u00e0 e le norme divine, alla passione autenticamente sgorgata dal cuore umano.\nTrattati tecnico-scientifici.\nCome accade spesso quando vengono a mancare i grandi ideali e la cultura, in generale, viene sottomessa all'assolutismo monarchico, le discipline scientifiche e l'erudizione fiorirono enormemente come al tempo degli imperatori della dinastia giulio-claudia. Scienza e tecnica vengono utilizzate per migliorare le condizioni della vita del tempo, volte a promuovere il benessere dei cittadini romani.\nPrincipali autori del periodo.\nFedro.\nIl primo favolista latino, fu Fedro (15 a.C. circa-50 d.C.). Rappresent\u00f2 una voce isolata della letteratura latina, rivestendo un ruolo poetico subalterno in quanto la favola non era considerata (analogamente ad oggi) un genere letterario \"alto\" anche se possedeva un carattere pedagogico e un fine morale. Fedro riconosce la propria dipendenza dall'opera di Esopo, dando tuttavia alle sue favole maggiore dignit\u00e0 letteraria, riscrivendole in versi senari. Le favole di Fedro hanno un doppio scopo: divertire il lettore, con scene di carattere comico, ma di suggerire anche \"saggi consigli\" per vivere.\nFedro era uno schiavo, nato in Tracia, poi condotto prigioniero a Roma, affrancato da Augusto, scrisse durante il regno di Tiberio favole in senari giambici molte delle quali verosimilmente sono andate perdute. \nLe favole di Fedro riprendono il modello di quelle di Esopo, ma con un diverso atteggiamento: Fedro non rappresenta un favolista del mondo contadino, ma di uno stato evoluto dove dominano l'avidit\u00e0 e la sopraffazione. Sebbene con le sue favole non si fosse proposto attacchi personali, Fedro tuttavia fu perseguitato da Seiano, il potente prefetto del pretorio di Tiberio. Nelle favole pessimiste di Fedro il prepotente trionfa sempre sul debole, il quale \u00e8 invitato alla rassegnazione o, nella migliore delle ipotesi, a cercare un compromesso accettabile nei rapporti con il potere: \nLucano.\nMarco Anneo Lucano (39\u201365), fu poeta e storico latino. Sulla sua vita di Lucano ci sono giunte principalmente tre biografie antiche: quella di Svetonio nel \"De poetis\", quella attribuita a Vacca e quella pi\u00f9 breve, anonima, nel codice \"Vossianus\".\nNacque a Cordova nel 39 d.C. da Marco Anneo Mela, fratello di Seneca. Trasferitosi poco dopo a Roma nel 40, diventa allievo dello stoico Lucio Anneo Cornuto, nella cui scuole stringe amicizia con Aulo Persio Flacco. Entra a far parte della cerchia di amici intimi dell'imperatore Nerone, che gli concede di ricoprire la Questura prima dell'et\u00e0 minima prevista, entrando poi a far parte del collegio degli auguri. Nel 60 partecipa ai Neronia, i \"certamina\" poetici indetti da Nerone e, secondo alcune fonti, pubblica i primi tre libri della \"Pharsalia\". Per motivi non del tutto chiari si genera una rottura tra Nerone e Lucano, tanto che quest'ultimo ader\u00ec infine alla congiura di Pisone. Tacito ci racconta che una volta scoperta la congiura, Lucano neg\u00f2 insieme ad altri due suoi compagni congiurati, Quinziano e Senecione, il proprio coinvolgimento nel complotto e solo davanti a una promessa di impunit\u00e0 il poeta denunci\u00f2 addirittura la madre. Tuttavia, riporta Tacito che la madre Alicia dopo la denuncia non fu n\u00e9 condannata n\u00e9 assolta, ma semplicemente \"dissimulata\", cio\u00e8 non fu presa in considerazione. A Lucano, cos\u00ec come a molti altri, viene dato l'ordine di togliersi la vita. Egli mor\u00ec nel 65 a soli 25 anni.\nCi sono giunte notizie e frammenti di molti suoi componimenti, andati perduti: i \"Saturnalia\", 10 libri di \"Silvae\", una tragedia \"Medea\", il carme \"Orpheus\", oltre ai poemetti giovanili \"Iliaca\" e \"Catachthonion\". \u00c8 invece pervenuto per intero il \"Bellum Civile\" o \"Pharsalia\" (\"Farsaglia\") in 10 libri. Il numero e la variet\u00e0 delle altre composizioni perdute di cui si ha notizia indicano un'eccezionale precocit\u00e0 artistica, unita a una notevole versatilit\u00e0. Dai titoli delle opere perdute trapela l'adesione ai gusti neroniani: antichit\u00e0 troiane e poesia di intrattenimento, ricca di spunti occasionali e raffinata nella fattura. L'opera principale rimasta, il poema epico in esametri \"Pharsalia\" (noto anche con il titolo \"Bellum Civile\"), rimase incompiuto a causa della morte prematura dell'autore. Argomento dell'opera \u00e8 la guerra civile che oppose Cesare a Pompeo e che ebbe nella battaglia di Farsalo il suo punto culminante, raccontato da Lucano nel VII libro.\nL'opera \u00e8 per\u00f2 atipica sin dalla scelta del tema, poich\u00e9 tutti i poeti latini che si erano occupati di vicende storiche lo avevano fatto con l'intento di celebrare Roma e la sua grandezza, come avevano fatto in passato Nevio, Ennio e Virgilio. Lucano, al contrario, presenta la guerra civile come un evento funesto che innesc\u00f2 la decadenza della Roma repubblicana. La condanna di Lucano risulta violenta. Non si tratt\u00f2 di una normale guerra, ma di un conflitto \"plus quam civile\", fratricida, poich\u00e9 Pompeo e Cesare erano stati legati da vincoli di parentela. Nonostante la critica alla forma di governo instauratasi con il principato, Lucano nel primo libro inserisce un elogio a Nerone, con li quale il poeta ebbe, almeno fino al 60, ottimi rapporti.\nPersio Flacco.\nAulo Persio Flacco (34\u201362 d.C.), fu un poeta satirico romano di et\u00e0 imperiale aderente allo stoicismo. Nacque a Volterra (in Etruria), da una famiglia piuttosto agiata, appartenente all'ordine equestre. All'et\u00e0 di dodici anni si trasfer\u00ec a Roma per seguire le lezioni di celebri maestri tra cui Quinto Remmio Palemone. Dopo soli quattro anni divenne allievo del filosofo stoico Lucio Anneo Cornuto a cui si deve non solo l'impronta stoica nella futura formazione di Persio, ma anche l'occasione di conoscere intellettuali come Lucano, Seneca, Trasea Peto e Cesio Basso, che ne influenzarono notevolmente la sua personalit\u00e0 sotto molti aspetti della cultura del tempo. Dal carattere piuttosto sensibile e riservato, con una buona dose di forte rigore morale, si dedic\u00f2 completamente ai suoi studi. Mor\u00ec nel 62 presso una sua villa nei pressi di La Spezia, ancora giovane, all'et\u00e0 di ventotto anni. La sua opera fu, dopo la sua morte, rivista da Cesio Basso e Lucio Anneo Cornuto, prima della pubblicazione; molte parti, ritenute pericolose a causa del carattere fortemente polemico verso la politica neroniana, furono di conseguenza eliminate.\nDel suo ampio \"corpus\" di opere poco ci \u00e8 giunto. Scrisse sei satire su vari argomenti tra cui la vera religione, il \"conosci te stesso\", ripresa dal greco \"\u0393\u03bd\u1ff6\u03d1\u03b9 \u03c3\u03b5\u03b1\u03c5\u03c4\u03cc\u03bd\", l'avarizia, la libert\u00e0 del sapiente, la funzione della poesia, la presunzione dei potenti. L'autore sosteneva che il suo intento fosse quello di educare moralmente i suoi lettori, polemizzando aspramente contro le mode letterarie del tempo, volte esclusivamente al piacere e intrattenimento.\nPetronio Arbitro.\nGaio Petronio Arbitro (27\u201366), fu cortigiano, scrittore e politico romano. Conosciuto anche come \"arbiter elegantiae\" (\"arbitro d'eleganza\") alla corte di Nerone, definizione tratta dalla descrizione che ne fa Tacito.\nIl capolavoro di Petronio (nonch\u00e9 unica opera giunta a noi) \u00e8 il \"Satyricon\", scritto durante l'impero di Nerone. Egli scrisse quest'opera proprio per denunciare e satireggiare i comportamenti lussuriosi e completamente sfrenati degli arricchiti di Roma, ormai senza pi\u00f9 grazie, pudore e senso civico. Oltre ad essere un romanzo, \u00e8 anche la parodia delle storielle greche d'avventura, ossia quella dei due giovani amanti (dello stesso sesso oppure anche maschio e femmina) che subiscono una girandola di peripezie dopo una loro separazione per potersi riunire, al termine della storia.\nSeneca.\nIl difficile rapporto tra i filosofi e il potere imperiale, il declino della libera vita politica, costringono Seneca a continui compromessi tra il rigore morale dello stoicismo e la mediazione politica.\nNel 55-56, Lucio Anneo Seneca invita Nerone con la sua opera \" \"De clementia\" \" ad assumere ruolo del monarca filantropo formatosi all'insegnamento della filosofia, ma appena cinque anni dopo, nel \" \"De otio\" \", ha rinunciato a questo progetto e di fronte al dispotismo dell'imperatore, mette da parte ogni tentativo di educazione filosofica e si rifugia nell'azione del saggio nella vita sociale, senza pi\u00f9 illudersi di creare uno stato esemplare guidato dai filosofi.\nDallo stoicismo Seneca riprende i temi della razionalit\u00e0 universale che \u00e8 nella natura e in Dio, della felicit\u00e0 del saggio che segue la ragione, del cosmopolitismo che affratella gli uomini e infine del saggio autosufficiente e libero.\nMa tra il saggio e la moltitudine degli stolti c'\u00e8 un abisso che rende difficile ogni progresso della vita civile e morale. Da questa concezione pessimistica si salva solo il ruolo della filosofia come ultima salvezza. La filosofia come pedagogia dell'uomo a se stesso incentrata su i nobili ideali della libert\u00e0 interiore che d\u00e0 felicit\u00e0 e come educazione del genere umano, a cui Seneca si rivolge con le sue epistole filosofiche.\nRitorna il tema del dialogo platonico del colloquio del filosofo con se stesso e con gli altri.\nTra i vari temi trattati, pur con le inevitabili oscillazioni del suo pensiero non sistematico, emergono quelli dedicati alla felicit\u00e0, al dolore, alla vecchiaia, alla morte ed in particolare quello dedicato alla schiavit\u00f9 che egli ritiene sia una istituzione priva di ogni base giuridica, naturale e razionale. Per questo gli schiavi vanno trattati come tutti gli altri esseri umani. Ma in fondo la vera schiavit\u00f9 \u00e8 quella che assoggetta gli uomini alle passioni e ai vizi. Tutti noi siamo schiavi spiritualmente e solo la filosofia pu\u00f2 liberarci.\nCos\u00ec anche per le differenze sociali: \" \"Che significa cavaliere, liberto, schiavo. Sono parole nate dall'ingiustizia. Da ogni angolo della terra \u00e8 lecito slanciarsi verso il cielo.\" \" (Epistole, 31).\nIl suicidio infine \u00e8 l'ultima scelta libera quando i contrasti tra la libert\u00e0 del filosofo e l'irrazionalit\u00e0 della vita siano insanabili.\nVelleio Patercolo.\nMarco Velleio Patercolo, militare di carriera, fu uno storico romano che visse dal 19 a.C. a dopo l'anno 30. Scrisse le \"Historiae Romanae\", che \u00e8 un riassunto di storia romana dalla fondazione della citt\u00e0 all'anno 30. \u00c8 tuttora una fonte preziosa sui regni di Augusto e Tiberio. Rappresenta il tipo adulatorio di storia condannato da Tacito che ignora Velleio alla pari delle autorit\u00e0 del tempo.\nNel 30, pubblic\u00f2 la sua \"Storia romana\" (\"Historiae Romanae ad M. Vinicium libri duo\") dedicata al Marco Vinicio console in quell'anno. Velleio conosceva bene Vinicio anche perch\u00e9, con il grado di \"tribunus militum\", nell'anno 1 aveva operato agli ordini di suo padre Publio Vinicio in Macedonia in Tracia e in una missione diplomatica presso i Parti. La nomina di Vinicio a console dovette essere piuttosto repentina o inaspettata e quindi Velleio fu probabilmente costretto a pubblicare la sua opera con dedica scritta ancora in modo sbrigativo e mancante di molti particolari. Lo stesso Velleio ci informa che il suo lavoro sarebbe continuato in modo pi\u00f9 approfondito, ma questa revisione o non \u00e8 stata pubblicata o non si \u00e8 conservata."}
{"id": "4948314", "revid": "287204", "url": "https://it.wikipedia.org/wiki?curid=4948314", "title": "Prima Lega 1946-1947 (calcio)", "text": "La Prima Lega 1946-1947, campionato svizzero di terza serie, si concluse con la vittoria del \"FC Chiasso\".\nRegolamento.\nScopo del torneo \u00e8 quello di ottenere due promozioni e quattro retrocessioni.\nTorneo svolto in due fasi: la prima fase vede le 36 squadre partecipanti suddivise, con criterio regionale, in tre gironi composti da 12 squadre ciascuno, in cui le prime classificate di ogni girone, si affrontano nella fase finale, in un mini-torneo a tre, per stabilire le due squadre promosse in Lega Nazionale B. Le ultime tre squadre di ciascun girone vengono retrocesse direttamente in Seconda Lega. La prima fase vede le squadre impegnate in gare di andata e ritorno, mentre la fase finale prevede incontri in gare unica.\nFase finale.\nLa fase finale stabilisce le due squadre promosse in Lega Nazionale B."}
{"id": "4948316", "revid": "580", "url": "https://it.wikipedia.org/wiki?curid=4948316", "title": "Chopper Challenge", "text": "Chopper Challenge \u00e8 un reality motoristico in onda negli Stati Uniti su Country Music Television dal 2008 e in Italia su Nuvolari dal 2014.\nStoria.\nNel programma ci sono 9 squadre pronte a sfidarsi nella costruzione del miglior chopper di sempre. Ogni team ha a disposizione una scatola di componenti con i quali dare il via alla costruzione del chopper che partecipa alla competizione. Creativit\u00e0 e tecnica sono le carte vincenti per assicurarsi la vittoria del primo Chopper Challenge."}
{"id": "4948340", "revid": "1543377", "url": "https://it.wikipedia.org/wiki?curid=4948340", "title": "Bodil Katharine Bi\u00f8rn", "text": "Biografia.\nBodil Katharine Bi\u00f8rn (nota anche come \"Madre Katharine\") \u00e8 nata il 27 gennaio 1871 a Krager\u00f8, Norvegia, in una famiglia di ricchi armatori.\nNel 1905, dopo aver studiato infermieristica in Germania, \u00e8 stata mandata da \"Women Missionary Organization\u201c (Organizzazione Donne Missionarie) nell'Impero Ottomano; l\u00ec ha lavorato come infermiera missionaria nell'Armenia occidentale, a Mezereh, nella provincia Kharberd (\u053d\u0561\u0580\u0562\u0565\u0580\u0564 in armeno) e poi a Mush (\u0544\u0578\u0582\u0577 in armeno). In collaborazione con i missionari tedeschi ha cercato di aiutare le vedove e gli orfani.\n\u00c8 stata una testimone del Genocidio Armeno e, assieme ai suoi colleghi, ha salvato la vita di molte persone, donne e bambini senzatetto;\nha inoltre documentato i tragici eventi con il suo diario e le sue fotografie.\nNel Vicino Oriente, Bodil si prese cura degli orfani armeni in Siria, Libano ed a Costantinopoli. Nel 1922 a Alexandrapol (oggi Gyumri) (\u0533\u0575\u0578\u0582\u0574\u0580\u056b in armeno) nella Armenia Sovietica, fond\u00f2 un orfanotrofio chiamato \"Lusaghbyur\" .\nHa continuato il suo lavoro aiutando i profughi armeni in Siria e in Libano dove ha istituito un orfanotrofio e una clinica che ha funzionato fino al 1934.\nFino alla sua morte ha continuato, con articoli di giornale e discorsi, il suo sforzo umanitario per aiutare i rifugiati armeni e gli orfani sopravvissuti alla prima guerra mondiale e alla deportazione forzata del 1915.\nRitorna in Norvegia nel 1935, muore ad Oslo il 22 luglio 1960.\nSu iniziativa della comunit\u00e0 armena di Aleppo, la citt\u00e0 norvegese di Krager\u00f8 le ha dedicato un memoriale. Il memoriale \u00e8 una grande pietra di Aleppo con rilievi in bronzo e una targa con la scritta:\nNel memoriale di Dzidzernagapert a Erevan \u00e8 stata posata la lapide in suo onore."}
{"id": "4948344", "revid": "114844985", "url": "https://it.wikipedia.org/wiki?curid=4948344", "title": "Mike Phipps", "text": " Al college ha giocato a football alla Purdue University venendo premiato come All-American\nCarriera.\nPhipps fu scelto come terzo assoluto nel Draft NFL 1970 dai Miami Dolphins, che lo scambiarono con i Cleveland Browns per il wide receiver All-Pro Paul Warfield il 27 gennaio 1970. Phipps scese sporadicamente in campo nelle sue prime due stagioni. Nella terza gara della stagione 1970 subentr\u00f2 dalla panchina e guid\u00f2 la sua squadra alla vittoria in rimonta per 15-7 sui Pittsburgh Steelers. Tuttavia la sua unica partenza come titolare fu una sconfitta per 14-10 contro i Cincinnati Bengals. La sua stagione da rookie termin\u00f2 con 529 yard passate. Nella successiva pass\u00f2 solo 179 yard con una sola presenza come titolare, una sconfitta per 13-7 contro i Kansas City Chiefs il 14 novembre.\nNel 1972 Phipps inizi\u00f2 ancora la stagione ai margini del campo ma divenne in seguito a una sconfitta per 26-10 nella gara di apertura contro i Green Bay Packers il 17 settembre. Pass\u00f2 13 touchdown e quasi duemila yard, aiutando i Browns a raggiungere i playoff. Nella gara del 13 novembre contero i San Diego Chargers guid\u00f2 un \"drive\" dell'ultimo minuto che diede la vittoria alla sua squadra per 21-17. Nei playoff la squadra si imbatt\u00e9 negli Miami Dolphins il 24 dicembre. I Browns si trovarono in vantaggio per 14-13 nell'ultimo periodo di gioco, ma i suoi cinque intercetti subiti affossarono le speranze di vittoria di Cleveland.\nL'anno successivo Mike lanci\u00f2 nove touchdown a fronte di venti intercetti. Malgrado queste difficolt\u00e0 riusc\u00ec a orchestrare due rimonte nel finale di stagione che diedero una vittoria contro gli Steelers e un pareggio contro i Kansas City Chiefs. I Browns per\u00f2 mancarono i playoff con un record di 7-5-2. Nel 1974 la squadra scese a un record di 4-10 e Phipps fu brevemente sostituito da Brian Sipe a met\u00e0 stagione.\nLa stagione 1975 fu ancora pi\u00f9 disastrosa per i Browns, che persero le prime nove gare Phipps, il quale lavor\u00f2 sotto la tutela dell'allenatore dei quarterback Blanton Collier. La prima vittoria della squadra fu un 35-23 contro i Cincinnati Bengals il 23 novembre, in cui Phipps lanci\u00f2 un primato personale di 298 yard.\nNella gara di debutto della stagione 1976 contro i New York Jets Phipps part\u00ec come titolare ma si luss\u00f2 una spalla dopo un placcaggio del difensore dei Jets Shafer Suggs. Al suo ritorno dall'infortunio Sipe si era ormai imposto come titolare e nuovo leader della squadra, portando alla fine dell'avventura di Phipps a Cleveland.\nIl 3 maggio 1977 Phipps fu scambiato con i Chicago Bears per una scelta del primo giro del Draft 1978, con cui i Browns selezionarono il tight end futuro Hall of Famer Ozzie Newsome. Gioc\u00f2 pochissimo nella stagione 1977, mentre nella seguente pass\u00f2 due touchdown ma anche dieci intercetti. I suoi minuti in campo aumentarono nel 1979 quando lanci\u00f2 1.535 yard e nove touchdown, dividendo il ruolo di titolare con Bob Avellini e Vince Evans.\nPhipps lanci\u00f2 un paio di touchdown in ognuna delle successive due stagioni, ma l'arrivo del quarterback Jim McMahon nel Draft 1982 e del nuovo allenatore Mike Ditka lo portarono a essere svincolato, concludendo la sua carriera.\nNel 2006 Phipps fu inserito nella College Football Hall of Fame."}
{"id": "4948345", "revid": "993356", "url": "https://it.wikipedia.org/wiki?curid=4948345", "title": "Bodil Bi\u00f8rn", "text": ""}
{"id": "4948350", "revid": "993356", "url": "https://it.wikipedia.org/wiki?curid=4948350", "title": "Bodil Biorn", "text": ""}
{"id": "4948351", "revid": "21880", "url": "https://it.wikipedia.org/wiki?curid=4948351", "title": "Chysis limminghei", "text": "Chysis limminghei \u00e8 una pianta della famiglia delle Orchidacee originaria dell'America centrale.\nDescrizione.\n\"C. limminghei\" \u00e8 una pianta epifita (cresce su tronchi e rami di alberi), che presenta pseudobulbi addensati, fusiformi, con molti nodi, ricoperti alla base da brattee molto embricate e portanti foglie amplessicauli, oblungo-lanceolate, acute all'apice. Fiorisce in estate con un'infiorescenza a racemo robusta, pendula, lunga circa 30 centimetri, portante molti fiori. Questi sono grandi fino a 7,5 centimetri, cerosi, profumati, di lunga durata, con petali e sepali bianchi striati di rosso porpora e labello trilobato rosso variegato di giallo..\nDistribuzione e habitat.\nQuesta specie \u00e8 originaria dell'America centro-settentrionale ed in particolare \u00e8 endemica di Messico e Guatemala, dove cresce come epifita in zone a clima caldo tutto l'anno a quote mai lontane dal livello del mare..\nColtivazione.\nLe piante appartenenti a questa specie sono meglio coltivate in vaso, in terreno di media consistenza, ben drenato e richiedono una posizione a mezz'ombra, temendo la luce diretta del sole e temperature calde. Nel periodo vegetativo devono essere annaffiate frequentemente.."}
{"id": "4948353", "revid": "767487", "url": "https://it.wikipedia.org/wiki?curid=4948353", "title": "Sette schiaffi", "text": "Sette schiaffi (\"Sieben Ohrfeigen\") \u00e8 un film del 1937 diretto da Paul Martin.\nProduzione.\nIl film fu prodotto dall'Universum-Film Verleih GmbH (Ufa) (Berlin). Venne girato in Baviera, a Reit im Winkl.\nDistribuzione.\nDistribuito dall'Universum Film (UFA), il film fu presentato in prima al Gloria-Palast di Berlino il 3 agosto 1937. Lo stesso giorno, il film usc\u00ec anche negli Stati Uniti distribuito dall'Ufa Film Company in originale senza sottotitoli."}
{"id": "4948358", "revid": "1186766", "url": "https://it.wikipedia.org/wiki?curid=4948358", "title": "Liegi-Bastogne-Liegi 2014", "text": "La Liegi-Bastogne-Liegi 2014 edizione del centenario, valevole come tredicesima prova dell'UCI World Tour 2014, si svolse il 27 aprile 2014 su un percorso di 262,9\u00a0km. \u00c8 stata vinta dall'australiano Simon Gerrans che ha concluso la corsa in 6h37'43\", alla media di 39,66\u00a0km/h.\nPartenza a Liegi con 199 ciclisti, dei quali 136 conclusero la gara."}
{"id": "4948360", "revid": "1964823", "url": "https://it.wikipedia.org/wiki?curid=4948360", "title": "Football Club Crotone 2004-2005", "text": "Questa pagina raccoglie i dati riguardanti il Football Club Crotone per la stagione sportiva 2004-2005.\nStagione.\nI pitagorici chiusero il campionato cadetto 2004-05 al 16\u00ba posto, con 2 punti di vantaggio sulla zona play-out.\nStatistiche.\nStatistiche di squadra.\n\"Statistiche aggiornate all'11 giugno 2005\".\nStatistiche dei giocatori.\n\"Presenze e reti riferite al Campionato\".\nMirante (41/\u221243); Paro (39/3); Guzman (39/8); Porchia (37/6); Gastaldello (35/3); F.Rossi (34); Konko (33/3); Vantaggiato (32/9); A.Cardinale (31); Juric (28); Ciarci\u00e0 (28/1); Galardo (26/1); Giuliano (21/1); Maietta (18); V.Grieco (17); Scardina (16); Alteri (16/3); N.Russo (15/4); Foggia (15/1); Cevoli (14/1); Matteini (13/1); Pagliardini (11); Savoldi (8); N.Tarantino (6); Bartolucci (5); D.Dei (2/\u22122); Berrettoni (1); Scicchitano (1)."}
{"id": "4948381", "revid": "1543377", "url": "https://it.wikipedia.org/wiki?curid=4948381", "title": "Based on a T.R.U. Story", "text": "Based on a T.R.U. Story \u00e8 il primo album discografico in studio del rapper statunitense 2 Chainz, pubblicato nell'agosto 2012 dalla Def Jam Recordings.\nIl disco.\nL'album \u00e8 stato annunciato nel marzo 2012. La copertina del disco \u00e8 stata realizzata dall'agenzia DONDA. Il singolo di lancio \"No Lie\" \u00e8 stato diffuso il 1\u00ba maggio 2012 ed \u00e8 stato realizzato in collaborazione con il rapper canadese Drake. Oltre a Drake, sono numerosi gli artisti che partecipano agli altri pezzi presenti nell'album. Il secondo singolo \"Birthday Song\" (feat. Kanye West) \u00e8 stato pubblicato il 24 luglio 2012."}
{"id": "4948387", "revid": "1652134", "url": "https://it.wikipedia.org/wiki?curid=4948387", "title": "Georgij Aleksandrovi\u010d Jur'evskij", "text": "Biografia.\nPrimi anni.\nLa madre di Georgij, Ekaterina Michajlovna Dolgorukova, incontr\u00f2 lo zar Alessandro II quando visit\u00f2 l'Istituto Smol'nyj nell'autunno del 1864. Divenne la sua amante nel luglio 1866, nonostante la resistenza iniziale.\nLa loro relazione provoc\u00f2 un grande scandalo a corte, con l'erede di Alessandro, lo zarevic Nikolaj, completamente ostile. Lo zar gli promise che l'avrebbe sposata non appena egli sarebbe stato \"libero\", cio\u00e8 quando la moglie, la zarina Maria Alexandrovna, sarebbe morta.\nGeorgij nacque il 12 maggio 1872. Fu un parto difficile che quasi uccise sua madre. Alessandro aveva ordinato che, se le circostanze lo avessero richiesto, i medici avrebbero dovuto salvare Ekaterina e non il bambino. Dopo di lui nacquero altri tre figli.\nNel 1878 Alessandro confer\u00ec ai figli avuti di Ekaterina il nome di \"Jur'evskij\", iniziando a preferirli ai figli legittimi. Quando i gruppi rivoluzionari, come il movimento nichilista, aumentarono il loro potere, la \"prima famiglia\" dello zar, cos\u00ec come la principessa e i loro figli, vennero trasferiti al Palazzo d'Inverno per motivi di sicurezza, dove le loro camere erano, si dice, direttamente sopra a quella della zarina morente.\nLegittimazione.\nLa zarina mor\u00ec l'8 giugno 1880. Alessandro spos\u00f2 Ekaterina un mese dopo in segreto, alla presenza di cinque testimoni, anche se nessuno apparteneva alla famiglia imperiale. Il matrimonio fu pesantemente criticato. Ekaterina prese il titolo di \"principessa Romanovskaja-Jur'evskija\" e lo status di \"Altezza Serenissima\", per s\u00e9 e per i suoi figli.\nTutti i bambini iniziarono ad usare il patronimico Aleksandovi\u010d (Aleksandovna per le ragazze), suscitando il timore che, nonostante lo stato morganatico del matrimonio, lo zar stesse contemplando di dar loro diritti dinastici. La nascita di Georgij aveva gi\u00e0 causato preoccupazione tra la famiglia imperiale, perch\u00e9 era visto come una minaccia per il vero erede, che spesso aveva forti dissapori con il padre. Inoltre, sebbene l'ordine della successione fosse stabilito chiaramente in una legge del 1797, lo zar aveva ancora il potere di fare come voleva.\nEkaterina e Georgij fecero la loro prima apparizione ufficiale il 4 ottobre nel corso di una parata militare dei cosacchi, con Georgij che indossava un'uniforme da cosacco. Alessandro preg\u00f2 il suo erede di accettare la sua nuova famiglia e lo present\u00f2 a Georgij come il suo \"fratello maggiore\". Dopo il matrimonio Alessandro si occup\u00f2 della sicurezza finanziaria per la sua seconda famiglia e chiese allo zarevic di prendersi cura di loro quando sarebbe morto. Ekaterina e i loro figli cominciarono ad apparire alle cene ufficiali di famiglia, dove Georgij si divertiva a giocare con i bambini dello zarevic, per il dispiacere della moglie del futuro zar. \nCi sono prove che Alessandro si stesse preparando a incoronare la sua seconda moglie come zarina-consorte, cos\u00ec come Pietro il Grande aveva fatto con la moglie Marta Elena Skowro\u0144ska, che divenne Caterina I. In effetti, lo zar ordin\u00f2 di ricercare delle testimonianze sul tema, al fine di valutare come avrebbe potuto essere l'incoronazione di Ekaterina.. Lo zarevic era cos\u00ec sconvolto da tali piani che minacci\u00f2 di partire per la Danimarca con la sua famiglia, ma scelse di rimanere dopo che lo zar minacci\u00f2 di sostituirlo con il fratellastro. Un altro rumor suggeriva che lo zar potesseabdicare, sotto la spinta della moglie, e andare a vivere con lei e i loro figli in Francia.\nLa morte dello zar.\nAlessandro II mor\u00ec il 13 marzo 1881, dopo essere andato a visitare la cugina, la granduchessa Ekaterina Michajlovna. Fu assassinato sulla strada che lo riportava al Palazzo d'Inverno.\nLa sua morte ferm\u00f2 tutti i piani per l'incoronazione di Ekaterina; alcuni la considerarono un caso fortuito, in quanto temevano che avrebbe causato danni permanenti alla monarchia. \nSecondo le sue volont\u00e0, Alessandro II lasci\u00f2 in eredit\u00e0 alla sua vedova la stessa somma che lasci\u00f2 in eredit\u00e0 a ciascuno dei suoi figli del suo primo matrimonio. Nonostante la sua precedente opposizione, il figlio dello zar, ora Alessandro III, effettu\u00f2 una visita ufficiale di condoglianze a Ekaterina e le diede un aiuto supplementare, nonch\u00e9 un piccolo palazzo, dove sarebbe andata a vivere dopo aver lasciato il Palazzo d'Inverno.\nGeorgij e la sua famiglia parteciparono ai funerali dello zar, ma vennero ignorati, per quanto possibile, dalla famiglia imperiale, fino a quando lo stesso Alessandro III si avvicin\u00f2 alla vedova di suo padre e le parl\u00f2. La moglie, la zarina Maria Feodorovna, esit\u00f2 ad avvicinarla. Dopo che ebbe abbracciato Ekaterina, tuttavia, entrambe si misero a piangere e Georgij e le sue sorelle baciarono la mano di Maria.\nDopo l'assassinio di suo padre, Georgij, insieme a sua madre e alle sorelle (il fratello Boris era morto l'anno in cui era nato), and\u00f2 a vivere a Nizza. Studi\u00f2 al Lyc\u00e9e Condorcet e si laure\u00f2 presso l'Universit\u00e0 della Sorbona. Il fratellastro, Alessandro III, non avrebbe permesso a Georgij di arruolarsi nell'esercito o vivere in Russia, ma a malincuore gli permise di entrare nella marina russa come guardiamarina.\nNicola II era pi\u00f9 gentile nei confronti di Georgij e gli permise di tornare in Russia, dove venne trasferito dalla marina al reggimento degli Ussari. Si ritir\u00f2 dopo pochi anni con il grado di capitano. Georgij divenne una figura di spicco nella societ\u00e0 di San Pietroburgo e presso la corte imperiale.\nMatrimonio.\nNel 1901 Georgij era descritto come \"un uomo alto e piuttosto robusto di trent'anni\", che in parte assomigliava a suo padre nello sguardo. L'11 febbraio 1900, a Nizza, spos\u00f2 la contessa Alessandra von Zarnekau, descritta da alcuni come \"una donna molto bella\". Alessandra era figlia di Constantino di Oldenburg e di sua moglie, Agrafena Djaparidze, contessa von Zarnekau. L'unico membro della famiglia imperiale presente al loro matrimonio fu il granduca Michail Michajlovi\u010d Romanov, che era stato bandito a causa del suo matrimonio morganatico con la contessa Sophie von Merenberg, cognata della sorella di Georgij, Ol'ga. \nNicola II disapprovava l'unione, perch\u00e9 provava antipatia per i genitori di Alessandra, e di conseguenza la coppia abbandon\u00f2 la loro residenza a San Pietroburgo e and\u00f2 a vivere all'estero.\nDopo il loro matrimonio, la coppia risiedette in un palazzo di San Pietroburgo che era stato costruito dal granduca Konstantin Nikolaevi\u010d e acquistato da suo fratello, Alessandro II per la sua moglie morganatica; Ekaterina, a sua volta, lo don\u00f2 al figlio. Georgij e Alessandra ebbero un figlio:\nIl matrimonio divenne infelice e Alessandra decise di chiedere lo scioglimento per motivi di \"abbandono e maltrattamenti dal marito\" e successivamente divorzi\u00f2 da lui nel 1909. Problemi finanziari erano un'altra spiegazione attribuita al loro divorzio. In seguito Alessandra si rispos\u00f2.\nMorte.\nDopo una lunga e incurabile malattia, Georgij mor\u00ec il 13 settembre 1913 in un ospedale privato di Marburgo. Fu sepolto nella chiesa di Santa Elisabetta a Wiesbaden, in Assia."}
{"id": "4948393", "revid": "1573940", "url": "https://it.wikipedia.org/wiki?curid=4948393", "title": "Moschea di East London", "text": "La moschea di East London, situato in Tower Hamlets, ospita la pi\u00f9 grande comunit\u00e0 musulmana del Regno Unito. Questa \u00e8 una delle moschee pi\u00f9 grandi dell'Europa, ospitando pi\u00f9 di 7.000 fedeli per la preghiera congregazionale. La moschea, infatti, tiene il pi\u00f9 grande servizio di preghiera congregazionale del Regno Unito ogni venerd\u00ec, ospitando una frequenza settimanale superiore a 35.000 fedeli. Questa \u00e8 stata la prima moschea dell'Europa che ha avuto il permesso di trasmettere l'Adh\u0101n.\nCostruzione e architettura.\nLa costruzione di tre piani della moschea inizi\u00f3 nel 1982 su un terreno vuoto dopo i bombardamenti durante la seconda guerra mondiale e fu completata nel 1985. L'architettore fu John Gill Associates. L'esterno \u00e8 un mattone distintivo in due colori, con la parte anteriore rivolta verso Whitechapel Road e il posteriore verso il Fieldgate Street. La moschea \u00e8 ricoperto da una cupola di color d'oro di circa 8,5\u00a0m di diametro. Il minareto sale a circa 22 metri sopra il livello del suolo, e l'ingresso principale \u00e8 rifinito con due piccoli del minareti.\nLa moschea ha due grandi sale, una galleria, aule, uffici e una unit\u00e0 di vendita al dettaglio.\nLa costruzione per la fase del Centro islamico di Londra, ha iniziato nel 2002 e fu completata nel 2004. Collegato con la moschea, \u00e8 un edificio di sei piani con un ingresso di rilievo con un mosaico di spazzamento. Il centro dispone di due sale polivalenti, una suite seminario, un asilo nido, una scuola elementare e media, un'istruzione superiore, aule, un centro fitness, una piccola biblioteca islamica, una stazione radio, unit\u00e0 commerciali e uffici. Tutto questo \u00e8 stato progettato da Studio Klaschka Architettura e Design.\nNel 2009 \u00e8 iniziata la fase del Centro Maryam (Centro delle donne), una aggiunta di nove piani sul lato Fieldgate Street, su un sito originariamente utilizzato dai servizi funebri della moschea, progettata sempre dagli stessi architetti. Il Centro Maryam \u00e8 stato aperto al pubblico il 4 luglio 2013. Questo comprende l'aggiunta di una nuova sala di preghiera principale, miglioramento dei servizi funebri, un centro visitatori, e pi\u00f9 di cinque piani di servizi per le donne, compresi gli spazi di preghiera, strutture educative, un centro fitness e servizi di supporto.\nOrganizzazione.\nAttualmente il kha\u1e6d\u012bb e l'imam principale della moschea \u00e8 il britannico bengalese Sheikh Abdul Qayum, e gli altri imam sono Sheikh Abul Hussain Khan e Mawlana Abdul Mumin. Riguardando i muezzin principali, sono Nowshad Mahfuz e Qari Hafiz Abu Hasan Tayeb, mentre Dr.Abdul Bari e Habibur Rahman sono i presidenti della moschea. Dilowar Hussain Khan, dal 2002 era stato eletto come direttore esecutivo della moschea."}
{"id": "4948401", "revid": "149727", "url": "https://it.wikipedia.org/wiki?curid=4948401", "title": "Valico di Bocca Trabaria", "text": ""}
{"id": "4948414", "revid": "46291", "url": "https://it.wikipedia.org/wiki?curid=4948414", "title": "Chysis laevis", "text": "Chysis laevis \u00e8 una pianta della famiglia delle Orchidacee originaria dell'America centrale.\nDescrizione.\n\"C. laevis\" \u00e8 una pianta epifita (cresce su tronchi e rami di alberi), che presenta pseudobulbi addensati, a forma di clava, con molti nodi, portanti, nelle parti apicali, foglie distiche, oblungo-lanceolate, acuminate, membranose. Fiorisce dal tardo inverno alla primavera con un'infiorescenza a racemo robusta, prima eretta e poi pendula, lunga circa 30 centimetri, portante una decina di fiori, profumati, di lunga durata, con petali e sepali con varie sfumature di giallo oro e labello bilobato, anch'esso giallo oro, screziato di rosso..\nDistribuzione e habitat.\nQuesta specie \u00e8 originaria dell'America centrale e in particolare del Messico meridionale, Guatemala, Honduras, Nicaragua, El Salvador.\nCresce come epifita della foresta pluviale, in zone a densa ombra, ad altitudini comprese tra 700 e 1800 metri..\nColtivazione.\nLe piante appartenenti a questa specie sono meglio coltivate in vaso, in terreno di media consistenza, ben drenato e richiedono una posizione a mezz'ombra, temendo la luce diretta del sole e temperature calde. Nel periodo vegetativo devono essere annaffiate frequentemente.."}
{"id": "4948419", "revid": "1543377", "url": "https://it.wikipedia.org/wiki?curid=4948419", "title": "Taylor Lewan", "text": "Carriera universitaria.\nLewan si iscrisse alla University of Michigan nel 2009, passando il suo primo anno come \"redshirt\", poteva cio\u00e8 allenarsi con la squadra ma non scendere in campo. Nel 2010 sostitu\u00ec Mark Huyge come tackle sinistro della gara contro Bowling Green, conservando il ruolo come titolare per tutto il resto della sua esperienza nel college football. Nel 2011 fu inserito nella seconda formazione ideale della Big Ten Conference. Nel 2012 e 2013 fu premiato come offensive lineman dell'anno della Big Ten, venendo proclamato in entrambi gli anni anche All-American.\nPremi e riconoscimenti\nCarriera professionistica.\nTennessee Titans.\nLewan era considerato dagli analisti uno dei miglior offensive tackle disponibili e una scelta della prima met\u00e0 del primo giro del Draft 2014. L'8 maggio fu scelto come undicesimo assoluto dai Tennessee Titans. Debutt\u00f2 come professionista subentrando nella vittoria della settimana 1 contro i Kansas City Chiefs e concluse la sua prima stagione disputando 11 partite, di cui 6 come titolare, venendo inserito nella formazione ideale dei rookie dalla \"Pro Football Writers Association\". Nella successiva disput\u00f2 tutte le partite come titolare tranne l'ultima, saltata a causa di una commozione cerebrale subita la settimana precedente.\nNel 2016, Lewan fu convocato per il primo Pro Bowl in carriera, selezione avvenuta anche l'anno successivo.\nIl 27 luglio 2018, Lewan firm\u00f2 un rinnovo quinquennale del valore di 80 milioni di dollari con Titans che lo rese l'offensive lineman pi\u00f9 pagato della lega\nIl 24 luglio 2019 Lewan fu sospeso dalla lega per quattro partite per uso di sostanze dopanti."}
{"id": "4948421", "revid": "1950485", "url": "https://it.wikipedia.org/wiki?curid=4948421", "title": "Fulvio Giuliani", "text": "\u00c8 il fondatore e condirettore assieme a Davide Giacalone del quotidiano \"La Ragione\", fondato il 2 giugno 2021.\nBiografia.\nInizia la sua carriera giornalistica nel 1997, quando diventa uno speaker di RTL 102.5, per poi divenire un giornalista professionista nel 2000. Dal 2002 al 2021 ha condotto insieme a Giusi Legrenzi (e dal 2016 anche Pierluigi Diaco) \"Non Stop News\", radiogiornale di RTL 102.5, mentre dal 2004 al 2021 \u00e8 stato alla conduzione de \"L'indignato speciale\", programma di approfondimento in diretta con gli ascoltatori la domenica mattina, insieme ad Andrea Pamparana e Davide Giacalone. Sempre per RTL 102.5 \u00e8 stato commentatore per calcio, tennis e rugby.\nDal 2007 al 2012 ha condotto la trasmissione \"Diretta Stadio\" su 7 Gold, mentre dal 2018 \u00e8 opinionista per Top Calcio 24.\nNel 2021, dopo 24 anni, lascia RTL 102.5.\nIl 2 giugno 2021 fonda, insieme a Davide Giacalone, il quotidiano \"La Ragione\", di cui diviene condirettore."}
{"id": "4948427", "revid": "149727", "url": "https://it.wikipedia.org/wiki?curid=4948427", "title": "Bagni della Porretta", "text": ""}
{"id": "4948429", "revid": "149727", "url": "https://it.wikipedia.org/wiki?curid=4948429", "title": "Ponte Petri", "text": ""}
{"id": "4948432", "revid": "149727", "url": "https://it.wikipedia.org/wiki?curid=4948432", "title": "Passo della Collina", "text": ""}
{"id": "4948454", "revid": "30610", "url": "https://it.wikipedia.org/wiki?curid=4948454", "title": "Regno di Cartalia", "text": "Il Regno di Cartalia (georgiano: \u10e5\u10d0\u10e0\u10d7\u10da\u10d8\u10e1 \u10e1\u10d0\u10db\u10d4\u10e4\u10dd, \"Kartlis Samepo\"), anche noto come Kartli, fu una delle tre monarchie sorte nel XV secolo, in seguito alla dissoluzione del Regno di Georgia unitario. Dipendente per lungo tempo dalla Persia safavide, lo Stato cess\u00f2 di esistere nel 1762, quando si fuse con il vicino Regno di Cachezia. Ebbe come capitale Tbilisi.\nStoria.\nI conflitti nazionali.\nNel XV secolo la crisi del Regno di Georgia condusse ad un alto grado di instabilit\u00e0 sociale e di separatismo feudale. Come conseguenza di questi problemi il paese sprofond\u00f2 in frequenti guerre civili. La sconfitta del re Giorgio VIII nella battaglia di Chikhori (1463) ad opera del nobile ribelle Bagrat, il quale si era gi\u00e0 proclamato re d'Imerezia, segn\u00f2 l'inizio della disgregazione definitiva dello Stato unitario fondato da Bagrat III nel lontano 1008.\nNel 1465 Giorgio VIII fu catturato da Kvarkvare II Jaqeli, l'atabeg di Samtskhe-Saatabago. Cogliendo l'occasione, Bagrat ne approfitt\u00f2 per proclamarsi immediatamente anche re di Cartalia, regione di cui acquis\u00ec l'effettivo controllo nel 1466. A questo punto Kvarkvare, temendo che Bagrat stesse conquistando troppo potere, rilasci\u00f2 Giorgio VIII. Il sovrano, tuttavia, si dimostr\u00f2 incapace di reclamare la corona e riusc\u00ec soltanto a proclamarsi re di Cachezia, incrementando in tal modo la frammentazione del paese.\nBagrat VI continu\u00f2 a regnare sulla Cartalia fino al 1478, quando fu sfidato dal nuovo pretendente al trono Costantino II e mor\u00ec. Il conflitto inter-feudale si protrasse anche durante il regno di Costantino, il quale perse nel 1483 la battaglia di Aradeti contro Kvarkvare II Jaqeli, dando al figlio di Bagrat VI, Alessandro II d'Imerezia, l'opportunit\u00e0 utile per proclamarsi re di tutta la Georgia occidentale nel 1484.\nI tentativi realizzati da Costantino II nel 1489, tesi a ripristinare il suo dominio su un regno unitario di Imerezia e Cartalia, si rivelarono privi di efficacia. Nel 1490 egli fu infine costretto a riconoscere il definitivo frazionamento del Regno di Georgia in entit\u00e0 statali distinte: i regni di Cartalia, Cachezia ed Imerezia, ed i principati di Abcasia, Guria, Meschezia, Mingrelia e Svanezia.\nSfortunatamente il riconoscimento delle monarchie rivali non condusse ad una pace tra i tre regni, peraltro tutti guidati da membri della dinastia Bagration. Subito dopo essere giunto al potere, Giorgio II di Cachezia lanci\u00f2 un'incursione contro la Cartalia, allo scopo di deporre il re Davide X e conquistare il suo regno. Il fratello di Davide, Bagrat, organizz\u00f2 una difesa efficace e riusc\u00ec a catturare Giorgio II grazie ad un'imboscata. Davide X dovette fronteggiare anche delle incursioni provenienti da occidente, volute da Alessandro II d'Imerezia. Nel 1513 Davide X conquist\u00f2 la Cachezia, sebbene solo per breve tempo. Infatti, il Regno di Cachezia fu ripristinato nel 1520 da Leone, figlio ed erede di Giorgio II, sostenuto dai nobili locali.\nLe relazioni estere.\nSin dal XV secolo la Georgia si era trovata schiacciata da due vicini aggressivi, l'Impero ottomano e quello safavide. Fu proprio la Persia dei safavidi a rappresentare la principale minaccia militare agli occhi dei re di Cartalia. L'Impero safavide conquist\u00f2 Tbilisi nel 1536 e ne mantenne il controllo per due anni. Dal 1541 al 1544 lo sci\u00e0 Tahmasp I intraprese quattro campagne militari contro la Georgia. Egli prese delle fortezze in Cartalia, dove stabil\u00ec le sue guarnigioni, e riconquist\u00f2 Tbilisi nel 1548.\nSia i safavidi che gli ottomani penetrarono in Georgia con l'obiettivo di sancire la propria signoria sulla Transcaucasia. Dopo mezzo secolo di conflitti i due imperi si accordarono nel 1555, attraverso la Pace di Amasya. Con questo trattato la regione del Caucaso fu divisa in distinte sfere d'influenza. Fu cos\u00ec che la Cartalia, la Cachezia e la parte orientale della Meschezia finirono nella sfera d'influenza safavide, mentre l'Imerezia, i suoi principati vassalli e la zona occidentale della Meschezia si trovarono sotto la signoria ottomana.\nIl re di Cartalia Luarsab I rifiut\u00f2 di riconoscere i termini del trattato e, in alleanza con Bagrat III d'Imerezia, tent\u00f2 di preservare la sovranit\u00e0 del suo regno. Al fine di domare la volont\u00e0 del sovrano, lo sci\u00e0 invi\u00f2 un esercito guidato da Shahverdi Khan Zyadoghlu Qajar, beylerbey di Ganja e Karabakh. Nella battaglia di Garisi le armate di Luarsab riuscirono ad avere la meglio, ma il re rimase ferito e mor\u00ec.\nSimone I, figlio del sovrano deceduto, continu\u00f2 la guerra fino a quando non fu catturato ed imprigionato. Al suo posto i safavidi misero sul trono il fratello Davide XI, convertito all'Islam. In tal modo la Persia pot\u00e9 stabilire il proprio dominio sul Regno di Cartalia. Davide XI, chiamato anche \"Daud Khan\", era tenuto a pagare un tributo annuale di ventimila ducati ai suoi signori. Per circa due secoli i re di Cartalia e quelli di Cachezia dovettero sottostare al potere safavide, nonostante i frequenti tentativi di affrancarsi dal giogo musulmano.\nA dispetto del trattato di Amasya, ottomani e safavidi continuarono a scontrarsi. Nel 1578 un'armata ottomana guidata da Lala Mustafa Pasci\u00e0 sconfisse i persiani e tent\u00f2 di acquisire il controllo dell'intera Transcaucasia. La Persia rispose liberando Simone I e inviandolo in Georgia, mentre suo fratello Davide XI, dopo aver lasciato cadere le fortezze in mano turca, fugg\u00ec a Istanbul. Simone intraprese una guerriglia contro i principi georgiani che avevano accettato la signoria ottomana. Aiutato dall'ammutinamento nelle file turche, nel 1579 Simone riconquist\u00f2 la maggioranza del territorio, con la notevole eccezione della cittadella di Tbilisi. Poi affront\u00f2 Alessandro II di Cachezia, che aveva tradito i safavidi per gli ottomani, e lo sconfisse a Jotori. Poco dopo Simone fronteggi\u00f2 un'altra incursione turca.\nNel 1582 Simone riconquist\u00f2 la cittadella di Tbilisi. Successivamente reintegr\u00f2 suo genero Manuchar come atabeg di Meschezia ed arriv\u00f2 a conquistare quasi tutta l'Imerezia. Questa riaffermazione del potere cartaliano infastid\u00ec i nobili della Mingrelia, i quali sorpresero Simone e lo sconfissero. Il re poi fin\u00ec per essere imprigionato ad Istanbul.\nNell'ultimo decennio del XVI secolo i persiani furono costretti a riconoscere il momentaneo predominio turco sulla Transcuacasia. Tuttavia, nel 1602 lo sci\u00e0 'Abbas I decise di riprendere l'offensiva anti-ottomana e chiese a Giorgio X di Cartalia e ad Alessandro II di Cachezia di unirsi alla campagna militare, ottenendo una risposta positiva. I rapporti fra i regni georgiani e lo sci\u00e0 rimasero comunque tesi. Tra il 1605 ed il 1606 'Abbas I riconobbe con riluttanza i nuovi re cristiani Teimuraz I di Cachezia e Luarsab II di Cartalia. La maggiore preoccupazione del sovrano safavide era dovuta alla potenziale interferenza de Regno russo in Georgia. Infatti, prima della propria morte, Giorgio X aveva giurato fedelt\u00e0 allo zar e discusso di un'alleanza matrimoniale russo-georgiana.\nNel 1614 lo sci\u00e0 invase la Georgia orientale con lo scopo di inglobarla totalmente nell'Impero safavide. Questa volta fu aiutato dall'ex \"mouravi\" di Tbilisi Giorgi Saakadze, personaggio che, partendo dai ranghi della piccola nobilt\u00e0, era riuscito a diventare l'uomo pi\u00f9 potente della Cartalia. I persiani destituirono i due re cristiani Teimuraz I e Luarsab II e li sostituirono con due musulmani, Bagrat VII in Cartalia e Jesse, nipote di Alessandro II, in Cachezia. Un periodo di spargimenti di sangue segu\u00ec l'invasione persiana. Nel 1615 la rivolta prese il sopravvento nei due regni, mentre Luarsab II e Teimuraz I (rifugiati in Imerezia) riuscirono ad accordarsi con Giorgio III d'Imerezia e con i principi di Guria e Mingrelia per inviare una lettera allo zar Michele di Russia al fine di chiedergli aiuto. Tuttavia, la Russia era appena uscita dal devastante Periodo dei torbidi e non rispose all'appello.\nA questo punto Luarsab II si arrese, ma avendo rifiutato di convertirsi all'Islam fu imprigionato ed infine ucciso nel 1622 (stessa sorte toccata due anni dopo alla madre di Teimuraz I, Ketevan). Privi del loro sovrano, i nobili si riunirono attorno a Giorgi Saakadze (in passato alleato dello sci\u00e0) ed insorsero nel 1625. Il cambio di rotta di Saakadze fu dovuto alla scoperta di un piano persiano volto ad ucciderlo. Il 25 maggio 1625 egli sconfisse i persiani nella battaglia di Martqopi e prosegu\u00ec la resistenza contro 'Abbas nei mesi successivi, costringendolo a riconoscere lo status regale di Teimuraz I (che molti nobili georgiani volevano come re di tutta la Georgia centro-orientale). Anche la Russia esort\u00f2 lo sci\u00e0 a riconoscere il sovrano georgiano. Nonostante le vittorie conseguite, l'unit\u00e0 dei nobili georgiani collass\u00f2 rapidamente. L'opposizione di Saakadze al controllo di Teimuraz sul Regno di Cartalia condusse ad un aspro scontro fratricida che culmin\u00f2 nella battaglia di Bazaleti (fine 1626). Le forze del re ebbero la meglio e Saakadze fu esiliato ad Istanbul.\nDopo la morte di 'Abbas I nel 1629, Teimuraz approfitt\u00f2 dell'uccisione del rivale Simone II per incrementare la propria autorit\u00e0 sulla Cartalia. Determinato ad abbattere l'egemonia safavide, Teimuraz invi\u00f2 il proprio ambasciatore Niceforo Irbachi in Europa occidentale, al fine di richiedere l'aiuto di Filippo IV di Spagna e del papa Urbano VIII. Tuttavia, gli europei erano troppo coinvolti nella guerra dei trent'anni per preoccuparsi delle sorti della lontana Georgia. La pubblicazione del primo libro georgiano stampato, il \"Dittionario giorgiano e italiano\" (Roma, 1629) di Stefano Paolini e Niceforo Irbachi, fu l'unico risultato di questa spedizione.\nNel 1633 Teimuraz I diede rifugio a suo cognato Daud Khan, beglarbeg di Ganja e Karabakh, che era scampato al giro di vite voluto dallo sci\u00e0 Safi contro la famiglia di Imam-Quli Khan, influente beglarbeg di Fars, Lar e Bahrein. Lo sci\u00e0 rispose all'affronto di Teimuraz dichiarandolo deposto e sostituendolo con il musulmano Rostom (insignito del titolo di \"wali\"). Nel 1638, tramite la mediazione di quest'ultimo, Teimuraz fu perdonato dallo sci\u00e0 e reinsediato come re della sola Cachezia. Sotto il regno di Rostom la Cartalia visse un periodo di relativa pace e prosperit\u00e0. Bench\u00e9 musulmano, il monarca contribu\u00ec al restauro della cattedrale di Svetitskhoveli e garant\u00ec protezione alla cultura cristiana.\nUn ennesimo tentativo di affrancamento dall'influenza safavide si verific\u00f2 sotto il regno di Giorgio XI. Egli patrocin\u00f2 l'azione dei missionari cattolici e tenne una corrispondenza con il papa Innocenzo XI, a cui giur\u00f2 fedelt\u00e0.\nNel 1688 Giorgio guid\u00f2 un colpo di Stato contro il governante persiano della Cachezia e tent\u00f2, anche se invano, di guadagnare il supporto ottomano contro il dominio safavide. In risposta a queste azioni lo sci\u00e0 Sulaym\u0101n I lo depose e lo sostitu\u00ec con Eraclio I. Successivamente i rapporti fra Giorgio XI ed i safavidi migliorarono ed egli fu nominato nuovamente re nel 1703. \nGiorgio non pot\u00e9 comunque tornare in patria. La reggenza fu quindi affidata al nipote Vakhtang. L'amministrazione di Vakhtang si distinse per le riforme intraprese e per la collezione di leggi (\"dasturlamali\") compilate tra il 1707 ed il 1709. Nel 1712 Vakhtang fu convocato dallo sci\u00e0 Sul\u1e6d\u0101n \u1e24usayn per essere nominato re di Cartalia. Tuttavia, il sovrano persiano pose come condizione la conversione all'Islam, rifiutata da Vakhtang. Per due anni costui fu prigioniero in Persia, mentre suo fratello Jesse governava a Tbilisi. Per conservare la propria fede, Vakhtang invi\u00f2 il suo istruito zio e tutore Sulkhan-Saba Orbeliani in Francia per chiedere a Luigi XIV di intercedere a suo favore presso i persiani. La missione di Orbeliani non condusse ad alcun esito politico e Vakhtang si convert\u00ec con riluttanza all'Islam nel 1716. Tuttavia, quasi immediatamente dopo, egli prese contatti con l'ambasciatore russo e lo inform\u00f2 sulle sue reali convinzioni religiose. Non molto tempo dopo il suo ritorno in Georgia, Vakhtang dichiar\u00f2 il suo sostegno all'intervento della Russia in Transcaucasia. Nel 1722 lo zar Pietro I decise di inviare una piccola armata, ma l'invasione si rivel\u00f2 infruttuosa. Poco tempo dopo Vakhtang fu deposto e costretto a rifugiarsi in Russia, dove mor\u00ec nel 1737.\nPoco dopo l'incursione russa un'invasione ottomana apr\u00ec il breve ma opprimente periodo del dominio turco (1723-1735), conosciuto in georgiano con il termine \"osmanloba\". Tra il 1734 ed il 1735 i persiani guidati da Nadir Shah intrapresero due campagne militari in Transcaucasia e strapparono Tbilisi agli ottomani nell'agosto 1735. Fino alla morte Nadir nel 1747 i persiani furono in grado di mantenere la propria influenza sulla Georgia orientale. Tuttavia, negli anni seguenti la riconquista, il governatore persiano della Cartalia, Khanjal, impose nuove tasse alla popolazione per finanziare le guerre dello sci\u00e0. Alcuni nobili guidati da Givi Amilakhvari insorsero e diedero vita ad una rivolta. Il re di Cachezia Teimuraz II e suo figlio Eraclio si schierarono dalla parte dei persiani e riuscirono a sedare la rivolta. Come premio, nel 1744 lo sci\u00e0 nomin\u00f2 Teimuraz II re di Cartalia, mentre Eraclio prese il posto del padre sul trono di Cachezia. Ciononostante i persiani continuarono ad esigere nuovi tributi, ma nel 1747 l'uccisione di Nadir e lo scoppio di una guerra civile in Persia diedero ai due sovrani la possibilit\u00e0 di affrancarsi definitivamente dal giogo straniero.\nL'epilogo del regno.\nNel 1762 Teimuraz II mor\u00ec nel corso di una missione in Russia. Suo figlio Eraclio II, gi\u00e0 re di Cachezia, eredit\u00f2 il Regno di Cartalia. Fu cos\u00ec sancita la riunificazione della Georgia centro-orientale nel nuovo Regno di Cartalia-Cachezia, il quale durer\u00e0 fino al 1801, anno dell'annessione russa."}
{"id": "4948466", "revid": "767487", "url": "https://it.wikipedia.org/wiki?curid=4948466", "title": "Lasciate fare alle donne", "text": "Lasciate fare alle donne (\"Gl\u00fcckskinder \") \u00e8 un film del 1936 diretto da Paul Martin\nProduzione.\nIl film fu prodotto dall'Universum Film (UFA).\nDistribuzione.\nDistribuito dall'Universum Film (UFA), in Germania il film fu presentato in prima il 18 settembre 1936."}
{"id": "4948474", "revid": "65585853", "url": "https://it.wikipedia.org/wiki?curid=4948474", "title": "Junk food", "text": ""}
{"id": "4948491", "revid": "643662", "url": "https://it.wikipedia.org/wiki?curid=4948491", "title": "Pavlo Pashaev", "text": ""}
{"id": "4948495", "revid": "81274085", "url": "https://it.wikipedia.org/wiki?curid=4948495", "title": "Assicurazioni generali obbligatorie", "text": ""}
{"id": "4948500", "revid": "854974", "url": "https://it.wikipedia.org/wiki?curid=4948500", "title": "Assicurazioni obbligatorie per l'invalidit\u00e0 e la vecchiaia", "text": ""}
{"id": "4948501", "revid": "226458", "url": "https://it.wikipedia.org/wiki?curid=4948501", "title": "Virmaj\u00e4rvi", "text": "Virmaj\u00e4rvi \u00e8 un piccolo lago lungo il confine tra la Finlandia, comune di Ilomantsi, e la Russia, rajon di Suojarvskij nella Repubblica di Carelia.\nLungo all'incirca un chilometro, \u00e8 celebre perch\u00e9 il punto pi\u00f9 orientale della Finlandia e dell'intera Unione europea \u00e8 ubicato su un'isoletta del lago medesimo."}
{"id": "4948505", "revid": "767487", "url": "https://it.wikipedia.org/wiki?curid=4948505", "title": "Assicurazioni obbligatorie", "text": "Nel campo della previdenza sociale le assicurazioni obbligatorie sono le assicurazioni sociali che lo Stato Italiano gestisce attraverso enti previdenziali appositamente predisposti, per attuare le tutele previste dall'.\nIn Italia, l'INPS \u00e8 il maggiore ente previdenziale che attua tali assicurazioni attraverso l'assicurazione generale obbligatoria. \nGli enti previdenziali che gestiscono le assicurazioni obbligatorie o forme sostitutive dell'AGO, come nel caso dei liberi professionisti, fanno parte del sistema pensionistico pubblico in Italia.\nAspetti normativi.\nScopo.\nL'assicurazione obbligatoria per l'invalidit\u00e0 e la vecchiaia ha per scopo l'assegnazione di una pensione agli assicurati nel caso di invalidit\u00e0 o di vecchiaia e di una pensione ai superstiti nel caso di morte dell'assicurato o del pensionato. Essa ha inoltre lo scopo di prevenzione e cura dell'invalidit\u00e0.\nObbligatoriet\u00e0 dell'assicurazione obbligatoria.\nL'assicurazione \u00e8 obbligatoria per i dipendenti.\nIl regime generale.\nL'assicurazione generale obbligatoria gestita dall'INPS \u00e8 definita anche regime generale.\nAltri enti gestiscono le assicurazioni sociali obbligatorie in base a leggi speciali, come previsto dall'articolo 1886 del C.C. e sono definiti regimi sostitutivi (es. INPGI o regimi esclusivi INPDAP)."}
{"id": "4948517", "revid": "380453", "url": "https://it.wikipedia.org/wiki?curid=4948517", "title": "\u00c7anakkale Belediye Spor Kul\u00fcb\u00fc", "text": "Il \u00c7anakkale Belediye Spor Kul\u00fcb\u00fc \u00e8 una societ\u00e0 pallavolistica turca con sede a \u00c7anakkale: milita nel campionato turco di Sultanlar Ligi.\nStoria.\nIl \u00c7anakkale Belediye Spor Kul\u00fcb\u00fc viene fondato nel 1987, militando nei primi anni della propria storia nelle serie minori del campionato turco. Nel 2013 il club ottiene la promozione nella Voleybol 1. Ligi, esordendovi nella stagione 2013-14, al termine della quale ottiene la salvezza dopo i play-out."}
{"id": "4948519", "revid": "486946", "url": "https://it.wikipedia.org/wiki?curid=4948519", "title": "Giovanni di Arborea", "text": ""}
{"id": "4948520", "revid": "767487", "url": "https://it.wikipedia.org/wiki?curid=4948520", "title": "American Gothic (The Smashing Pumpkins)", "text": "American Gothic \u00e8 un EP del gruppo rock statunitense degli Smashing Pumpkins, pubblicato nel 2008.\nIl lavoro \u00e8 composto da quattro brani acustici, registrati dalla band nel Pass Studio di Los Angeles, nel periodo di pausa tra il tour statunitense e quello europeo. L'artwork dell'EP \u00e8 invece scaricabile dal sito ufficiale."}
{"id": "4948525", "revid": "125975738", "url": "https://it.wikipedia.org/wiki?curid=4948525", "title": "Troy Kotsur", "text": " \nNel 2022 ha vinto due Screen Actors Guild Awards ed \u00e8 stato candidato al Golden Globe, al Critics Choice Award, al Premio BAFTA e al Premio Oscar nella sezione miglior attore non protagonista per il film \"I segni del cuore\".\n\u00c8 il produttore di film per sordi \"D-movie\" (deafmovie).\nBiografia.\nNato sordo, ha studiato nella Scuola per Sordi dello Stato di California, la Californian School for Deaf, apprendendo fin dall'infanzia la lingua dei segni americana (\"American Sign Language\"). \u00c8 sposato con la collega, Deanne Bray, da cui ha avuto una figlia. Appassionato dell'arte del teatro, nel 1991 insieme con Ed Waterstreet fonda il Deaf West Theatre, che \u00e8 uno tra i maggiori della cultura sorda, come la International visual theatre. Nel 2013 realizza la sua prima opera cinematografica della sua carriera da regista, \"\"."}
{"id": "4948532", "revid": "827882", "url": "https://it.wikipedia.org/wiki?curid=4948532", "title": "Storia della fantascienza italiana", "text": "La storia della fantascienza italiana \u00e8 un percorso variegato di una narrativa di genere che si \u00e8 diffusa a livello popolare dopo la seconda guerra mondiale e in particolare dalla met\u00e0 degli anni cinquanta, sulla scia della letteratura statunitense e britannica. I pi\u00f9 antichi precursori storici possono tuttavia essere rintracciati nella letteratura del viaggio immaginario e dell'utopia rinascimentale, se non addirittura in opere precedenti, come \"Il Milione\" di Marco Polo. \u00c8 a partire dalla met\u00e0 del XIX secolo che appaiono in Italia racconti e romanzi brevi di \"fantasie scientifiche\" - detti anche \"racconti incredibili\" o \"fantastici\" o \"avventuristici\", \"romanzi dei tempi futuri\" o \"utopici\", \"del domani\" - nei supplementi domenicali dei quotidiani, nelle riviste letterarie, in piccole dispense a puntate; a queste si aggiungono all'inizio del Novecento le opere pi\u00f9 avveniristiche di Emilio Salgari, Yambo e Luigi Motta, i maggiori autori del romanzo popolare del tempo, permeato di avventure straordinarie in luoghi lontani ed esotici, ma anche opere di note figure della letteratura \"alta\", tra cui Massimo Bontempelli, Luigi Capuana, Guido Gozzano, Ercole Luigi Morselli.\nLa nascita \"ufficiale\" del genere in Italia \u00e8 collocata nel 1952, con la pubblicazione delle prime riviste specializzate, \"Scienza Fantastica\" e \"Urania\", e la comparsa del termine \"fantascienza\", calco italiano di \"science fiction\"; gli \"anni d'oro\" vanno dal 1957 al 1960-1962.\nBench\u00e9 dalla fine degli anni cinquanta la fantascienza sia divenuta in Italia uno dei generi pi\u00f9 popolari, al successo di pubblico non si accompagna quello della critica: a fronte di un fandom attivo e organizzato non \u00e8 corrisposto - con rare eccezioni - un autentico interesse da parte della \u00e9lite culturale italiana, refrattaria se non insofferente al fantascientifico, a differenza di altri generi che hanno trovato posto, nel corso del tempo, nella discussione accademica e nelle pubblicazioni pi\u00f9 prestigiose: opere fantascientifiche persino di autori acclamati come Dino Buzzati e Primo Levi sono accolte con freddezza.\nNell'ambito della cinematografia si registra un buon numero di titoli prodotti dagli anni sessanta agli ottanta, ma \u00e8 soprattutto attraverso la satira che il cinema italiano di fantascienza ha espresso la propria originalit\u00e0. In campo televisivo il filone ha prodotto opere quasi esclusivamente negli anni settanta.\nPrimi precursori.\nDal momento che la definizione di fantascienza non \u00e8 unica, l'appartenenza retrospettiva o meno al genere di molte opere dei secoli precedenti al Novecento - la cosiddetta \"proto-fantascienza\" - \u00e8 dibattuta. Ad esempio \"Il Milione\" di Marco Polo (1298) - secondo il critico Carlo Pagetti - pu\u00f2 rientrare nella protofantascienza, in quanto l'incontro del mercante veneziano con il mondo \"alieno\" del lontano Oriente ha tutto il sapore di un \"primo contatto\".\nStorie iniziatiche come il \"Polifilo\" (\"Hypnerotomachia Poliphili\") di Francesco Colonna (1499) contengono spunti fantastici analoghi a quelli della fantascienza, anche se si potrebbero considerare pi\u00f9 testi esoterici che opere di narrativa. Il \"Baldo\" di Teofilo Folengo (1517) contiene la narrazione di un viaggio in un \"altro mondo\", l'inferno, come del resto due secoli prima la \"Divina Commedia\" (1304\u20131321) di Dante Alighieri.\nNel suo \"Paradiso\", Dante in particolare descrive una sorta di anticipazione del viaggio spaziale - naturalmente filtrato secondo le concezioni cosmologiche del tempo - con l'ascesa del suo narratore attraverso le sfere celesti della Luna, i pianeti da Mercurio a Saturno e di l\u00ec alla sfera delle stelle fisse e al cielo degli angeli. L'universo creato con l'allegoria da Dante \u00e8 perfettamente reale dal punto di vista della consapevolezza medioevale, ma appartiene comunque ad un'era prescientifica; \u00e8 sufficiente considerare che il concetto che i pianeti fossero veri corpi fisici non viene preso sul serio fino alle scoperte di Galileo Galilei grazie all'invenzione del telescopio e che lo stesso metodo scientifico ha inizio con l'astronomo italiano.\nA sua volta Ludovico Ariosto nel suo epico \"Orlando furioso\" (1516; 1532), narra del viaggio fino alla Luna del suo eroe Astolfo in sella all'Ippogrifo per recuperare il senno perduto dal paladino Orlando, in una grande valle lunare dove giacciono i sogni dimenticati e le passioni sprecate.\nI pi\u00f9 antichi precursori di quella che sarebbe divenuta la letteratura fantascientifica - quasi tutti nel filone che oggi si definirebbe fantapolitico - possono pi\u00f9 facilmente essere rintracciati nei viaggi fantastici e nell'utopia rinascimentale del Cinque-Seicento. Sarebbe stata infatti \"L'Utopia\" (1516) dell'inglese Tommaso Moro - tradotta dal latino da Ortensio Lando e pubblicata a Venezia nel 1548 da Anton Francesco Doni - a fare da trampolino di lancio per la letteratura fantastico-fantascientifica italiana.\nNon si tratta di una normale narrativa avventurosa o favolistica, ma anzi di una letteratura considerata \"progressista e rivoluzionaria rispetto alle strutture sociali, alla mentalit\u00e0 e al contesto storico del tempo\".\nA questa categoria di opere appartengono almeno 150 romanzi e un gran numero di racconti, a partire da \"I mondi\" del gi\u00e0 citato Anton Francesco Doni (1552), in cui narra di una societ\u00e0 anarchico-comunista influenzata da Moro e con reminiscenze della \"Repubblica\" platonica, \"La citt\u00e0 felice\" di Francesco Patrizi (1553), \"L'isola di Narsida\" di Matteo Buonamico (1572), \"La repubblica immaginaria\" di Ludovico Agostini (1583-90) e il pi\u00f9 celebre \"La citt\u00e0 del Sole\" di Tommaso Campanella (1602), in cui gli abitanti hanno abolito la propriet\u00e0 privata mettendo in comune tutto (donne comprese) e credono nella religione naturale, non nel cristianesimo storico; seguono \"La repubblica d'Evandria\" di Ludovico Zuccolo (1625), \"La repubblica regia\" di Fabio Albergati (1627) e \"La repubblica delle api\" di Giovanni Bonifacio (1627).\nDel 1670 \u00e8 un testo fondamentale per i futuri romanzi sui viaggi spaziali, il \"Prodromo\", del gesuita Francesco Lana de Terzi, che comprende il primo studio sulle possibilit\u00e0 del volo umano nello spazio a bordo di una nave volante.\nAlla fine del Seicento e nel Settecento - l'et\u00e0 della ragione, ma anche di un vivo interesse per i mondi esotici - la produzione narrativa di utopie si dirada e le opere risentono degli influssi francesi e britannici, anzitutto di Voltaire col suo \"Candido\" e di Jonathan Swift. \"Viaggi di Enrico Wanton alle terre incognite australi, ed ai regni delle scimie, e de' cinocefali\" di Zaccaria Seriman (1749; 1764) offre una visione satirica della societ\u00e0 veneziana del tempo; \"L'uomo d'un altro mondo\" di Pietro Chiari (1768) appare ricalcato sui romanzi di Swift e Montesquieu; lo sterminato e ambizioso \"Icosameron\" di Giacomo Casanova (pubblicato in francese nel 1788 ma in parte abbozzato in italiano) \u00e8 una delle prime incursioni fantastiche nella Terra cava, anche se si rivela un clamoroso insuccesso commerciale, tale da portare l'autore sull'orlo della rovina.\nL'esempio di Ariosto viene seguito da alcuni poemetti di genere fantastico, come \"La moda\" (1746) di Giambattista Roberti, \"Estasi e rapimento sopra la Luna di Archerio Filoseleno\" (1763) di Biagio Caputi, \"Il mondo della Luna\" di Diodoro Delfico alias Saverio Bettinelli (1767) e \"Volo per lo spazio\" di Giovanni Battista Zappi (1782). Anche Carlo Goldoni si cimenta a suo modo col genere, ne \"Il mondo della luna\", un dramma giocoso in tre atti del 1750, in cui racconta di un astrologo truffaldino che mette in scena un'elaborata farsa con (finti) abitanti della Luna.\nOttocento.\nDurante il Romanticismo la cultura italiana - seriamente impegnata nella lotta risorgimentale - non rimane cos\u00ec profondamente coinvolta dai mutamenti industriali e scientifici dell'epoca: inutile dunque cercare un corrispondente nella letteratura italiana del \"Frankenstein\" di Mary Shelley o dei racconti faustiani di Edgar Allan Poe e Nathaniel Hawthorne. Ad ogni modo Giacomo Leopardi, ispirato da Galileo, trova il modo di affrontare il tema del rapporto tra letteratura scientifica e dell'immaginazione: nelle sue \"Operette morali\" (1827) vi \u00e8 il \"Dialogo di Federico Ruysch e delle sue mummie\", rinate all'inizio di un nuovo ciclo cosmico. Il patriota Federico Confalonieri pubblica sul foglio scientifico-letterario milanese \"Il Conciliatore\" (1818-1819) una storia satirica che ha per protagonista Fric-frac, un abitante della Luna giunto sulla Terra.\nA partire dal 1835 appaiono su giornali e opuscoli di tutto il mondo pretese scoperte scientifiche rivoluzionarie attribuite (falsamente) all'astronomo John Herschel, in quella che sarebbe rimasta nota come \"Great Moon Hoax\" (\"grande burla lunare\"); una traduzione anonima viene pubblicata a Firenze e a Napoli nel 1836.\nNello stesso anno vengono anche pubblicati \"Un viaggetto nella Luna di N.N. accademico tassoniano\", attribuito a Bartolomeo Veratti, e \"Lettera su la ipotesi degli abitanti de' pianeti\", un breve testo di padre Francesco Bruni che si ricollega alla questione della pluralit\u00e0 dei mondi. Del 1838 \u00e8 \"Il viaggio nell'universo\" di Francesco Vigan\u00f2. Ancora a Napoli intorno al 1840 viene pubblicata una serie di stampe intitolata \"Pulcinella sulla Luna\" (un viaggio fantastico su una mongolfiera). La moda delle scoperte lunari tende ad esaurirsi nel corso di pochi anni, tuttavia nel 1857 compare \"Viaggio alla luna\" dell'astronomo napoletano Ernesto Capocci, che otto anni prima di \"Dalla Terra alla Luna\" di Verne narra un viaggio sul satellite, il primo compiuto da una donna, ambientato in un futuribile 2057.\nIppolito Nievo - pi\u00f9 conosciuto come autore de \"Le confessioni d'un italiano\" - scrive nel 1859 uno dei maggiori apporti fantascientifici italiani di tutto il secolo, la \"Storia filosofica dei secoli futuri\", una storia futura dell'Italia che si spinge fino all'anno 2222. Pur presentandosi in veste satirica e umoristica, l'opera di Nievo, in continua oscillazione tra utopia e distopia, tocca temi politici, sociali e culturali di grande rilievo e anticipa numerosi fatti storici futuri, tra i quali l'unificazione italiana, il traforo del canale di Suez, la colonizzazione dell'Egitto, la fine del potere temporale dei papi, la guerra franco-tedesca del 1870, la laicizzazione della cultura, le guerre mondiali scatenate dai tedeschi, la nascita dell'Unione europea, l'invenzione di robot o esseri artificiali (chiamati \"omuncoli\", \"uomini di seconda mano\" o esseri ausiliari), la diffusione dei narcotici, l'alienazione e l'anomia della societ\u00e0 contemporanea.\nSeguono \"I misteri politici della Luna\" del 1863 di Guglielmo Folliero de Luna, un'allegoria ispirata alle vicende politiche che conducono all'unificazione dell'Italia, \"Abrakadabra - Storia dell'avvenire\" (1864-65), una storia apocalittica ambientato nella Milano nel 1982 di Antonio Ghislanzoni, il librettista dell\"'Aida\" e autore anche di storie di fantascienza umoristica; e i \"Racconti fantastici\" (1869) di Igino Ugo Tarchetti.\nNel corso degli anni settanta dell'Ottocento appaiono varie opere ispirate a due diverse mode d'oltralpe: le \"meraviglie del futuro\" alla Verne e la \"guerra del futuro\" ispirata a \"La battaglia di Dorking\" di George Tomkyns Chesney (1871). Tra queste ultime l'opuscolo anonimo del 1872 \"Il racconto di un guardiano di spiaggia, Traduzione libera della \"Battaglia di Dorking\". Capraia 189...\", un breve romanzo fantapolitico attribuito a Carlo Rossi che immagina una prossima invasione navale dell'Italia da parte della Francia, in un monito politico a rafforzare la marina italiana.\nNel 1874 appaiono i romanzi \"Nel 2073! Sogni d'uno stravagante\", di Agostino Della Sala Spada e il pi\u00f9 noto \"La colonia felice\" di Carlo Dossi, sorta di romanzo giuridico che ha grande successo editoriale e accende un dibattito sulla carcerazione.\nFin dalla seconda met\u00e0 dell'Ottocento, assieme agli altri generi di romanzi e feuilleton popolari, vengono tradotte in modo massiccio anche le opere di Jules Verne, che avranno una grande influenza su tutti gli autori italiani e in particolare in Emilio Salgari. La fama raggiunta in Italia dallo scrittore francese verr\u00e0 testimoniata da un sonetto che gli dedica alla scomparsa Guido Gozzano, celebre esponente del crepuscolarismo: \"\" (1907). Alle opere di Verne appare ispirato - per le sue digressioni di carattere scientifico divulgativo - il romanzo avventuroso \"Dalla Terra alle stelle. Viaggio meraviglioso di due italiani ed un francese\" del 1887 di Ulisse Grifoni (ampliamento del precedente \"Da Firenze alle stelle\", 1885). Precorrendo l'idea della vernice antigravitazionale di H. G. Wells, immagina la scoperta casuale di questa straordinaria sostanza, la costruzione di un'astronave e un viaggio nello spazio, prima sopra l'Africa e poi fino al pianeta Marte (quest'ultima tappa avrebbe dovuto essere descritta nel seguito del romanzo, che tuttavia non fu mai pubblicato). Grifoni pubblica in seguito il romanzo \"fantastico-scientifico\" \"Il giro del mondo in 30 giorni\" (1899) e il fantapolitico \"Dopo il trionfo del socialismo italiano. Sogno di un uomo di cuore\" (1907) che, come varie altre opere del genere a partire dal XIX secolo, si ispira al socialismo utopico.\nTra il 1893 e il 1895 l'astronomo italiano Giovanni Schiaparelli pubblica le sue osservazioni sul Pianeta rosso compiute a partire dal 1877, le cui traduzioni danno origine in tutto il mondo alle voci sui cosiddetti \"canali di Marte\". Tra i vari romanzi dell'epoca che riprendono il tema marziano vi \u00e8 \"Dalla Terra a Marte\" (1895) di F. Bianchi, pubblicato due anni prima del noto \"La guerra dei mondi\" di Wells (tradotto in italiano nel 1901).\nIl romanzo \"L'anno 3000 - Sogno\" di Paolo Mantegazza (1897) rientra nel filone delle opere scritte come reazione al best seller del 1888 di Edward Bellamy \"Guardando indietro, 2000-1887\" (tradotto in italiano a partire dal 1890). In opposizione all'utopia socialista di Bellamy, il \"Sogno\" di Mantegazza ha un carattere satirico e antisocialista; narra il viaggio nel 3000 di una giovane coppia, descrivendo una utopia tecnologica in cui i maggiori problemi del mondo sono stati risolti dalla scienza e le vecchie ideologie superate.\nAlla fine dell'Ottocento si diffonde la scolarizzazione in conseguenza all'unit\u00e0 d'Italia e compaiono nel mercato editoriale, in grande in espansione, due novit\u00e0 destinate a permanere fino agli anni trenta del Novecento: le riviste di avventure e le dispense, pubblicazioni a puntate (di 16 o 32 pagine) pensate originariamente per dare ampia diffusione a opere di pregio e che possono essere rilegate dall'acquirente. Nasce in questo modo un filone popolare - distinto da quello pi\u00f9 colto e impegnato dei Della Sala Spada, Dossi e Grifoni - che inizialmente si rivolge a un pubblico adulto, per poi affacciarsi anche a quello giovanile nel corso degli anni venti, infine dopo il 1930 per rivolgersi solamente ai ragazzi con storie fantascientifiche.\nSecondo Carlo Pagetti, il fantastico - sia nella forma del gotico sia nella sfera del meraviglioso e dello stravagante - sembra attirare di pi\u00f9 i moderni lettori italiani rispetto alla retorica cognitiva della fantascienza di genere, motivo per cui Giacinto Spagnoletti definisce la nascente fantascienza \"neofantastico\". Esempi eccezionali di questo tipo di fantastico sono le opere degli Scapigliati, che combattono la tradizione e il provincialismo diffondendosi nell'Italia settentrionale a partire dagli anni sessanta dell'Ottocento.\nPrimo Novecento.\nA partire dagli ultimi anni del XIX secolo appaiono in Italia racconti e romanzi brevi di contenuto fantascientifico nei supplementi domenicali dei quotidiani, nelle riviste letterarie, in collane popolari e opere antologiche. Gli autori sono tra i protagonisti della letteratura popolare dell'epoca: Emilio Salgari, il massimo esponente dal filone delle avventure di viaggi e in terre esotiche, Yambo e Luigi Motta, ma anche note figure della letteratura \"alta\", tra cui Massimo Bontempelli, Luigi Capuana, Guido Gozzano, Ercole Luigi Morselli. La diffidenza dell'establishment intellettuale umanistico nei confronti del pensiero scientifico contribuisce comunque a impedire una diffusione del genere nella prima met\u00e0 del secolo.\nL'unica collana ben caratterizzata sul genere appare nel 1907, diretta da Luigi Motta.\nTra la prima guerra mondiale e il 1952 la narrativa prodotta vede proseguire due tendenze fondamentali: da un lato l'avventura e i viaggi straordinari, in cui \u00e8 difficile distinguere le storie per ragazzi da quelli per gli adulti, e dall'altro le \"anticipazioni\" del futuro di stampo utopistico.\nBench\u00e9 non vi sia una relazione diretta tra fantascienza e Futurismo, tale movimento d'avanguardia fornisce, con la sua glorificazione della macchina e della velocit\u00e0, un rilevante contributo verso la formazione di una coscienza proiettata al futuro e al progresso scientifico; l'esperienza futurista - secondo P. Antonello - \"ha indubbiamente rappresentato una novit\u00e0 in termini di ricezione dell'innovazione tecnologica, e che di converso ha prodotto alcuni esempi interessanti di \u00abromanzi d'anticipazione\u00bb, tra i quali Volt, Fillia e lo stesso Marinetti.\" In \"Mafarka il futurista\" (1909) Filippo Tommaso Marinetti introduce la figura di un uomo artificiale, una macchina volante cyborg che rappresenta il simbolo dell'uomo nuovo; Rosa Ros\u00e0 (Edith von Haynau) scrive un primo esempio di fantascienza femminista con \"Una donna con tre anime\" (1918); Volt (Vincenzo Fani Ciotti) pubblica \"La fine del mondo\" (1921) ambientato in un avveniristico 2197.\nNel 1929 un collettivo di scrittori futuristi e d'avanguardia capeggiato da Marinetti e Massimo Bontempelli, il \"Gruppo dei Dieci\", pubblica \"Lo zar non \u00e8 morto\", un romanzo avventuroso fantapolitico e fanta-spionistico scritto a dieci mani.\nDurante gli anni trenta e quaranta il regime fascista fa calare una cortina di censura che impedisce di fatto ogni comunicazione con la cultura americana, pertanto i capolavori dell'epoca d'oro della fantascienza statunitense si potranno conoscere solo molto pi\u00f9 tardi, dagli anni cinquanta in poi.\nIl primo studioso in Italia a occuparsi della fantascienza dal punto di vista critico \u00e8 il filosofo Antonio Gramsci: nei \"Quaderni del carcere\" \u2014 una raccolta di appunti e note scritti tra il 1929 e il 1935 durante la sua prigionia, pubblicata postuma dal 1948 al 1951 \u2014 Gramsci affronta tra gli altri il tema della letteratura popolare e del \"feuilleton\", individuando un \"genere\" che egli classifica come \"romanzo scientifico d'avventure, geografico\", con Jules Verne come maggiore esponente, scrivendo anche di H. G. Wells ed Edgar Allan Poe.\nIl fatto di non disporre in Italia di periodici specializzati e la conseguente dispersione della produzione letteraria nelle riviste di viaggi e avventure contribuisce a fa rimanere la fantascienza solo \"una sotto-categoria letteraria mal definita e in gran parte ancora sconosciuta ai lettori italiani fino agli anni cinquanta\". Il primo tentativo editoriale in questo senso si deve ad Armando Silvestri (1909-1990), ingegnere palermitano gi\u00e0 attivo come autore dalla met\u00e0 degli anni venti (\"La meravigliosa avventura\", 1927; \"Il signore della folgore\", 1931) e redattore capo della rivista del ministero dell'aeronautica, che nel 1938 propone - senza successo - il progetto per una rivista quadrimestrale di fantascienza, sull'esempio di \"Amazing Stories\": \"Avventure dello spazio\", che avrebbe dovuto alternarsi mensilmente ad altre tre ambientate per mare, per terra e nell'aria. L'idea non trova per\u00f2 il favore dell'editore e viene realizzata unicamente la rivista dedicata all'aeronautica, \"Avventure del cielo\", pubblicata dal 1939 al 1943.\nSalgari.\nIl pi\u00f9 noto romanziere italiano di avventura, lo scrittore veronese Emilio Salgari, \u00e8 spesso citato anche come uno dei principali precursori della fantascienza in Italia. Bench\u00e9 all'epoca fosse definito il \"Verne italiano\", in realt\u00e0 Salgari - secondo Gianfranco De Turris - \"non era molto portato per la speculazione avveniristica e raramente inser\u00ec nel complesso delle sue opere marchingegni e macchinari che andassero oltre la tecnologia del proprio tempo\".\nL'eccezione pi\u00f9 notevole \u00e8 costituita dal suo romanzo \"Le meraviglie del duemila\" (1907), considerato il testo pi\u00f9 importante della \"protofantascienza\" italiana. \u00c8 la storia di due uomini che, grazie alla scoperta di un principio attivo di una strana pianta esotica che sospende le funzioni vitali, riescono a viaggiare nel tempo per ben cento anni, spostandosi dal 1903 al 2003, ritrovandosi a vivere in una societ\u00e0 profondamente cambiata; potranno cos\u00ec conoscere un mondo popolato da macchine volanti, treni sotterranei e velocissimi, citt\u00e0 sottomarine e molte altre meraviglie tecnologiche poi realizzate. Gli uomini del futuro sono in contatto con i marziani ed entrambi i popoli conoscono il volo interplanetario. I protagonisti finiscono per\u00f2 per perire a causa dell'eccessiva frenesia della vita del futuro e dell'elettrificazione dell'aria: un monito di Salgari contro i rischi celati nel progresso scientifico che fa collocare questo romanzo pi\u00f9 nel filone distopico che in quello utopico.\nLe altre opere di Salgari non sono mai ambientate oltre la sua epoca.\nMalgrado ci\u00f2, vari altri romanzi salgariani hanno spunti fantascientifici alla Verne: come \"Al Polo Nord\" (1898), un viaggio in sottomarino, \"La montagna d'oro\" (noto anche come \"Il treno volante\", 1901), un'avventura in dirigibile nel cuore dell'Africa nera, \"I figli dell'aria\" (1904) e il suo seguito \"Il re dell'aria\" (1907), imprese della macchina volante del titolo sullo sfondo della guerra russo-giapponese, i racconti \"Alla conquista della Luna\" (1893) e \"La stella filante\" (1903). Spunti fantascientifici sono presenti anche in due storie che risentono particolarmente dell'influenza dei viaggi straordinari di Verne, \"Duemila leghe sotto l'America\" (1888; anche noto come \"Il tesoro misterioso\"), una caccia al tesoro in un mondo perduto sotterraneo, e il racconto \"L'isola del Mar dei Sargassi\" (o \"L'isola delle sette citt\u00e0\").\nYambo.\nA cavallo tra Ottocento e Novecento si collocano le opere di un altro autore di spicco della letteratura popolare, noto soprattutto per i suoi libri per ragazzi e molto ristampato per tutta la prima met\u00e0 del nuovo secolo: Enrico Novelli, in arte Yambo (al secolo Enrico de' Conti Novelli da Bertinoro). Personalit\u00e0 poliedrica (giornalista, illustratore, scrittore, fumettista e regista), scrive su varie riviste popolari di viaggi e avventure sul modello di Verne, ma le sue opere sono prive di tutte quelle puntigliose notazioni geografiche ed etnologiche che erano il vanto di Salgari e di Verne. Yambo si ispira piuttosto a un altro autore francese che come lui \u00e8 anche illustratore, Albert Robida, per la sua sottile e paradossale vena ironica. Di Yambo si possono ricordare numerosi viaggi straordinari per terra (\"Due anni in velocipede\", 1899, \"Gli eroi del Gladiator\", 1900, avventure su una ferrovia transafricana, \"Capitan Fanfara. Il giro del mondo in automobile\", 1904, \"Fortunato per forza!\" o \"Il talismano delle 100.000 disgrazie\", 1910), per mare (\"Atlantide - I figli dell'abisso\", 1901, una spedizione in sommergibile in fondo al mare alla scoperta dei superstiti del continente perduto); nello spazio: \"Dalla terra alle stelle\" (1890), \"Gli esploratori dell'infinito\" (1906), capolavoro fantastico dello scrittore, viaggio spaziale di due giornalisti filantropi nel sistema solare a cavallo di un asteroide, con un incontro con i marziani; \"La colonia lunare\", 1908, con una spedizione di una avveniristica astronave sulla Luna popolata di vita nel fondo dei crateri e l'inizio della sua colonizzazione, \"Il re dei mondi\", 1910; nell'infinitamente piccolo (\"L'atomo\", 1912); tra i dinosauri (\"L'uovo di pterodattilo\" o \"L'allevatore di dinosauri\", 1926).\nIn \"Viaggi e avventure attraverso il tempo e lo spazio\" (1933), un libro a met\u00e0 tra narrativa fantastica e divulgazione rivolto prevalentemente a un pubblico giovanile, Novelli tratta temi come la ricerca della perduta Atlantide e altri misteri, destinati a essere sviluppati trent'anni dopo nel filone dell'\"archeologia misteriosa\" da Peter Kolosimo.\nYambo \u00e8 un precursore anche nel cinema: scrive, dirige e interpreta il film commedia che rappresenta probabilmente l'esordio del cinema italiano nel genere fantascientifico: \"Un matrimonio interplanetario\", un cortometraggio muto del 1910; e nel campo dei fumetti: scrive e disegna alcune delle prime storie fantascientifiche del fumetto italiano a met\u00e0 degli anni trenta.\nLuigi Motta.\nLo scrittore che pi\u00f9 si avvicina all'opera di Salgari \u00e8 un altro veronese, Luigi Motta, che pubblica oltre 100 romanzi di avventura, non tutti in realt\u00e0 scritti da solo ma anche usando vari \"ghost writer\", numerosi in quegli anni. Motta, pur limitandosi in genere all'imitazione di Salgari, dichiara tuttavia di \"voler dare un taglio scientifico al romanzo d'avventura\" ponendosi tra Verne e Poe e, secondo alcuni, dimostra una certa vena indipendente nelle sue storie fantascientifiche. Tra le sue opere principali \"I flagellatori dell'oceano\" (1901), \"Il raggio naufragatore\" (1903), \"I misteri del mare indiano\" (1904), \"L'onda turbinosa\" (1908), \"Gli esploratori degli abissi\" (1909), \"La principessa delle rose\" (1911), \"Il tunnel sottomarino\" (1912), \"Fiamme sul Bosforo\" (1913), \"Il vascello aereo\" (1913), \"I tesori del Maelstrom\" (1919), \"L'aeroplano nero\" (1924), \"Il sommergibile fiammeggiante\" (1924), \"I giganti dell'infinito\" (1934), \"La battaglia dei ciclopi\" (1935), \"Il demone dell'oceano\" (1935), \"Il naufragatore dell'oceano\" (1935), \"L'ombra dei mari\" (1935), \"L'isola di ferro\" (1936), \"L'impero della Ramavala\" (1937), \"L'aereo infernale\" (1939) e \"Quando si ferm\u00f2 la Terra\" (1951).\nIn particolare \"La principessa delle rose\", pubblicato nel 1911 e scritto tre anni prima da Motta sulla scia dei romanzi sulla guerra futura, sulla necessit\u00e0 di un riarmo europeo e sul \"pericolo giallo\", \u00e8 un romanzo fantapolitico ambientato nel XXI secolo e descrive lo svolgimento di un conflitto combattuto con armi del futuro contro una confederazione asiatica nemica dell'Occidente.\nMotta pubblica varie opere assieme al suo collaboratore Calogero Ciancimino, la pi\u00f9 famosa delle quali \u00e8 \"Il prosciugamento del Mediterraneo\" (1923), ambientata nel futuro 1956. Dirige inoltre l'unica collana ben caratterizzata della prima met\u00e0 del secolo, la Biblioteca fantastica dei giovani italiani (1907), che pubblica due serie di otto brochure di sedici pagine dedicate a opere fantascientifiche, fantastiche, dell'orrore e realistiche di autori italiani, anche sotto pseudonimi stranieri: un'esperienza che non si ripeter\u00e0.\nAltri autori e opere del primo Novecento.\nTra gli altri autori di rilievo dei primissimi anni del secolo vi sono Giuseppe Lipparini con il romanzo \"Il signore del tempo\" (1902) che, forse ispirato alla \"Macchina del tempo\" di H. G. Wells tradotta nello stesso anno in Italia, immagina un cronoscopio, e Giustino L. Ferri con \"La fine del secolo XX\" (1906). Luigi Capuana contribuisce al genere con alcuni dei suoi racconti fantastici, tra i quali \"Nell'isola degli automi\" (1906), \"Nel regno delle scimmie\", \"Volando\" e \"La citt\u00e0 sotterranea\" del 1908, \"L'acciaio vivente\" (1913, ne \"Il Giornale d'Italia\").\nIl filone dell'avventura geografica dopo la fine della prima guerra mondiale inizia a perdere l'interesse del pubblico, che si sta rivolgendo verso scrittori pi\u00f9 realistici; vari autori passano allora al settore dell'editoria per ragazzi, con storie e romanzi illustrati, non di rado innovativi e originali, come ad esempio Giovanni Bertinetti - il maggiore autore di apocrifi salgariani - autore de \"Le orecchie di Meo\" (1908), una contaminazione con \"Pinocchio\" che ha un seguito nel 1938, \"Il rotoplano \"3bis\"\" (1910), una gara nella stratosfera, \"Il gigante dell'apocalisse\" (1930), un ciclopico robot volante, \"Ipergenio il disinventore\" (1931).\nTra gli altri autori pi\u00f9 importanti tra le due guerre: Alberto Orsi con \"L'areostato nero\" (1918), Nino Salvaneschi con \"Sirenide\" (1921) e \"La rivolta del 2023\" (1924), Renzo Chiosso con \"I navigatori del cielo\" (1925) e \"La citt\u00e0 sottomarina\" (1940), Gastone Simoni con \"La casa nel cielo\" (1928), \"La citt\u00e0 del sole\" (1929) e la sua seconda parte \"La barriera invisibile\" (1929), \"L'ultimo degli Atlantidi\" (1932) e vari altri. Il romanzo di Ciro Khan \"L'uomo di fil di ferro\" (1932) \u00e8 uno dei primissimi esempi di un robot senziente come protagonista, per di pi\u00f9 ribelle; il tutto ambientato in una Roma del futuro anno 1998.\nLe dispense iniziano a essere sostituite dalle collane a partire dal 1920. Tra queste, di particolare rilevanza la collana Il Romanzo d'Avventure (1924-1936) di Sonzogno diretta da Guglielmo Stocco, che alterna spesso autori italiani a quelli stranieri (come H. G. Wells, Jack London, H. Rider Haggard), seppure operando consistenti tagli ai loro testi. Guglielmo Stocco ripubblica tra gli altri i suoi romanzi \"L'aereonave fantasma\" (1910), \"La colonia infernale\" (1921) a cui aggiunge la seconda parte, \"Il riformatore del mondo\" (1927), una storia ispirata alla \"Colonia felice\" di Dossi, prefigurazione degli imminenti sviluppi dei totalitarismi.\nIspirato dai dipinti di De Chirico, in \"Eva ultima\" Massimo Bontempelli riscrive nel 1923 l\"Eva futura\" di Villiers de l'Isle-Adam; questa volta \u00e8 una donna a innamorarsi di un automa, suo uomo ideale. Bontempelli ritorna sul tema con il dramma \"Minnie la candida\" (1926; rappresentato per la prima volta nel 1928) citato come una delle storie pi\u00f9 originali sulla figura del robot della letteratura italiana. Anche il pittore e scrittore surrealista Alberto Savinio in varie opere introduce temi sperimentali e fantastico-fantascientifici.\nTra gli scrittori che si accostano al genere compare anche Luigi Pirandello con \"La nuova colonia\" (1928), un dramma dello scrittore siciliano a sfondo utopico; Giovanni Papini con il romanzo satirico \"Gog\" (1931), \"Lettere agli uomini del Papa Celestino VI\" (1946) e \"Il libro nero - Nuovo diario di Gog\" (1951); Roberto Mandel con \"Il volo alle stelle\" (1931), una spedizione aerea al polo; Calogero Ciancimino con \"Il prosciugamento del Mediterraneo\" (1923, firmato assieme a Luigi Motta), \"La nave senza nome\" (1932), \"Le bare di granito\" (1935), \"Come si ferm\u00f2 la Terra\" (1936) e vari altri; Virgilio Martini con \"Il mondo senza donne\" (1936) e \"La Terra senza sole\" (1948) e che torner\u00e0 al genere con il satirico \"L'allegra terza guerra mondiale\" (1977); Eugenio Prandi con \"Il sentiero delle ombre\" (1933); Camillo Nessi con \"La guerra del 2000\" (1935); Mario Soldati con \"La verit\u00e0 sul caso Motta\" (1937), Corrado Alvaro con il distopico \"L'uomo \u00e8 forte\" (1938) e il romanzo pubblicato postumo nel 1957 \"Belmoro\", Francesco Pestellini con \"Mille metri sotto il Sahara\" (1938), Giorgio Scerbanenco con \"Il paese senza cielo\" (1939 a puntate su \"L'Audace\"), che torner\u00e0 sul genere negli anni sessanta con \"Il cavallo venduto\" (1963) e \"L'anaconda\" (1966); il generale Gustavo Reisoli con il fantapolitico \"La disfatta dei mostri\" (1940) nel filone della \"guerra futura\", Ada Maria Pellacani con \"Il sogno di un pazzo\" (1940), Guido Pusinich con \"La fabbrica degli uomini alati\" (1945), Curzio Malaparte con il fantapolitico \"Storia di domani\" (1949), Emilio Garro con \"La fine del mondo\" (1949) e Donato Martucci e Uguccione Ranieri con \"Lo strano settembre 1950\" (1950), un romanzo satirico e fantapolitico di successo tradotto anche all'estero.\nTommaso Landolfi pubblica nel 1950 il racconto lungo \"Cancroregina\", diario della follia di un astronauta che, prigioniero nell'astronave vivente del titolo, produce una struggente riflessione sul senso della vita.\nPrimi fumetti fantascientifici.\nA partire dal 1934 i temi tipici della fantascienza americana dell'epoca d'oro iniziano a diffondersi nell'immaginario dei lettori italiani nel fumetto prima che nella letteratura, con la pubblicazione nelle pagine de \"L'Avventuroso\" delle avventure di \"Flash Gordon\" di Alex Raymond (ribattezzato dapprima \"Gordon Flasce\", poi semplicemente \"Gordon\"), con un successo tale che nel giro di pochi anni il settimanale raggiunge il mezzo milione di copie, ma dovendo presto subire la censura del regime fascista, che giudica negativamente tutte le opere d'importazione dai paesi anglosassoni e in particolare \"l'americanizzazione\" del fumetto.\nTali restrizioni, d'altro canto, favoriscono la nascita, nel dicembre 1936, di quella che \u00e8 generalmente citata come la prima serie a fumetti di fantascienza in Italia, \"Saturno contro la Terra\" su soggetto di Cesare Zavattini, testi di Federico Pedrocchi e disegni di Giovanni Scolari, pubblicata inizialmente su \"I tre porcellini\" e quindi in varie altre testate di Mondadori fino al 1946; pur avendo vita breve (7 episodi) \u00e8 il primo fumetto italiano a essere esportato negli Stati Uniti (nel 1940, in \"Future Comics\").\nIn realt\u00e0 le prime incursioni a fumetti nel mondo della fantascienza erano gi\u00e0 apparse negli anni precedenti, seppure prive dei classici \"balloon\". Gi\u00e0 nel 1923 appare il primo robot italiano, Dinamello, sul \"Corriere dei Piccoli\", con le storie di \"Pomponio, Dinamello e Tonto Tito\" di Antonio Rubino. Sulla stessa rivista nel 1930 fa capolino l'umoristico \"Pier Cloruro de' Lambicchi\" di Giovanni Manca, scienziato eccentrico e incompreso che grazie alla sua prodigiosa \"Arcivernice\" riesce a dare vita a disegni e ritratti, finendo per riportare in vita personaggi storici, i quali regolarmente gli si rivoltano contro con effetti comici. Ma nei primi anni trenta compaiono anche storie drammatico-avventurose. Sul \"Corriere dei Piccoli\" esce nel 1934 a puntate \"Il castello dei misteri\", per i disegni di Girus (Giuseppe Russo) e testi di Piri, con protagonista uno scienziato pazzo che intende conquistare il mondo servendosi di robot e di una macchina che trasforma gli uomini in animali. Nel 1935 sul periodico \"Topolino\" escono le storie \"S.K.1\" di Guido Moroni Celsi, per molti versi simile a \"Flash Gordon\", e \"Gli uomini verdi\" di Yambo (tratto dal suo romanzo \"Atlantide\" del 1901), che risente invece dell'influsso del Verne di \"Ventimila leghe sotto i mari\". Yambo pubblica nello stesso anno anche la storia \"Robottino, omino d'acciaio\" (ne \"I tre porcellini\") e nel 1936 \"I pionieri dello spazio\", di nuovo su \"Topolino\".\nDal 1938 il regime inasprisce gli sforzi per arginare il \"contagio\" dei fumetti americani proibendone la pubblicazione, con la sola esclusione di Topolino. Nel 1939 esordisce sulle pagine dell\"Audace\" \"Virus, il mago della foresta morta\", ideato da Federico Pedrocchi e Walter Molino, che ha per protagonista un folle scienziato intenzionato a conquistare il mondo avvalendosi delle sue futuristiche invenzioni, tra cui il teletrasporto.\nNel 1941 Gian Luigi Bonelli esordisce nella fantascienza con \"I conquistatori dello spazio\", su disegni di Raffaele Paparella e poi Nico Lubatti, sulle pagine de \"L'Audace\" che Bonelli ha da poco acquistato trasformandolo in un \"albo-giornale\". Quella firmata dal futuro padre di \"Tex\" \u00e8 una storia avventurosa che si rif\u00e0 apertamente a \"Flash Gordon\", ma spostando l'azione dallo spazio a una zona inesplorata dell'Himalaya e mescolando il tema del mondo perduto con ciclopi, uomini verdi, raggi della morte e una malvagia organizzazione segreta da combattere.\nGli stessi autori di \"Saturno contro la Terra\" si ritrovano un decennio dopo, nel 1947, con \"Un uomo contro il mondo\", pubblicato su \"Topolino\" su soggetto di Cesare Zavattini, testi di Federico Pedrocchi e disegni di Giovanni Scolari. Si tratta del primo fumetto ufficialmente firmato da Zavattini, autore di varie storie dello stesso genere, ma che in precedenza aveva sempre preferito non comparire in questo ambito allora disprezzato dal mondo della cultura, tenendolo separato dalla sua carriera di scrittore. Personalit\u00e0 poliedrica, Zavattini - anche giornalista, commediografo, poeta e pittore - rimane noto soprattutto come uno dei maggiori esponenti del neorealismo cinematografico.\nSupereroi tricolori.\nIl filone dei supereroi sbarca in Italia tra il 1939 e il 1940 con le avventure di Superman, bench\u00e9 il personaggio vada soggetto a numerose modifiche per italianizzarlo in ottemperanza alle politiche del regime fascista. Il supereroe viene ribattezzato \"Ciclone\" (poi \"Uomo d'Acciaio\" e \"Nembo Kid\" nel dopoguerra), ma non va confuso col supereroe italiano \"Ciclone\" di Andrea Lavezzolo e Carlo Cossio ideato nel dicembre 1945, dopo la guerra, e pubblicato fino al 1948; si tratta di una versione nazionale di Superman, di cui ricalca la forza sovrumana e l'invulnerabilit\u00e0, ma le storie di Cossio presentano una vena ironica e dissacrante che le rendono una parodia del genere. Lo sceneggiatore \u00e8 Vincenzo Baggioli, che aveva aiutato a ideare il personaggio di successo \"Dick Fulmine\", cui Ciclone assomiglia molto fisicamente.\nCon l'entrata in guerra dell'Italia vengono interrotte tutte le pubblicazioni di derivazione statunitense: per i supereroi bisogna dunque attendere il secondo dopoguerra. Il primo ad apparire \u00e8 \"Tanks l'Uomo d'Acciaio\", ideato da Carlo Cossio nel novembre 1945; l'eroe fantascientifico - tratteggiato in modo ironico nello stile di Cossio - \u00e8 ancora privo di una identit\u00e0 segreta ma gli viene ben presto affiancata una \"spalla\": il super-bambino Guizzo. Il personaggio di successo pi\u00f9 longevo con superpoteri e costume \u00e8 tuttavia \"Misterix\" (1946) di Max Massimino Garnier e Paul Campani, \"l'uomo atomico\", un comune individuo che grazie a un misterioso congegno si trasforma in un eroe senza paura; viene pubblicato fino agli anni settanta dalla Edizioni Alpe, pi\u00f9 nota per i suoi personaggi di stampo umoristico, ed esportato in Argentina nel 1948, dove continua le pubblicazioni su testi di Alberto Ongaro, con la rivista omonima che fa la storia del fumetto argentino.\nUn meno noto supereroe italiano \"sui generis\" \u00e8 \"Roal, il Tarzan del mare\", pubblicato nel 1947 e 1948 su testi di Roberto Renzi e disegni dello studio di Andrea Da Passano (DaP); bench\u00e9 sia un tarzanide, il regno di Roal non \u00e8 la giungla ma il fondo del mare: dopo una rischiosa operazione chirurgica, \u00e8 infatti capace di respirare sott'acqua e comunicare con la fauna marina, utilizzando le sue abilit\u00e0 per combattere il crimine.\nDecisamente fantascientifico \"Mirko\" (1947), trasformato in un gigante alto 100 metri da uno scienziato, nuovamente ideato da Carlo Cossio (qui con il fratello Vittorio). \"Razzo, l'uomo plastica\" (anche soprannominato \"la meteora vivente\") del 1948 di A. Platania, pi\u00f9 volte ristampato fino al 1970, \u00e8 invece un extraterrestre catturato da uno scienziato e dispone dei pi\u00f9 vari poteri, come volo, telepatia, cambiamento di dimensioni, estensibilit\u00e0 degli arti, invisibilit\u00e0.\nAnche l'Asso di Picche, il giustiziere mascherato ideato da Alberto Ongaro e Hugo Pratt nel dicembre 1945, pur non essendo un supereroe si ispira a Batman, e come il personaggio di Bob Kane ha un'identit\u00e0 segreta e una spalla adolescente.\nDopo la seconda guerra mondiale, quando la produzione di fumetti riprende, il personaggio del supereroe - troppo vicino alla figura del superuomo - viene presto sostituito con quello del giustiziere mascherato, sul modello dell'Uomo mascherato (apparso fin dal 1936 sulle pagine de \"L'Avventuroso\") e di Zorro. In questo filone si collocano Yorga (1945) e Amok (1946) di Antonio Canale, Maskar (1949) di Gallieno Ferri e in seguito L'Ombra (1964) di Ongaro e Pratt.\nIl dopoguerra e la nascita \"ufficiale\" (1952).\nIl dopoguerra in Italia - in particolare dal 1952 in poi, superata la depressione postbellica - \u00e8 un periodo di grande crescita economica e di apertura - imposta dal nuovo assetto geopolitico - verso la cultura statunitense, con una rapida evoluzione degli stili di vita e un'espansione delle forme di consumo e delle varie industrie culturali collegate; nasce la cultura di massa nel senso moderno, con l'introduzione della televisione e dei rotocalchi e con una crescita esponenziale dei fumetti. Anche la letteratura d'evasione e fantastica vede una notevole diffusione in tutti gli strati sociali. Il clima generale di crescita e la popolazione giovane contribuiscono, nell'immaginario collettivo, a una visione ottimistica dell'industrializzazione e del progresso tecnologico. A ci\u00f2 corrisponde la nascita di una grande quantit\u00e0 di collane e riviste di fantascienza per tutti gli anni cinquanta.\nL'anno \"ufficiale\" di nascita della fantascienza in Italia \u00e8 considerato generalmente il 1952, con la pubblicazione delle riviste \"Scienza Fantastica\" e, poco dopo, \"Urania\".\nLa rivista \"Scienza Fantastica - Avventure nello spazio, tempo e dimensione\" delle Edizioni Krator di Roma (Vittorio Kramer e Lionello Torossi) e diretta da Torossi pubblica per la prima volta, accanto a racconti e romanzi di fantascienza a puntate di autori statunitensi (tratti soprattutto da \"Astounding Stories\"), anche autori italiani (tra i quali lo stesso Torossi, con lo pseudonimo di Massimo Zeno). Il titolo stesso della rivista, \"scienza fantastica\", si propone come la prima traduzione italiana del termine inglese \"science fiction\". La rivista tuttavia dura solo sette numeri.\nPochi mesi dopo, sempre nel 1952, la pi\u00f9 grande casa editrice italiana, Mondadori, lancia contemporaneamente una rivista mensile di racconti e una collana bimensile di romanzi, ispirandosi alla musa dell'astronomia: \"Urania\". Primo direttore: Giorgio Monicelli, che conia anche il termine italiano \"fanta-scienza\" (poi fantascienza) nel n. 3 (novembre 1952). \u00c8 stato rilevato che non si tratta di una esatta traduzione di \"science fiction\", dato che \"fiction\" significa narrativa (di eventi immaginari) e non fantasia (pertanto una traduzione pi\u00f9 aderente sarebbe \"narrativa scientifica\", o \"a sfondo scientifico\"). Il termine \u00e8 stato criticato in quanto enfatizza l'aspetto fantastico rispetto a quello scientifico, caratteristica comunque abbastanza tipica degli autori italiani (e pi\u00f9 in generale europei) del genere.\nLa maggior parte del materiale della rivista Urania proviene dall'importante periodico statunitense \"Galaxy Science Fiction\", che si distingue per raffinatezza dalle testate concorrenti (ancora legate al gusto dei \"pulp\") e raramente pubblica fantascienza hard, preferendo la satira, il romanzo \"sociale\" e lo humor. La rivista predilige la fantascienza d'importazione, bench\u00e9 pubblichi dal 1953 alcuni racconti di autori italiani. Anche questa rivista - forse troppo sofisticata per il lettore medio italiano dell'epoca - ha vita breve e chiude appena dopo un anno e soli 14 numeri, mentre i suoi romanzi a cadenza quindicinale (con alcuni articoli o racconti in appendice) riscuotono un grande successo, inaspettato e ben superiore alle migliori aspettative dell'editore. Nei primi numeri Monicelli d\u00e0 infatti spazio ai romanzi pi\u00f9 avventurosi, insistendo sulla space opera.\nQuella dei romanzi di Urania \u00e8 destinata a diventare la pi\u00f9 celebre e longeva collana italiana di fantascienza e il suo ideatore Giorgio Monicelli, figura carismatica e controversa della cultura milanese del tempo, \u00e8 considerato colui che ha introdotto il genere in Italia. Nipote di Arnoldo Mondadori e fratello del regista Mario Monicelli, diviene da autodidatta uno dei pi\u00f9 importanti e stimati traduttori dall'inglese, lavorando sempre su prodotti letterari d'importazione dagli Stati Uniti, dove pure non si reca mai (gli viene negato il visto in quanto militante nel Partito Comunista).\nMonicelli pubblica anche alcune opere italiane nei Romanzi di Urania: la prima appare al n. 31 nel gennaio 1954, \"L'Atlantide svelata\" di Emilio Walesko, di tema apocalittico. Seguono altri autori nazionali, per lo pi\u00f9 sotto pseudonimi anglosassoni: L. R. Johannis, al secolo Luigi Rapuzzi, scrittore e pittore futurista nonch\u00e9 \"contattista\" di UFO, amico e collaboratore di Monicelli; Adriano Baracco (come Audie Barr); Franco Enna, anche prolifico autore di gialli; il giornalista napoletano di origine libanese Samy Fayad (1925-1999), autore teatrale e radiofonico; ed Ernesto Gastaldi (come Julian Berry) nel 1960. Dopo l'abbandono della direzione da parte di Monicelli nel 1961, tuttavia, gli autori italiani cessano di trovare spazio nella collana per oltre trent'anni.\nIl ruolo di Urania nella diffusione della letteratura fantascientifica tra gli italiani \u00e8 rilevante: molti scrittori di fantascienza come Asimov, Ballard, Dick, Le Guin e altri vengono pubblicati per la prima volta in questi libri dal cerchio rosso in copertina. D'altro canto la scelta di Mondadori di privilegiare il romanzo abitua gradualmente i lettori italiani a opere lunghe, trascurando il racconto e il format della rivista; e all'esclusiva delle opere d'importazione, a scapito degli autori nazionali. Inoltre per rigide ragioni editoriali i testi originali spesso non vengono rispettati, subendo frequenti tagli per ridurre il numero di pagine - eliminando soprattutto le scene d'amore e gli accenni sessuali, ritenuti all'epoca troppo \"scabrosi\" - almeno fino ai primi anni ottanta, consolidando l'immagine di una letteratura che lascia poco spazio al femminile.\nLa diffusione nelle edicole piuttosto che nelle librerie contribuisce inoltre a marginalizzare ulteriormente il genere; molte biblioteche, ad esempio, non acquisiscono i romanzi di fantascienza ritenendola un genere effimero.\nA questa prime pubblicazioni ne seguono altre, generalmente di ancor pi\u00f9 breve vita, con storie avventurose in cui sono presenti tutti i classici stereotipi della prima fantascienza d'oltreoceano, come alieni dalla pelle verde, armi a raggi, astronavi ed eroine scollate, in puro stile \"pulp\". Tra queste effimere pubblicazioni - appannaggio di autori italiani sotto pseudonimi anglosassoni - vi sono \"Mondi nuovi, quindicinale di avventure nello spazio\" (1952), \"Mondi astrali\" (1955), \"Galassia\" (1956-1957), \"I narratori dell'Alpha Tau\" (1957), \"Cronache del futuro\" (1957), \"Cosmic\" (1957), \"Astroman\" (1957), \"Le cronache del futuro\" (1958), \"Poker d'assi\" (1959), \"I romanzi del futuro\" (1961), \"Super fantascienza illustrata\" (1961). Queste prime opere ricalcano per lo pi\u00f9 lo stile degli autori statunitensi, con scarsa originalit\u00e0 e cura per la lingua, conformemente alla sciatteria delle traduzioni dall'inglese.\nIn particolare \"Mondi nuovi\", pubblicata dalle Edizioni Diana di Roma per soli 6 numeri nel 1952 e diretta da Eggardo Beltrametti, seconda rivista specializzata in fantascienza dopo \"Scienza Fantastica\", mescola racconti con storie a fumetti a puntate.\nDue anni dopo Mondadori entra in campo, seppure per breve tempo, un'altra importante casa editrice italiana, Garzanti, che acquisisce nel 1952 i diritti della statunitense \"The Magazine of Fantasy and Science Fiction\" e pubblica dal 1954 al 1955 la rivista \"Fantascienza\", che malgrado il nome comprende anche storie fantastiche; \u00e8 una rivista molto curata (arricchita, differentemente dall'originale, anche da illustrazioni interne) ma dura solo sette numeri.\nGli anni d'oro (1957-1960).\nGianfranco De Turris identifica gli \"anni d'oro\" della fantascienza italiana nel periodo compreso tra il 1957 e il 1960 \"con qualche propaggine sino al 1961-62\". Nel 1957 - anno in cui parte la corsa allo spazio con il lancio dello Sputnik 1 sovietico - appare ad interrompere il monopolio mondadoriano una nutrita serie di riviste e collane: \"Galassia\", \"Cosmo\" della Ponzoni, \"Oltre il cielo\" e poco pi\u00f9 tardi, nel 1958, \u00e8 la volta di \"Galaxy\".\nIl mensile di romanzi \"Galassia\", diretto da L. R. Johannis alias Luigi Rapuzzi, prima di chiudere l'anno successivo pubblica solo cinque romanzi, tre dei quali per\u00f2 italiani, e vari racconti, per la maggior parte dello stesso Johannis, che \u00e8 forse il primo autore italiano di romanzi di \"archeologia spaziale\".\n\"Oltre il cielo\" (1957-1970), diretta dall'ing. Cesare Falessi, \u00e8 invece un periodico tabloid che alterna opere di \"science fiction\" al consueto novero di articoli sull'aviazione e l'astronautica; dal 1962 la divulgazione scientifica viene separata dalla fantascienza e a quest'ultima viene dedicata l'intera sezione centrale. Alla guida della rivista si affianca nel primo anno Armando Silvestri, gi\u00e0 attivo nell'anteguerra. Sulle pagine della rivista si concentrano - in particolare nel biennio 1958-1959 - i racconti di quattro dei principali autori dell'epoca: Ivo Prandin (che si firma \"Max jr. Bohl\" e \"Ipran\"), Renato Pestriniero (\"Pi Erre\"), Vincenzo Croce (\"Vicro\" e \"Massimo Doncati\"), Gianni Vicario (\"G. Newman\" e \"A. G. Greene\"); lo stesso Cesare Falessi scrive con sette pseudonimi diversi. Secondo Gianfranco De Turris \"la fantascienza che scrivevano [...] era abbastanza diversa da quella americana, allora l'unica nota e tradotta, insieme a quella francese [...]. Falessi e Silvestri, pi\u00f9 il secondo del primo, chiedevano ai loro collaboratori che si divulgasse l'astronautica attraverso la fantascienza, un po' come aveva fatto Hugo Gernsback negli anni venti\". Al gruppo degli autori si aggiunger\u00e0 per\u00f2 dal 1960 Lino Aldani (\"N. L. Janda\"), autore di una fantascienza \"nuova\", non pi\u00f9 basata sulla space opera. In quasi quindici anni di vita la rivista pubblica 475 racconti e 12 romanzi a puntate di oltre cento autori italiani - anche con i loro veri nomi - formando due generazioni di lettori, critici e scrittori.\nAlla rivista collabora anche il giornalista Peter Kolosimo (al secolo Pier Domenico Colosimo), che tiene una rubrica fissa in cui espone le basi di quelle teorie di \"archeologia spaziale\" che avrebbe poi sviluppato nei suoi numerosi best seller tradotti e pubblicati in tutto il mondo, facendone uno degli scrittori italiani pi\u00f9 conosciuti all'estero negli anni sessanta e settanta. Nelle pagine della stessa rivista si cerca inoltre di fondare, senza per\u00f2 avere seguito, la prima associazione di autori di fantascienza in Italia (AAFS) nel 1959.\n\"Galaxy\", diretta da Riccardo Valente, \u00e8 invece l'edizione italiana della rivista statunitense \"Galaxy Science Fiction\", di cui riprende anche logo e grafica. Viene pubblicata dal 1958 al 1964 per 72 numeri, inizialmente da una piccola editrice, Due Mondi, poi dal 1959 alla Casa Editrice La Tribuna (CELT) di Piacenza, che istituir\u00e0 anche una storica collana di fantascienza, Galassia (dal 1961 al 1979) curata alternativamente da Roberta Rambelli - la pi\u00f9 importante scrittrice donna, nonch\u00e9 la maggiore traduttrice -, Ugo Malaguti, Vittorio Curtoni e Gianni Montanari e in ultimo dal solo Montanari; e la prima collana di libri non tascabili, Science Fiction Book Club, venduta per corrispondenza dal 1963 al 1979.\nA testimonianza dell'aderenza del pubblico al canone fantascientifico da poco sviluppatosi oltreoceano, gli scrittori italiani dell'epoca pubblicano i loro racconti sotto pseudonimi rigorosamente anglosassoni: Gianfranco Briatore diventa \"John Bree\"; Ugo Malaguti si firma \"Hugh Maylon\"; Luigi Naviglio \u00e8 \"Louis Navire\" o \"Lewis Flash\"; Roberta Rambelli utilizza il nome \"Robert Rainbell\", al maschile, e numerosi altri pseudonimi; Carlo Bordoni, \"Charley B. Drums\". Questi alcuni dei nomi che si ritrovano utilizzati nelle pubblicazioni della storica collana \"Cosmo. I Capolavori della fantascienza\", nota anche come I Romanzi del Cosmo, pubblicata da Ponzoni Editore di Milano per un decennio, dal 1957 al 1967 per ben 202 numeri (44 dei quali si devono in realt\u00e0 ad autori italiani). I primi testi vengono selezionati da Giorgio Monicelli che, nascosto sotto lo pseudonimo di \"Tom Arno\", trova cos\u00ec modo di curare contemporaneamente la principale concorrente di Urania.\nIl crescente interesse popolare per il nuovo genere inizia a coinvolgere anche alcuni intellettuali e spinge alla fine del decennio la pi\u00f9 prestigiosa casa editrice, Einaudi, a pubblicare un'antologia di racconti di fantascienza rimasta celebre, \"Le meraviglie del possibile\" (1959) a cura di Carlo Fruttero e Sergio Solmi, cui seguir\u00e0 \"Il secondo libro della fantascienza\" (1962). Tuttavia - se si eccettuano pochi critici successivi come Carlo Pagetti o Renato Giovannoli - secondo P. Antonello \"di fatto non c'\u00e8 stata pressoch\u00e9 nessuna comunicazione fra una fandom attiva, organizzata, solerte, attenta, e un'\u00e9lite culturale refrattaria se non addirittura insofferente nei confronti sia del genere che di tutto quanto associabile in senso lato alle scienze esatte\".\nNell'ambito del teatro, esordisce nel 1960 la commedia satirica di Ennio Flaiano \"Un marziano a Roma\", basata su un suo racconto pubblicato nel 1954; alla sua prima la commedia, interpretata da Vittorio Gassman, \u00e8 un fiasco ma diverr\u00e0 una delle opere pi\u00f9 note di Flaiano e la Rai ne realizzer\u00e0 una versione televisiva nel 1983.\nBuzzati.\nDino Buzzati, la cui letteratura appartiene al genere fantastico con molteplici spunti, si dedica al genere fantascientifico con il romanzo del 1960 \"Il grande ritratto\", in cui descrive la realizzazione, in un misterioso centro di ricerche, di una gigantesca \"Macchina Pensante\", un superelaboratore inizialmente pensato per scopi militari in grado di riprodurre la coscienza umana.\nC'\u00e8 chi ha definito \"Il grande ritratto\" come uno dei primi se non addirittura \"il primo romanzo italiano di fantascienza\", in quanto appare svincolato sia dal gusto fumettistico degli albori del genere in Italia sia dall'influenza dell'intellettualismo anglosassone. Il romanzo suscita per\u00f2, alla sua uscita, una certa delusione e molti dubbi perfino tra la critica solitamente favorevole all'autore, in quanto appartiene \"a un genere allora considerato troppo \u00abbasso\u00bb da un sistema letterario che gi\u00e0 faticava molto ad accettare il fantastico\".\nBuzzati scrive anche alcuni racconti fantascientifici, tra cui \"Il disco si pos\u00f2\", un incontro tra un prete alla don Camillo e gli extraterrestri, e \"24 marzo 1958\", una versione fantascientifica della \"Divina Commedia\".\nEsordio della fantascienza al cinema.\n\u00c8 a partire dalla fine degli anni cinquanta - parallelamente a quello letterario - che si sviluppa un vero e proprio filone italiano della fantascienza al cinema. Dovendo stabilire una data precisa per la sua nascita, viene spesso indicato il 1958, anno in cui esce la prima pellicola italiana fantascientifica drammatica, non farsesca: \"La morte viene dallo spazio\", per la regia di Paolo Heusch, con fotografia ed effetti speciali di Mario Bava. Il film di Heusch si inserisce in un filone di chiara origine statunitense.\nGi\u00e0 in precedenza, a partire dagli anni venti-trenta, vi erano state comunque varie commedie fantastico-fantascientifiche, tra le quali \"Mille chilometri al minuto!\" (1939), una farsesca escursione nel fantastico di Mario Mattoli \u2013 uno dei primi voli verso il pianeta Marte, che per\u00f2 s'interrompe quasi sul nascere \u2013 o \"Baracca e burattini\" del 1954 per la regia di Sergio Corbucci. Tornando ancor a pi\u00f9 indietro nel tempo, l'esordio della cinematografia italiana nella fantascienza \u00e8 retrodatabile fino al 1910, con la commedia \"Un matrimonio interplanetario\" di Enrico Novelli (Yambo).\nIl cinema di genere fantascientifico prodotto in Italia rimane per lo pi\u00f9 al traino delle produzioni hollywoodiane, ma con molti meno mezzi a disposizione. La maggior parte delle pellicole sono pertanto film a basso costo girati in fretta ad imitazione di questo o quel successo americano, specie negli anni sessanta e ottanta quando vi \u00e8 la maggiore produzione di film di questo genere a Cinecitt\u00e0. Molto frequenti le contaminazioni con altri generi, anzitutto con l'horror e la commedia. Non mancano tuttavia eccezioni di una certa qualit\u00e0, in particolare nel filone pi\u00f9 legato alla fantascienza sociologica prodotto dalla fine degli anni sessanta a buona parte degli anni settanta, con film di satira sociale talora graffiante. Vari registi italiani del \"cinema d'autore\" si cimentano, seppure episodicamente, con la fantascienza.\nFumetto negli anni cinquanta.\nParallelamente alle prime collane e riviste di racconti, la fantascienza si sviluppa negli anni cinquanta anche nei fumetti, che come si \u00e8 visto avevano avuto un ruolo essenziale di anticipazione del genere fin dagli anni trenta. La seconda rivista specializzata in fantascienza in ordine di tempo, \"Mondi nuovi\", del 1952, pubblica anche storie a fumetti a puntate: \"I pionieri della Via Lattea\" di un giovane Guido Buzzelli (con lo pseudonimo di Ludwidg Blyth), \"I corsari della galassia\" di Lombardi (con lo pseudonimo di Gagy), \"Il mistero del satellite H-15\" su testi di Enrico de Boccard (con lo pseudonimo di E. Grafson) e disegni di Buzzelli, \"Il dottor Hodler\" di N. Pietramella. Tutti gli autori della rivista sono reduci della Repubblica Sociale Italiana sotto pseudonimo.\nBuzzelli con la sua serie \"Alex l'eroe dello spazio\" (1952) ripercorre tutte le situazioni tipiche del genere; oltre a illustrare le copertine di \"Flash Gordon\" nello stesso periodo, Buzzelli disegna la serie \"I Marziani\" e \"Nolan, il pioniere dello spazio\" (1953) per i testi di Gabriele Gioggi, il quale \u00e8 anche editore della rivista \"Mondi astrali\" nel 1955, erede di \"Mondi nuovi\" e sempre diretta da E. Beltrametti con illustrazioni e copertina di Buzzelli, ma in formato diverso e senza fumetti.\nGrazie al successo del genere, le parodie e le storie umoristiche a fumetti sono molto numerose dagli anni cinquanta in poi, in particolare quelle di Jacovitti, per lo pi\u00f9 pubblicate nel settimanale \"Il Giorno dei Ragazzi\", tra cui varie storie di \"Pippo, Pertica e Palla\" (\"Pippo nella Luna\", 1945; \"Pippo e la bomba comica\", 1948; \"Pippo nel duemila\", 1950; \"Pippo preistorico\", 1956), alcune avventure di \"Tom Ficcanaso\" (1957-58) e le serie \"Gionni Galassia\" (1958-59), \"Baby Rocket\" (1963), \"Microciccio Spaccavento\" (1965), \"Arcicomiche stellari\" (1978). A un antefatto fantascientifico - un incidente di laboratorio - si deve anche la nascita nel 1952 di uno dei personaggi pi\u00f9 popolari del fumetto italiano, l'umoristico \"Tiramolla\", ideato da Roberto Renzi e creato graficamente da Giorgio Rebuffi, pubblicato per oltre 30 anni, fino alla fine degli anni ottanta. Anche molte storie disegnate in Italia di Topolino sono fantascientifiche e nel 1959 in \"Topolino e la dimensione Delta\" appare il personaggio di Atomino Bip Bip ideato da Romano Scarpa.\nAnni sessanta e settanta - La fantascienza sociologica.\nDurante la direzione di Giorgio Monicelli, conclusasi nel 1961, I romanzi di Urania (che dal 1957 si chiamano semplicemente Urania) avevano pubblicato anche alcuni autori italiani, in particolare L. R. Johannis, seppure solo sotto pseudonimi (o con nomi non italiani) dal 1955. Dagli anni sessanta in poi - quando le copertine di Urania sono disegnate da Karel Thole e la direzione della collana viene assunta da Fruttero &amp; Lucentini - invece vengono pubblicate solo traduzioni, per un lunghissimo periodo, ben 35 anni, destinato a concludersi nel 1990 con la pubblicazione dei primi vincitori del premio Urania. La scelta della collana pi\u00f9 importante di pubblicare solo di rado autori italiani, nascondendoli sotto pseudonimi anglosassoni, e poi di non pubblicarli affatto ha la conseguenza di limitare lo sviluppo del settore in Italia, che rimarr\u00e0 sempre pi\u00f9 debole e meno considerato a confronto di altri Stati europei come la Francia.\nErnesto Gastaldi - futuro sceneggiatore cinematografico - costituisce uno dei rarissime casi di autori italiani pubblicati col proprio nome in una rivista statunitense, \"The Magazine of Fantasy and Science Fiction\", nel 1965, con il racconto \"La fine dell'eternit\u00e0\" (tradotto da Harry Harrison e inedito in Italia). Luigi Naviglio - il pi\u00f9 prolifico autore dell'epoca sotto i nomi di Louis Navire e Lewis Flash - pubblica tra il 1963 e il 1967 ben 10 romanzi, tutti tradotti nelle collane dell'editore Ponzoni in Francia, tra i quali \"Un carro nel cielo\" (1965), edito anche in tedesco.\nPer contro in Italia dagli anni sessanta vi \u00e8 un notevole fermento di pubblicazioni e autori, in genere rivendicando non solo la firma ma - secondo G. De Turris - anche \"un modo di intendere la fantascienza tutto italiano, in contrapposizione e in polemica all'esterofilia di Urania e all'imposizione di pseudonimi di Cosmo\". \"Galaxy\" (1958-1964) e \"Galassia\" (1961-1979), assieme alla pubblicazione della fantascienza sociologica statunitense e New Wave britannica, iniziano a proporre in appendice racconti di autori dichiaratamente italiani, con lo scopo di valorizzare l'apporto e l'originalit\u00e0 della letteratura nazionale. Accanto a Roberta Rambelli, autrice di una fantascienza basata sugli stereotipi del genere, i nomi pi\u00f9 noti sono Gilda Musa, Lino Aldani, Inisero Cremaschi, Sandro Sandrelli, autori che pur accettando tali convenzioni e stereotipi, secondo Carlo Pagetti sottolineano la necessit\u00e0 di introspezione psicologica, di una percezione \"umana\" dell'alieno e di un'indagine morale - in qualche modo scettica - sul trionfo della tecnologia.\nLa fantascienza italiana non \u00e8 pi\u00f9 quindi un banalissimo romanzo di avventure seppur proiettate nel cosmo, e rese credibili da un approccio scientifico. Ma non \u00e8 neppure solamente il \"locus\" di edificanti sermoni psico-filosofici e tanto meno sociologici. Ma secondo Giuseppe Lippi pochi autori della fantascienza nazionale colgono l'occasione per una vera e propria originalit\u00e0 italiana, in quella che poteva essere, ma non lo divenne, una sorta di commedia all'italiana della fantascienza. Tra le eccezioni che egli cita: Mauro Antonio Miglieruolo con il suo romanzo \"Come ladro di notte\", alcuni racconti di Sandro Sandrelli e Lino Aldani.\n\u00c8 soprattutto nei racconti che si esprime la capacit\u00e0 degli autori italiani di combinare l'immaginazione scientifica con gli universi soggettivi del fantastico, in particolare nei racconti che Inisero Cremaschi raccoglie in due antologie da lui curate, \"I labirinti del terzo pianeta\" (1964, con Gilda Musa) e \"Universo e dintorni\" (1978).\nLa collana antologica Interplanet (1962-1965), curata da Sandro Sandrelli e altri, raccoglie nei suoi sette volumi gli scrittori pi\u00f9 raffinati del periodo: accanto a Primo Levi, Ennio Flaiano e Tommaso Landolfi compaiono Lino Aldani (gi\u00e0 noto sotto lo pseudonimo di \"N. L. Janda\") e Renato Pestriniero, due tra gli autori di maggiore spessore letterario.\nAldani scrive inoltre la prima opera critica sul fenomeno in Italia, \"La fantascienza\" (1962), e fonda nel 1963 un nuovo bimestrale, \"Futuro\", la prima rivista interamente dedicata agli autori italiani. Curata oltre che da Aldani anche da Massimo Lo Jacono (gi\u00e0 conosciuto sotto lo pseudonimo di \"L. J. Mauritius\" e \"Megalos Diekonos\") e Giulio Raiola, \"Futuro\" ha per\u00f2 breve durata: solo otto numeri, fra il maggio-giugno 1963 e il novembre 1964. Tra gli autori di rilievo che fanno il loro esordio nelle sue pagine Riccardo Leveghi (1941-1985).\n\"Gamma\", una collana pubblicata tra il 1965 e il 1968 in formato tascabile e che all'inizio si presenta pi\u00f9 come una rivista, prosegue il tentativo di promuovere una fantascienza italiana pi\u00f9 seria e impegnata, obiettivo condiviso anche da Ugo Malaguti, gi\u00e0 direttore di \"Galassia\", che d\u00e0 vita alla Libra Editrice che pubblica a partire dal 1967 il bimestrale \"Nova SF*\" (una rivista in formato libro) e la collana \"Gli Slan\", distribuiti solo per posta o abbonamento, in cui compaiono anche alcuni scrittori italiani. La Libra cercher\u00e0 di arrivare anche in edicola e libreria, incontrando tuttavia difficolt\u00e0 tali da subire il fallimento nel 1980; dalle sue ceneri sorge la Perseo libri, la cui eredit\u00e0 verr\u00e0 a sua volta raccolta nel 2007 da Elara libri, che prosegue la pubblicazione di \"Nova SF*\" rendendola la pi\u00f9 longeva rivista del settore.\nNella seconda met\u00e0 degli anni sessanta e negli anni settanta trionfa la \"fantascienza sociologica\", pi\u00f9 impegnata rispetto all'ingenuo filone avventuroso degli esordi del genere, che ambisce a trattare temi adulti e socialmente rilevanti e a ritagliarsi un ruolo di rispetto nella letteratura nazionale e internazionale. Gli autori italiani tuttavia sono ancora alla ricerca di \"una difficile mediazione tra la tradizione letteraria italiana e il realismo estremo della \"science fiction\" anglosassone degli anni sessanta\". Malgrado la modernizzazione della societ\u00e0 e dei costumi, la cultura italiana del dopoguerra, sia a destra sia a sinistra, \"\u00e8 caratterizzata da un'aperta diffidenza verso la scienza e la tecnica\" - vista anche come una perniciosa \"colonizzazione culturale\" da parte degli USA - e \"permane tra molti letterati italiani la nostalgia per la condizione rurale e il timore di un imbarbarimento dei valori prodotto dalla societ\u00e0 di massa\". Lino Aldani - secondo Domenico Gallo - \"rappresenta con la propria scrittura le difficolt\u00e0 e le contraddizioni di un'intera generazione\" e il suo romanzo \"Quando le radici\" (1977) \"incarna in s\u00e9 la visione antitecnologica e catastrofista del marxismo critico\".\nNella seconda met\u00e0 degli anni sessanta l'editoria di fantascienza si riduce al minimo in una delle sue ricorrenti crisi, fino al 1970 quando un piccolo editore, Gianfranco Viviani, fonda l'Editrice Nord e introduce una nuova formula di inatteso successo: una collana di veri libri, con un formato ibrido fra il tascabile e quello tradizionale, destinati sia alle edicole sia alle librerie, e quindi prima cartonati e poi rilegati. Viviani intende cos\u00ec avvicinare i lettori di lingua italiana alla fantascienza e, in seguito, al fantasy, due generi in precedenza pressoch\u00e9 assenti nelle librerie, venendo affiancato da esperti quali Renato Prinzhofer, Riccardo Valla e in seguito Sandro Pergameno e Piergiorgio Nicolazzini. La Nord rimarr\u00e0 per oltre trent'anni, fino agli anni duemila, la principale casa editrice specializzata, pubblicando nel corso del tempo una trentina di collane tra cui le longeve Cosmo (dal 1970 al 2007), Cosmo Oro (1970-2003) dedicata ai \"classici\" presentati - per la prima volta - in edizione integrale, Fantacollana (1973-2008), Narrativa Nord (1989-2009).\nDagli anni settanta in poi la fantascienza acquisisce un certo grado di legittimazione culturale che prima non aveva, grazie alle opere critiche di alcuni studiosi tra i quali Umberto Eco, Vittorio Spinazzola, Carlo Pagetti.\nL'ingresso della fantascienza nelle librerie, in forma regolare e \"impegnata\", spinge anche gli editori generalisti, nel corso di tutti gli anni settanta, a creare numerose collane e riviste di fantascienza, anche se spesso di breve durata: tra le collane Andromeda, Delta, Sigma, Saga, Omega SF*, La Fantascienza, I Libri di Robot collegati alla rivista omonima, Sonzogno Fantascienza. Armenia Edizioni fa un tentativo pi\u00f9 ambizioso, con collane dedicate alla fantascienza pura, all'orrore e a volumi antologici curati da Isaac Asimov; tale sforzo si scontra tuttavia con la crisi da superproduzione, con il culmine tra il 1978 e il 1979, che ben presto colpisce l'intero settore, provocato anche dall'ingresso in questo segmento di mercato delle editrici di libri tascabili, che inaugurano apposite sezioni come gli Oscar Fantascienza della Mondadori nel 1973, i Pocket Fantascienza - poi Fantapocket - della Longanesi dal 1975 al 1978, i BUR Fantascienza della Rizzoli (1978-1991).\nLe riviste costituiscono degli esperimenti interessanti, anche se tutte sono destinate a una vita breve; tra queste \"Fantascienza\" (1976) di Ennio Ciscato Editore, \"La rivista di Isaac Asimov\" (1978-1979), primo tentativo di un'edizione italiana della statunitense \"Isaac Asimov's Science Fiction Magazine\", \"Star Trek - La pista delle stelle\" (1978-1979) di Mondadori, curata da Fruttero &amp; Lucentini, \"Aliens - Rivista di fantascienza\" (1979-1980) di Armenia; ma quella che \u00e8 considerata la migliore delle riviste specializzate fa il suo esordio nelle edicole italiane nel 1976: \"Robot\" edita da Armenia e diretta da Vittorio Curtoni. Si contraddistingue per lo spazio dedicato alle rubriche e alla saggistica e nel proporre - assieme ad autori anglosassoni di alto livello e alcuni europei - anche opere innovative e polemiche di un piccolo gruppo di italiani che, facendo proprie \"le pulsioni della fantascienza contemporanea anglosassone\", secondo Domenico Gallo incentrano i propri racconti \"su interessi linguistici, politici, di definizione dell'identit\u00e0\". \u00c8 proprio su \"Robot\" che inizia lo sviluppo del dibattito sulle implicazioni politiche della fantascienza, tipica di questo periodo.\nLa rivista, dopo un periodo travagliato anche per le polemiche politiche e la pubblicazione solo come antologia, chiude nel 1979, ponendo fine a un'epoca della fantascienza italiana. Riaprir\u00e0, dopo un quarto di secolo, nel 2003. Curtoni \u00e8 anche l'autore di un rilevante saggio dedicato alla storia della fantascienza italiana, \"Le frontiere dell'ignoto\" (1977).\nUn qualche rilievo, e una sorta di riconoscimento del mondo accademico fu dato dal primo Convegno internazionale tenutosi a Palermo il 18 ottobre 1978, presso il Grand Hotel et des Palmes a cura e su iniziativa di Luigi Russo, titolare della cattedra di estetica presso l'Universit\u00e0 di Palermo.\nTra i partecipanti figure di spicco internazionale della cultura letteraria e gli esponent di maggiore rilievo della fantascienza italiana: Arkadij Strugackij, Brian Aldiss, Danilo Arona, Silvio Ceccato, Giorgio Celli, Inisero Cremaschi, Vittorio Curtoni, Tullio De Mauro, Gillo Dorfles, Goffredo Fofi, Emilio Garroni, Fredric Jameson, Danilo Mainardi, Ferruccio Masini, Giusto Monaco, Gianni Montanari, Lucio Lombardo Radice, Luigi Russo, Gianfranco de Turris, Ugo Volli, Riccardo Valla, Roberto Vacca, Gianni Vattimo, Jean Baudrillard, Darko Suvin, Marc Angenot, Tatiana Chernisheva, Luigi de Nardis, Charles Elkins, Jacques Goimard, J\u00f6rg Hienger, Ion Hobana, Julius Kagarlitsky, Manfred Nagl, Rafail Nudelman, Franz Rottensteiner. Lo scrittore Gian Filippo Pizzo cur\u00f2 le schede e il profilo storico del libro \"Vent'anni di fantascienza in Italia, 1952-1972\", con le testimonianze ed interventi di Lino Aldani, Ferruccio Alessandri, Luigi Cozzi, Gilda Musa, Armando Silvestri, Carlo Pagetti e la segretaria di redazione di \"Urania\" Andreina Negretti.\nItalo Calvino e le Cosmicomiche.\nNella piena maturit\u00e0 della sua carriera letteraria Italo Calvino dimostra la propria ecletticit\u00e0 di scrittore pubblicando nel 1965 \"Le cosmicomiche\", la sua prima raccolta di storie fantascientifiche umoristiche e paradossali relative all'universo, all'evoluzione a tempo e spazio, cui segue \"Ti con zero\" (1967), riunite e riproposte con varie storie inedite nelle successive raccolte \"La memoria del mondo e altre storie cosmicomiche\" (1968) e \"Cosmicomiche vecchie e nuove\" (1984). Per costruire i suoi racconti surreali ed esilaranti Calvino prende spunto da nozioni scientifiche, anzitutto astronomiche e cosmologiche, ma le discipline cui attinge nel corso degli anni sono assai diversificati ed eterogenee (geografia, genetica, cibernetica, botanica, geologia) tanto che la presenza della scienza nella sua opera \u00e8 senza dubbio forte e decisiva.\nSi tratta di storie difficili da classificare ed Eugenio Montale, nella sua recensione sul \"Corriere della Sera\", parla di \"fantascienza alla rovescia\", perch\u00e9 proiettata \"verso il pi\u00f9 oscuro passato e non verso le conquiste della scienza futura\".\nLo stesso Calvino - che pure si dichiara appassionato e divertito lettore di fantascienza - non le classifica all'interno del genere. Ad ogni modo con \"Le cosmicomiche\" la fantascienza italiana entra a pieno titolo nelle antologie scolastiche e uno dei racconti viene adattato nel programma televisivo della Rai \"Racconti di fantascienza\" del 1979, una delle poche occasioni in cui questo genere di letteratura viene presentato al grande pubblico nella TV italiana, recitato da alcune delle pi\u00f9 grandi voci del teatro.\nAutori atipici.\nOltre a Calvino, negli anni sessanta e settanta sono numerosi gli autori \"atipici\" o \"irregolari\" della fantascienza italiana, cio\u00e8 coloro che contribuiscono in modo indipendente e personalissimo al genere: Primo Levi con le sue antologie di racconti \"Storie naturali\" (1966; Premio Bagutta 1967) - tra i quali \"Il sesto giorno\" - e \"Vizio di forma\" (1971); Guido Morselli con il post apocalittico \"Dissipatio H. G.\" (1977) e due opere fantapolitiche tra le quali \"Roma senza papa\" (1975), in cui si descrive il futuro dello Stato Pontificio alla fine del Novecento che, sotto un papa irlandese Giovanni XXIV, diventa un centro della piena libert\u00e0 di costumi e si abolisce il celibato ecclesiastico. Tra gli autori \"atipici\" rientrano anche Paolo Volponi (\"La macchina mondiale\", 1965; \"Il pianeta irritabile\", 1978) e Antonio Porta del Gruppo 63 con l'apocalittico \"Il re del magazzino\" (1978). Il futurologo Roberto Vacca - uno tra i pochissimi con un'autentica cultura scientifica - fa il suo esordio come scrittore di fantascienza e fantapolitica nel 1963-65 utilizzando gli stilemi del genere, giungendo per\u00f2 alla notoriet\u00e0 nel 1971 con il saggio di tema apocalittico \"Il medioevo prossimo venturo\", utilizzato come base per il successivo romanzo \"La morte di megalopoli\" (1974).\nTra gli altri autori normalmente ascritti alla letteratura \"mainstream\" che producono incursioni fantascientifiche, oltre ai gi\u00e0 citati Buzzati e Landolfi, vi sono Mario Soldati (\"Lo smeraldo\", 1974), Anna Banti e Luce d'Eramo, in particolare col suo romanzo \"Partiranno\" (che contiene il racconto \"Il sogno dei marziani\", del 1986), ma che gi\u00e0 dalla met\u00e0 degli anni sessanta si era cimentata col genere - secondo Vittorio Catani - con \"pagine di una sorprendente apertura e lucidit\u00e0\" apparse su riviste \"mainstream\" e passate \"praticamente inosservate, quando non accolte con sufficienza\".\nNascita del fandom.\nNei primi anni sessanta il pubblico in crescita degli appassionati, il fandom, d\u00e0 vita a numerose riviste amatoriali (fanzine), il pi\u00f9 delle volte pubblicate in ciclostile in poche centinaia di copie, che costituiscono un momento di passaggio per futuri scrittori come Vittorio Curtoni (in seguito direttore della collana \"Galassia\" e della rivista \"Robot\") e Paolo Brera. La seconda generazione degli autori italiani di fantascienza ha la sua palestra proprio in questa prima ondata di fanzine, che esplode fra il 1962 e il 1965.\nLa prima fanzine italiana, \"Futuria Fantasia\" edita da Luigi Cozzi (poi regista di film fantascientifici e scrittore), \u00e8 del 1962 ed \u00e8 seguita alla met\u00e0 degli anni sessanta da molte altre, tra cui \"L'Aspidistra\" e \"Verso le Stelle\", quest'ultima ideata da Luigi Naviglio e destinata a evolversi nel decennio successivo in rivista distribuita in edicola; Naviglio, uno dei pi\u00f9 prolifici autori dell'epoca, cura anche \"Nuovi Orizzonti\", presto ribattezzata \"Numeri Unici\", assieme a un giovane Vittorio Curtoni; \"Sevagram\" costituisce l'esordio di Riccardo Valla (primo curatore delle collane dell'Editrice Nord); sulla fanzine \"Nuove Dimensioni\" scrive il critico Carlo Pagetti.\nDopo un breve momento di notevole vitalit\u00e0, il fenomeno delle fanzine ha tuttavia un improvviso tracollo nel 1965, per riprendere solo negli anni settanta.\nLa seconda fase del fandom si apre nel 1972, con la breve vita della fanzine \"Pulsar\", cui seguono nel 1973 \"Kronos\" edita a Preganziol (Treviso) e nel 1974 \"Astralia\" in Sicilia.\nSulla strada gi\u00e0 aperta da Pagetti negli anni sessanta nascono varie fanzine specializzate nella critica letteraria: \"Alternativa\" di Giuseppe Caimmi e Piergiorgio Nicolazzini (poi curatore delle collane Cosmo e Cosmo Oro della Nord), \"Un'Ambigua Utopia\" (1977-1982), dell'omonimo collettivo milanese di estrema sinistra di cui faceva parte Antonio Caronia, \"Crash\" a Genova, \"Fate largo!\" (1977) a Cagliari, infine la pi\u00f9 longeva, \"Intercom\", fondata nel 1979 a Palermo da Pippo Marcian\u00f2 e proseguita a Genova da Bruno Valle e Domenico Gallo per quasi cento numeri, poi a Terni (fino al n. 149), per trasferirsi infine in rete nel 1997 diventando una webzine.\nTra le fanzine invece dedicate alla pubblicazione di narrativa la pi\u00f9 importante \u00e8 \"The Time Machine\", edita a Padova e curata da Franco Stocco e Mauro Gaffo, promotrice di uno dei primi concorsi per narrativa inedita, il premio Mary Shelley; tra le altre riviste amatoriali \"Vox Futura\" di Milano, curata prima da Angelo De Ceglie e poi da Luigi Pach\u00ec, nella quale esordisce come illustratore Giuseppe Festino, \"Il Re in Giallo\" di Trieste, \"Dimensione Cosmica\" di Chieti, \"Nuove Dimensioni\" di Livorno. Va anche citata \"Proposta Sf\", edita a Bologna dal 1978 al 1980, prima fanzine italiana interamente dedicata al cinema di fantascienza (nn. 1 e 2) e fantahorror (nn. 3 e 4), sorta di risposta del fandom al grande successo che all'epoca (1975-77) riscuotono le megarassegne del cinema di SF organizzate da Luigi Cozzi.\nIniziano nei primi anni settanta anche i convegni fantascientifici annuali, le convention di appassionati, a partire dalla prima SFIR (Science Fiction Italian Roundabout) che si tiene nel 1972 a Trieste, appuntamento poi ribattezzato Italcon. Questo evento annuale permette di consolidare il fandom su scala nazionale e assegnare quello che rimane il principale riconoscimento attribuito dal fandom, il Premio Italia, a partire dal 1972 e con cadenza annuale dal 1975. Tra gli animatori instancabili della Italcon, fin da subito, \u00e8 Ernesto Vegetti (1943-2010), in seguito fondatore e presidente dell'associazione \"World SF Italia\" che riunir\u00e0 critici e appassionati, e grande bibliografo della letteratura fantastica/fantascientifica italiana: il suo \"Catalogo della fantascienza\", inizialmente cartaceo, poi trasferito su CD-ROM e infine online a partire dal 1998, \u00e8 la maggiore risorsa bibliografica esistente, alimentata con la collaborazione di numerosi altri appassionati, tra cui anzitutto Pino Cottogni ed Ermes Bertoni.\nIl boom del cinema.\nNegli anni sessanta si assiste in Italia a un vero e proprio boom del cinema di genere, anche se la fantascienza riguarda relativamente pochi titoli e non grandi produzioni. Gli effetti speciali rimangono assai poveri rispetto alle produzioni hollywoodiane, i cast presentano attori allora pressoch\u00e9 sconosciuti, le sceneggiature sono spesso ingenue e traballanti e per lo pi\u00f9 ricalcano schemi e modelli d'importazione.\nIl filone pi\u00f9 diffuso nella prima met\u00e0 del decennio rimane l'avventura spaziale (con un chiaro richiamo alla space opera statunitense), di cui Antonio Margheriti \u00e8 il maestro, assieme all'horror fantascientifico. Del 1960 \u00e8 \"Space Men\", primo film di Margheriti, destinato a dirigere sempre sotto pseudonimo. \"Il mulino delle donne di pietra\" (1960) di Giorgio Ferroni, considerato uno dei migliori fanta-horror, si basa sull'archetipo dello scienziato pazzo.\nNasce nel 1963 il Festival internazionale del film di fantascienza di Trieste, la prima e principale rassegna sul genere, destinata a svolgersi fino al 1982 (rinascendo nel 2000 come Science Plus Fiction), assegnando ogni anno il premio Asteroide al miglior film in concorso e facendo conoscere al pubblico italiano e internazionale anche le opere cinematografiche dell'est europeo.\nIl 1965 \u00e8 l'anno pi\u00f9 prolifico per il cinema fantascientifico italiano. Di Margheriti escono quasi contemporaneamente quattro film e Mario Bava realizza una delle migliori pellicole di genere del periodo: \"Terrore nello spazio\", tratto da un racconto di Renato Pestriniero. Nello stesso anno Elio Petri dirige un film di taglio molto diverso, \"La decima vittima\" (da un racconto di Robert Sheckley), interpretato per la prima volta da due celebrit\u00e0: Marcello Mastroianni e Ursula Andress; \u00e8 il migliore omaggio reso dal cinema italiano alla fantascienza sociologica che proprio in quegli anni sta iniziando a rinnovare il genere letterario.\n\"Omicron\" del 1963, scritto e diretto da Ugo Gregoretti, \u00e8 una satira sul conflitto di classe. Dell'anno successivo \u00e8 \"Il disco volante\" di un giovane Tinto Brass, che prende lo spunto di un atterraggio di alieni nella campagna veneta per una satira sull'arretratezza di un'Italietta borghese e provinciale.\nSubito dopo, tra il 1965 e il 1967, il cinema italiano viene letteralmente sommerso da una marea di film di fantaspionaggio a basso costo, per lo pi\u00f9 in coproduzione con altri Paesi europei (da cui l'etichetta \"eurospy\"), ma senza pretese e girati in fretta per sfruttare l'onda del successo dei film di James Bond.\nIl cinema negli anni della contestazione.\nNegli anni della contestazione anche nel cinema nasce l'interesse per la fantascienza sociologica e le storie fantastiche sono occasione per fare critica e satira a sfondo sociale. La satira e la parodia sono proprio - secondo Carlo Pagetti - forse l'unico vero ambito in cui la cinematografia italiana di fantascienza abbia saputo offrire contributi originali. Questo tipo di storie oltretutto, non richiedendo particolari effetti speciali o di scenografie elaborate, sono alla portata degli scarsi mezzi delle produzioni italiane.\n\"H2S\" (1968) di Roberto Faenza racconta la ribellione contro una societ\u00e0 tecnocratica e consumistica da parte di un giovane (il film rimane sequestrato per alcuni anni). \"Ecce Homo - I sopravvissuti\" (1969) di Bruno Gaburro presenta uno scenario post atomico. Luciano Salce gira \"Colpo di stato\" (1969), una graffiante commedia fantapolitica che mette in scena un'Italia in cui - per un errore del calcolatore - vince alle elezioni il Partito Comunista invece della Democrazia Cristiana, scatenando reazioni di panico. Il film tuttavia viene ostracizzato sia a destra sia a sinistra e rapidamente ritirato dalla circolazione.\nIl film animato \"Vip - Mio fratello superuomo\" (1968) di Bruno Bozzetto \u00e8 una parodia comica sia dei supereroi americani sia del consumismo imperante. Nel 1969 viene presentato al Festival internazionale del film di fantascienza di Trieste \"Il tunnel sotto il mondo\", opera prima di Luigi Cozzi, ispirata al racconto omonimo di Frederik Pohl del 1955, un classico della satira del consumismo.\nLiliana Cavani nel suo film del 1970 \"I cannibali\" riambienta a Milano in un prossimo futuro imprecisato l\"'Antigone\" di Sofocle in una riflessione critica sulla contestazione del Sessantotto. \"N.P. - Il segreto\" (1971) di Silvano Agosti condivide a sua volta la rilettura di un contesto fantascientifico e sociologico delle tesi libertarie sessantottine. \"Conviene far bene l'amore\" (1975) di Pasquale Festa Campanile - una pellicola satirica a cavallo con la commedia erotica all'italiana - immagina una civilt\u00e0 del futuro che risolve la crisi energetica ricavando energia dal sesso.\nCon la fantascienza sociologica si cimenta infine Ugo Tognazzi in veste di regista ne \"I viaggiatori della sera\" (1979), un film d'autore tratto dal romanzo omonimo di Umberto Simonetta, ambientato in un futuro distopico in cui non c'\u00e8 posto per gli anziani.\nNel 1975 Luigi Cozzi e Ugo Malaguti organizzano al cinema Planetario di Roma una rassegna dedicata esclusivamente al cinema di fantascienza, che contribuisce a diffondere l'immaginario fantascientifico; nella capitale si teneva gi\u00e0 ogni anno presso il Palazzo dei Congressi la mostra della tecnologia aerospaziale, durante la quale venivano proiettate pellicole di fantascienza; film di questo genere erano stati trasmessi a raffica dalla Rai anche durante la \"notte della Luna\" e nei giorni precedenti l'allunaggio dell'Apollo 11 (21 luglio 1969).\nAlla fine degli anni settanta, il successo del film \"Guerre stellari\" (1977) fa tornare in auge il filone pi\u00f9 spensierato dell'avventura spaziale. Luigi Cozzi realizza nel 1978 (con il nome Lewis Coates) la sua pellicola pi\u00f9 celebre, \"Scontri stellari oltre la terza dimensione\", una coproduzione italo-statunitense densa di citazioni ai classici del genere.\nLa fantascienza alla televisione.\nNegli anni settanta la fantascienza si affaccia nella televisione italiana, con varie produzioni della Rai realizzate sulla scia del grande successo del primo sceneggiato televisivo di genere fantastico, \"Il segno del comando\" per la regia di Daniele D'Anza (1971), incentrato sul soprannaturale; D'Anza, appassionato di occulto e paranormale, riprender\u00e0 questi temi in varie produzioni del decennio, dando maggiore attenzione al genere fantascientifico.\nLo scrittore Inisero Cremaschi \u00e8 sceneggiatore del primo e probabilmente pi\u00f9 riuscito sceneggiato fantascientifico della Rai, \"A come Andromeda\" (1972), diretto da Vittorio Cottafavi, adattamento di un programma della BBC del 1961 scritto da Fred Hoyle e John Elliot e del romanzo omonimo del 1962.\nSeguono lo sceneggiato \"ESP\" (1973), un thriller a sfondo paranormale diretto da Daniele D'Anza e interpretato da Paolo Stoppa nei panni del sensitivo olandese Gerard Croiset.\nDal 1973 al 1975 viene coprodotta dalla Rai la prima delle due stagioni della serie televisiva britannica \"Spazio 1999\" (\"Space: 1999\"), l'ultima ideata da Gerry e Sylvia Anderson; \u00e8 una produzione all'avanguardia per l'epoca, ma la presenza italiana nel cast \u00e8 assai ridotta e di scarso rilievo.\nLo sceneggiato \"Gamma\" (1975), per la regia di Salvatore Nocita su un soggetto di Fabrizio Trecca, propone una storia incentrata sul trapianto di cervello su un giovane pilota collaudatore automobilistico infortunato e sulle sue implicazioni etiche.\n\"La traccia verde\" (1976) diretto da Silvio Maestranzi, con Sergio Fantoni e Paola Pitagora, \u00e8 un giallo che ruota attorno a un tema da scienza di confine, la sensibilit\u00e0 delle piante. La sceneggiatura - una storia originale seppure con somiglianze con il romanzo \"Giungla domestica\" di Gilda Musa - \u00e8 di Flavio Nicolini, che aveva firmato anche i precedenti \"ESP\" e \"Gamma\".\nTralasciando \"Ritratto di donna velata\" (1975) e \"Il fauno di marmo\" (1977) - ascrivibili pi\u00f9 che altro all'orrore e al gotico - il successivo sceneggiato fantascientifico \u00e8 il film in due parti \"Extra\" del 1976 per la regia di Daniele D'Anza, un thriller a sfondo ufologico con Vittorio Mezzogiorno incentrato sugli \"Uomini in nero\" delle teorie del complotto statunitensi, che ricostruisce un caso di rapimento alieno a Pascagoula nel Mississippi avvenuto pochi anni prima, nel 1973.\nLa letteratura diventa protagonista nel programma \"Racconti di fantascienza\" del 1979 per la regia di Alessandro Blasetti, che in ognuna delle tre puntata presenta alcuni racconti di fantascienza letti da Arnoldo Fo\u00e0 e commentati dallo stesso Blasetti, seguiti da tre brevi telefilm di una decina di minuti ciascuno, ispirati a racconti o romanzi famosi, sempre in ambito fantascientifico. Tra questi, accanto ai maggiori autori anglosassoni, anche un racconto di Primo Levi. Il progetto di Blasetti \u00e8 pi\u00f9 ampio (6 puntate) ma viene tagliato dalla Rai, come pure la possibilit\u00e0 di un seguito.\nIl decennio pi\u00f9 fantascientifico della televisione italiana, destinato a non ripetersi, si chiude con uno sceneggiato dall'ambientazione distopica in tre puntate, \"Paura sul mondo\" (1979) per la regia di Domenico Campana, tratto dal romanzo \"L'uomo \u00e8 forte\" di Corrado Alvaro e interpretato da Ugo Pagliai.\nFumetto negli anni sessanta e settanta.\nNei primi anni sessanta si assiste in Italia a una rinascita del filone dei supereroi fumettistici, nella pi\u00f9 smaccata imitazione dei personaggi americani. I primi di questi nuovi supereroi tricolori sono due adolescenti che vivono avventure fantascientifiche: \"Junior\", pubblicato sull\"Intrepido\", e \"Atlas\" sul \"Monello\", entrambi del 1960. L'anno successivo appare \"Radar\", prima sulla testata del \"Piccolo Sceriffo\" e poi su una propria, un personaggio pi\u00f9 ingenuo e analogo al Superman degli anni cinquanta ma di un certo successo, tanto da venire pubblicato in un centinaio di episodi ed essere esportato in Inghilterra col nome di \"Wonderman\". \"Atomik\" del 1962, ideato da Luciano Secchi e Paolo Piffarerio (pubblicato in appendice agli albi di \"Maschera Nera\"), appare invece ricalcato sul connazionale \"Misterix\", tanto da essere dotato d'una analoga \"tuta atomica\". Il successivo travolgente sbarco dei supereroi della Marvel Comics spazzer\u00e0 via nei primi anni settanta le loro versioni italiane, incapaci di evolversi e di riscuotere un successo lontanamente paragonabile a quello degli americani o anche degli eroi nazionali degli anni quaranta.\nIn parallelo al successo dei supereroi negli Stati Uniti si ha in Italia e in Europa quello del filone dei giustizieri mascherati, aggiornato e mescolato con il fumetto nero italiano: \"Lak Timo\" (1964), \"Atoman contro Killer\" (1965-66) di Roberto Diso e Santo D'Amico, \"Cosmik\" (1967) disegnato da Giorgio Chiaperotti, \"Jorgo\" (1969), \"Wampus\" (1969) ideato per il mercato francese da Marcel Navarro e disegnato da Lube (Luciano Bernasconi), \"Lak il giustiziere dello spazio\" (1970) di Raimar e Amapir.\nGiovanni Ticci nel 1963, dopo avere illustrato fumetti western e fantascientifici destinati al mercato statunitense, disegna su testi di Gian Luigi Bonelli la miniserie \"Judok\", una sorta di \"Tex dello spazio\" pubblicato nella Collana Rodeo. Dino Battaglia nel 1965 sul \"Corriere dei Piccoli\" pubblica \"I cinque della Selena\" su testi di Mino Milani, storia di fantascienza utopica con alieni buoni. Dal 1964 al 1966 viene pubblicato \"Kolosso\", con avventure ispirate a quelle del pi\u00f9 famoso Dick Fulmine che vedono un gigante muscoloso coinvolto in innumerevoli peripezie a sfondo comico, vissute nelle pi\u00f9 svariate epoche storiche e luoghi del mondo viaggiando con una macchina del tempo.\nDalla seconda met\u00e0 degli anni sessanta esplode anche in Italia il fenomeno delle eroine \"fantasexy\", sulla scia del successo della francese \"Barbarella\". In questo filone avventuroso-erotico - decisamente pi\u00f9 castigato in Italia rispetto all'estero - rientra \"Uranella\" (con un richiamo evidente alla collana fantascientifica italiana di maggiore successo), dal 1966 al 1968 su testi di Pier Carpi e disegni di Floriano Bozzi, con storie ambientate su sempre nuovi pianeti sconosciuti, ai confini tra fantascienza e fantasy; \"Uranella\" viene esportata anche in altri paesi europei tra cui Francia e Germania. Tra gli altri fumetti del filone fantasexy \"Alika\" (1965), \"Selene\" (1965), \"Gesebel\" (1966), \"Venus\" (1966), \"Astrella\" (1969), \"Destinazione Andromeda\" (1972) e \"Cosmine l'atomica del sesso\" (1973-1974), una ragazza robot in un futuro postatomico, con testi di Silverio Pisu e la partecipazione ai disegni per un numero di Milo Manara. Anche la pi\u00f9 nota \"Valentina\" di Guido Crepax nasce da un fumetto fantascientifico, \"Neutron\" (1965), soppiantando ben presto il protagonista maschile; e se \u00e8 vero che in seguito Valentina ritorna solo saltuariamente al genere fantascientifico, lo fa con storie sempre suggestive per l'originalit\u00e0 delle trame e per le ambientazioni oniriche (\"I sotterranei\", 1966; \"L'astronave pirata\", 1968).\nSporadici i casi di supereroi italiani che compaiono dopo la fine degli anni sessanta: gli ultimi di essi, entrambi del 1974, sono probabilmente \"Medium\", ideato da Rastignac (Romano Garofalo) su disegni di Giorgio Trevisan, in possesso di poteri mentali al limite del soprannaturale, e L'Ombra (da non confondere con l'omonimo personaggio di Pratt del 1964), ideato da Alfredo Castelli e Ferdinando Tacconi per il \"Corriere dei ragazzi\", con il potere dell'invisibilit\u00e0.\nNell'ambito umoristico, tra il 1969 e il 1970 appaiono sulla rivista \"Psyco\" le \"Storie dello spazio profondo\" su testi di Francesco Guccini e disegni di Bonvi (che scrive anche le due ultime delle sette storie, riadattando due racconti di Robert Sheckley), dove traspare la satira sociale e una visione pessimistica del futuro. Bonvi realizza poi, dal 1973 al 1979, le \"Cronache del dopobomba\", una serie di 43 brevi storie amare e sarcastiche che descrivono un mondo post apocalittico privo di qualsiasi speranza; le \"Cronache\" di Bonvi, rifiutate da vari editori, trovano pubblicazione e successo in Francia nel 1974. Guccini \u00e8 anche autore nel 1972 del pi\u00f9 noto ritratto post apocalittico del decennio con la sua canzone \"Il vecchio e il bambino\" (nell'album \"Radici\").\nNel 1971 appare nelle pagine de \"Il Giornalino\" delle Edizioni Paoline la serie \"Gli astrostoppisti\", scritta da Alfredo Castelli e disegnata da Nevio Zeccara. Le avventure umoristiche dei due protagonisti, che iniziano e terminano sempre al \"bar ai confini della galassia\", anticipano di sette anni quelle della celeberrima \"Guida galattica per gli autostoppisti\" di Douglas Adams. Sempre sul \"Giornalino\" appaiono dal 1976 le storie fantaspionistiche di \"Kriss Boyd\", di Fabio Fenzo e Nevio Zeccara, un agente segreto del futuro dotato di poteri paranormali.\nNel 1973 fa il suo esordio Roberto Bonadimani, l'unico fumettista italiano a dedicarsi esclusivamente al genere fantascientifico, venendo pubblicato dalla Editrice Nord e raccogliendo nel corso del decennio vari premi di settore, in particolare con la raccolta \"Cittadini dello spazio\" (1977) in cui mostra la sua predilezione per la creazione di mondi alieni; Bonadimani si dedica ai personaggi femminili con \"Uri\" (1977 su \"Robot\"), in cui descrive un popolo di amazzoni, e con \"Anyha\" del 1980, a sua volta un'amazzone.\nGuido Buzzelli, evolutosi come artista del fantastico e del perturbante con storie difficili e complesse, trova nel 1968 la fama in Francia, dove molte riviste accolgono a braccia aperte la sua opera di rottura, ricevendo poi la consacrazione anche in Italia con il premio Yellow Kid nel 1973, dove pubblica su \"Alter Alter\" (la sorella minore della rivista \"Linus\") \"La guerra videologica\" (1978), un racconto fantapolitico sul potere della televisione.\nUn raro fumetto che associa al genere fantascientifico il tema religioso \u00e8 \"Crist-031\", sceneggiato e disegnato da Giulio Bertoletti e pubblicato nel 1975, di cui esce solo il primo numero per le edizioni Universo.\nVerso la fine del decennio Magnus d\u00e0 vita a \"I Briganti\" (1978), una vasta saga avventurosa ambientata in un medioevo fantascientifico, ispirata a un capolavoro della letteratura cinese del XIV secolo.\nAnni ottanta: ritorno al fandom.\nGli anni ottanta si aprono con una situazione di crisi dovuta all'inflazione di pubblicazioni fantascientifiche verificatasi alla fine del decennio precedente, con opere spesso di scarsa qualit\u00e0 e originalit\u00e0 e un certo passaggio di lettori verso la fantasy e l'heroic fantasy, con l'interesse crescente per le opere di J. R. R. Tolkien e i giochi di ruolo.\nCon la chiusura nel 1979 della rivista \"Robot\", la fantascienza italiana - con particolare riferimento alla fantascienza sociologica sopravvissuta - \u00e8 come \"costretta alla clandestinit\u00e0\", rivolgendosi principalmente al mercato ristretto delle fanzine per appassionati, ancora una volta ciclostilate almeno fino all'avvento di Internet negli anni novanta. Le principali testate si chiamano \"Lucifero\", \"Intercom\" (nata nel 1979), \"TDS - The Dark Side\" (1981-1991) di Vercelli, fondata da Giampiero Prassi e diretta per un certo periodo da Franco Ricciardiello (futuro vincitore del Premio Urania), \"Un'ambigua utopia\" (1977-1982), dove si sviluppa la discussione su politica e fantascienza. In quegli anni come punto di riferimento di una larga parte del mondo culturale legato al fantastico e alla fantascienza diventa \"Dimensione Cosmica\", fanzine e in seguito rivista a tutti gli effetti, fondata nel 1978 da Michele Martino e in seguito diretta da Anna Rinopaoli e Renato Pestriniero.\nIntanto, senza pi\u00f9 un freno e un filtro costituito dalle esigenze commerciali degli editori, secondo Domenico Gallo \"si sviluppa una fantascienza radicale, oltraggiosa, orientata alla letteratura ufficiale per violentarla, deriderla, sussumerla, desiderarla come un corpo da amare.\" Tra i principali autori-attivisti di questi anni vi sono Daniele Ganapini, Gianluigi Pilu, Daniele Brolli, Claudio Asciuti e Domenico Gallo, a cui si aggiungono successivamente Franco Ricciardiello, Roberto Sturm e Danilo Santoni.\nAll'inizio degli anni ottanta si verifica dunque un boom della microeditoria amatoriale di fantascienza e si apre quella che Silvio Sosio ha definito \"l'era dei grandi club\", la terza fase storica del fandom. Se in precedenza le fanzine erano iniziativa di piccoli gruppi di tre o quattro persone, dopo la convention europea di Stresa del 1980 (la seconda che si svolge in Italia) nascono le grandi organizzazioni amatoriali, con centinaia di soci e sedi nelle grandi citt\u00e0; tra queste l'ANASF (Associazione Nazionale Amatori della SF) di Roma (1979) animata da Gianni Pilo, City a Milano, promosso soprattutto da Mario Sumiraschi, che pubblica numerose fanzine: \"L'Altro Spazio\" di Luigi Pach\u00ec, \"La Spada Spezzata\" (Silvio Sosio e Paolo Pavesi), \"Maelstrom\", \"Millennium\" e altre. Da costole dello Space Opera Club di Torino, promosso da Gianfranco Briatore (gi\u00e0 noto come autore con lo pseudonimo di John Bree), nascono lo Space O Club di Aosta (che attiva il premio Courmayeur) e lo Star Trek Italian Club (STIC), destinato a diventare nel 2001 il club ufficiale di Star Trek in Italia pubblicando la rivista cartacea \"Inside Star Trek Magazine\".\nOltre alle grandi organizzazioni prosegue l'attivit\u00e0 anche di club pi\u00f9 piccoli, che pubblicano a loro volta varie fanzine, che in questi anni passano dal ciclostile alle fotocopie e alla stampa offset, migliorando la grafica e cominciando ad adottare il desktop publishing dalla seconda met\u00e0 degli anni ottanta. Non mancano in ambito amatoriale le pubblicazioni umoristiche.\nNella seconda met\u00e0 degli anni ottanta l'attivit\u00e0 si concentra sulla creazione di numerosi premi letterari (in genere aperti a tutti i rami del fantastico), togliendo cos\u00ec spazio alle fanzine, che vedono un periodo di stasi.\nNel 1977 era nato il Premio Lovecraft (senza alcuna relazione con l'omonimo concorso organizzato da Delos Books dal 1994), ad opera di Gian Filippo Pizzo, con sponsor l'Editrice Nord, riservato a racconti di fantascienza, horror e fantasy, inediti o editi. Scomparso negli anni successivi, verr\u00e0 rilanciato da Pietro Borgo dal 1997 al 2008 col nome di premio Akery (dall'antico nome della citt\u00e0 di Acerra in cui viene bandito). Tra i pi\u00f9 importanti e longevi il Premio Courmayeur, per racconti brevi di genere fantastico, attivo fino al 2000 e promosso dal comune di Courmayeur in collaborazione con lo Space O club di Aosta e Keltia Editrice.\nNel 1986 l'epoca dei grandi club si avvia gi\u00e0 al tramonto e solo poche fanzine di fantascienza sono destinate a sopravvivere, mentre si verifica parallelamente una crescita dell'interesse intorno al fantasy. In tale ambito assume importanza il Premio Tolkien, organizzato dal 1980 al 1990 dall'editore Solfanelli di Chieti e presieduto per diversi anni da Oreste Del Buono.\nLa rivista \"Intercom\" \u00e8 tra le poche a proseguire le pubblicazioni (istituendo nel 1993 un omonimo premio letterario); dopo la chiusura di \"THX 1138\", Antonio Scacco fonda nel 1986 \"Future Shock\". Nascono anche altre riviste amatoriali, ma di breve durata.\nDal lato professionale, a partire dal 1984-1985 i principali editori, per una serie di circostanze, iniziano a dare spazio ai romanzi di qualit\u00e0 di autori italiani \"non realistici\", anche esordienti, che iniziano cos\u00ec a pubblicare in collane di narrativa generalista, senza particolari etichette, le proprie opere fantascientifiche, dell'orrore, gotiche e fantastiche. Dopo il poliziesco e lo spionaggio, alla fine del decennio anche generi del fantastico vengono dunque accettati a pieno titolo nelle collane dei maggiori editori. Stefano Benni pubblica nel 1983 \"Terra!\", una romanzo post apocalittico e satirico di successo, la prima di molte sue opere umoristico-fantascientifiche.\nEmerge anche un gruppo di giovani scrittrici, tra le quali anzitutto Daniela Piegai, che con \"Il mondo non \u00e8 nostro\" (1989) crea una versione tecnologica del \"Castello\" di Franz Kafka.\nFruttero &amp; Lucentini nel frattempo iniziano a pubblicare nel 1983 la collana I Massimi della Fantascienza (proseguita fino al 2004), una serie di grossi volumi in cui raccolgono i capolavori dei maggiori autori del passato (seppure senza apparato critico e ancora con le vecchie traduzioni); inizia anche un certo interesse anche per i \"precursori\", gli autori di narrativa fantastica e fantascientifica dimenticata dell'Ottocento e del primo Novecento, con le collane dell'editrice Solfanelli, che pubblica il maggior numero di opere italiane contemporanee.\nNegli anni ottanta la casa editrice Nord nella sua collana Cosmo Argento persegue con costanza la proposta di autori italiani di fantascienza pubblicando vari romanzi.\nSta giungendo nel frattempo il cyberpunk - nato negli Stati Uniti nella prima met\u00e0 degli anni ottanta - che per\u00f2 si sviluppa in Italia pi\u00f9 tardi, soprattutto dagli inizi del decennio successivo.\nCinema e televisione.\nNel 1981 viene istituito a Roma il Fantafestival (Mostra internazionale del cinema di fantascienza e del fantastico), mentre l'anno successivo chiude lo storico Festival del film di fantascienza di Trieste.\nNell'ambito del cinema popolare si verifica agli inizi degli anni ottanta un tentativo di costruire una \"nuova fantascienza all'italiana\" sull'imitazione di fortunati film americani a partire da \"Guerre stellari\", spesso mischiato al post-apocalittico e al nuovo horror italiano. Il filone cinematografico post apocalittico, prodotti sulla scia dei film di successo di \"Mad Max\" e sul mito dell'anarchia e della violenza nei ghetti metropolitani, dura per\u00f2 pochi anni; tra i registi vede Enzo G. Castellari (\"1990 - I guerrieri del Bronx\", \"I nuovi barbari\" del 1982 e \"Fuga dal Bronx\" del 1983), Sergio Martino (\"2019 - Dopo la caduta di New York\", del 1983). Antonio Margheriti gira \"Il mondo di Yor\" (1983), coprodotto dalla Rai TV e tratto dal fumetto argentino \"Yor, il cacciatore\" di Juan Zanotto e Ray Collins, una storia di science fantasy; Lucio Fulci gira \"I guerrieri dell'anno 2072\" (1984).\nUmberto Tozzi nel 1982 con la hit di successo \"Eva\" canta un messaggio di speranza sullo sfondo di uno scenario apocalittico postatomico.\nNella seconda met\u00e0 del decennio il successo internazionale di \"Terminator\" e \"RoboCop\" dissemina nel cinema italiano una serie di cloni a basso e bassissimo costo a base di androidi, cyborg e viaggi nel tempo. Alla fine degli anni ottanta il filone - che ha stentato a caratterizzarsi come \"genere\" - entra inevitabilmente in crisi, seguito da tutto il cinema italiano. Il decennio si chiude con l'ultimo film fantascientifico di Margheriti/Dawson, \"Alien degli abissi\" (1989), un fanta-horror dai toni ecologisti. Lo stesso regista ha girato due anni prima per la Rai - su un progetto di Renato Castellani - lo sceneggiato televisivo \"L'isola del tesoro\" (1987), trasposizione fantascientifica del romanzo di Stevenson ambientata nello spazio. Primo kolossal interamente prodotto dalla Rai, \"L'isola del tesoro\" - girato con un cast internazionale e un budget ben superiore a quello di ogni altra produzione fantascientifica italiana per il cinema o la televisione - tuttavia rimane largamente ignorato, anche nella stessa televisione italiana.\nFumetto negli anni ottanta.\nNasce nel 1982 \"Martin Myst\u00e8re\", il \"detective dell'impossibile\" ideato da Alfredo Castelli su disegni di Giancarlo Alessandrini ed edito da Sergio Bonelli Editore, che si muove in quell'area ai confini tra scienza e fantascienza soprannominata \"archeologia misteriosa\", definita dai best seller di Peter Kolosimo ed Erich von D\u00e4niken negli anni sessanta e settanta. Le sue storie puntigliosamente documentate spaziano ampiamente tra miti antichi e moderni e ricerca storica, Atlantide e altri continenti perduti, UFO e Uomini in nero, teorie del complotto e parapsicologia. Pubblicato da oltre 35 anni, \u00e8 uno dei pi\u00f9 longevi fumetti italiani, venendo tradotto in numerose lingue, inclusa una miniserie negli Stati Uniti edita da Dark Horse nel 1999.\nDal 1980 fino al 1986 sulla rivista \"Frigidaire\" vede la luce la seconda incarnazione di \"Ranxerox\", con i testi dell'ideatore Stefano Tamburini e i disegni di Tanino Liberatore, nato nel 1978 con i disegni di Andrea Pazienza. Il protagonista \u00e8 un robot con sembianze umane costruito da pezzi di una fotocopiatrice, dotato di una grande forza fisica e di una feroce violenza. Secondo Valerio Evangelisti, \"Ranxerox\" precorre il cyberpunk, \"ponendone i presupposti prima che approdasse in Italia e anticipando di un bel po' le atmosfere di \"Blade Runner\"\".\nAnche altre riviste, sulla scia del successo della francese \"M\u00e9tal Hurlant\", si rivolgono al fantastico, come \"Totem\", nata nel 1980, che predilige storie brevi e pubblica per\u00f2 pochi autori italiani. Di l\u00ec a poco, nel 1981, esce la versione italiana di \"M\u00e9tal Hurlant\", edita per tre anni.\nNegli anni ottanta Magnus d\u00e0 vita a uno dei suoi personaggi pi\u00f9 riusciti con \"Milady nel 3000\" (1980-1984), che mescola cultura cinese con ambientazioni alla \"Flash Gordon\", erotismo e tecnologia, facendo il ritratto di un futuro non ipertrofico e ipertecnologico, quanto piuttosto aristocratico e decadente; il fumetto viene pubblicato anche in lingua francese su \"M\u00e9tal Hurlant\". Nel 1985 Paolo Eleuteri Serpieri d\u00e0 avvio alla serie post apocalittica \"Morbus Gravis\" che ha per protagonista la sensuale Druuna, una serie caratterizzata da contenuti di sesso e violenza molto espliciti, proseguita fino al 2004 e tradotta in pi\u00f9 lingue.\nNel 1980 appare a puntate sulle pagine de \"Il Giornalino\" delle Edizioni Paoline \"Ulix\", capolavoro fumettistico di Alfredo Brasioli, storia densa di metafore ambientata in un futuro post apocalittico ispirata all\"Odissea\"; nel 1987 sulla stessa rivista \u00e8 la volta di \"Paulus\", disegnato da Gianni de Luca su testi di don Tommaso Mastrandrea, versione fantascientifica della storia di Paolo di Tarso ambientata in un lontano futuro dominato da un impero galattico, una delle pi\u00f9 originali storie del maestro de Luca e l'opera pi\u00f9 ambiziosa della sua carriera.\nAnni novanta.\nL'ondata cyberpunk.\nL'ondata del cyberpunk, dopo i primi articoli su riviste specializzate, emerge nei media generalisti italiani a partire dal 1989; nel 1990 esce \"Cyberpunk - Antologia di testi politici\" curata da Raffaele Scelsi, che diventa rapidamente il testo di riferimento. Il cyberpunk italiano si sviluppa dunque soprattutto nella prima met\u00e0 degli anni novanta, anche grazie all'edizione italiana della rivista \"Isaac Asimov's Science Fiction Magazine\" - passata nel corso degli anni ottanta per varie editrici - che tra il 1993 e il 1995 viene diretta da Daniele Brolli in chiave esplicitamente cyber. La tendenza emergente trova spazio nelle pubblicazioni della casa editrice cooperativa Shake edizioni underground di Milano, che pubblica dal 1986 al 1998 la rivista \"Decoder\" promossa da Primo Moroni, e nella prima met\u00e0 degli anni novanta viene esplorato nelle pubblicazioni dell'editrice Synergon di Bologna, con opere di Pino Blasone, Pina D'Aria, Vanni De Simone e Lorenzo Miglioli. La Shake, attenta alle nuove forme di comunicazione, fa uscire varie opere pensate per il video e distribuite in VHS, come la videozine \"Cyperpunk\", avvia nel 1991 una BBS cyberpunk all'interno della rete FidoNet e nel 1992 al centro sociale Conchetta d\u00e0 vita al primo esperimento italiano di televisione interattiva. Poco dopo, a met\u00e0 degli anni novanta, si ha l'esplosione anche in Italia di Internet con la diffusione del World Wide Web.\nNicoletta Vallorani d\u00e0 vita a un breve ciclo di successo con il noir cyberpunk \"Il cuore finto di DR\" (1992; premio Urania, tradotto in Francia da Gallimard) e il seguito \"DReam box\" (1997). Alessandro Vietti esordisce nel 1996 vincendo l'ultimo Premio Cosmo con \"Cyberworld\".\nNel 1999, come a conclusione di questa fase storica, esce \"Sangue sintetico - Antologia del cyberpunk italiano\" con racconti di Vittorio Catani, Franco Forte, Domenico Gallo, Francesco Grasso, Alberto Henriet, Franco Ricciardiello, Danilo Santoni, Roberto Sturm (curatore della raccolta) e, soprattutto, Giuseppe De Rosa ed Emiliano Farinella.\nCi sono tuttavia le eccezioni. Paolo Aresi continua il suo discorso di ritorno umanistico allo spazio con un altro romanzo pubblicato dalla Nord nella seria Cosmo Argento: \"Il giorno della sfida\" non rimuove le suggestioni informatiche, ma punta decisamente la sua attenzione sul rapporto tra l'uomo e il cosmo.\nDopo l'esaurirsi della lunga onda cyberpunk, alle soglie del nuovo millennio vari autori italiani, non trovando altre valide alternative nella fantascienza, passano ad altri generi, come il noir (nel caso di Sturm), l'horror o l'urban fantasy.\nI premi Urania.\nDal 1989, interrompendo un lungo periodo di 35 anni in cui non aveva pi\u00f9 pubblicato autori italiani, la collana Urania di Mondadori istituisce il Premio Urania, vinto nella sua prima edizione da Vittorio Catani con \"Gli universi di Moras\". Il premio diviene, grazie alla diffusione della collana, il principale concorso letterario per autori italiani di fantascienza, scoprendo e lanciando nel corso degli anni novanta autori come Nicoletta Vallorani (\"Il cuore finto di DR\", 1993), Luca Masali (\"I biplani di D'Annunzio\", 1996), Massimo Mongai (\"Memorie di un cuoco d'astronave\", 1997), Francesco Grasso (\"Ai due lati del muro\", 1992; \"\", 2000), Massimo Pietroselli (\"Miraggi di silicio\", 1995), ma soprattutto Valerio Evangelisti con \"Nicolas Eymerich, inquisitore\" (1994). Evangelisti \u00e8 colui che realizza le maggiori vendite dell'intera collana con la sua serie di romanzi sull'inquisitore Eymerich - in continua contaminazione tra fantascienza e gotico, romanzo storico e horror - divenendo l'autore italiano di fantascienza di maggiore successo e riuscendo a conquistare un pubblico molto pi\u00f9 vasto di quello legato al genere.\nAttivo anche nel campo della critica letteraria e sociale, Valerio Evangelisti \u00e8 inoltre uno dei precursori, dopo Vittorio Curtoni, della comunit\u00e0 telematica fantascientifica italiana come assiduo frequentatore di sf.ita, la conferenza FidoNet dedicata alla fantascienza. Fonda inoltre nel 2000 la webzine \"Carmilla on line\", inizialmente pubblicata su carta, dedicata alla critica sul fantastico utilizzando un'ottica politica di sinistra radicale.\nUn'altra rivista semiprofessionale che nasce negli anni novanta \u00e8 \"Settimo Inchiostro\", edita dal club torinese Altroquando; ma verso la met\u00e0 del decennio si avvia nel fandom la nuova fase, quella telematica, che ne permette una diffusione molto pi\u00f9 ampia. Nel 1994 viene infatti distribuita nella rete delle BBS la rivista elettronica \"Delos Cyberzine\", curata da Silvio Sosio e Luigi Pach\u00ec, che dall'aprile dell'anno successivo diventa una delle prime riviste sul World Wide Web in Italia assumendo il nome di \"Delos Science Fiction\". Nel 1997 esordiscono in rete \"Metropolis\", curata da Giuseppe Ferri e Maurizio Scarabelli, e il \"Corriere della Fantascienza\" lanciato da Luigi Pach\u00ec. Nel 1998, dopo quasi vent'anni di vita su carta, si trasferisce in rete anche la decana delle fanzine italiane, \"Intercom\", proseguendo la sua attivit\u00e0 per un ulteriore decennio, fino al 2010.\nCinema e fumetto negli anni novanta.\nNel gennaio 1991 esce l'unica rivista italiana a fumetti esclusivamente dedicata alla fantascienza, \"Cyborg\", una pubblicazione d'avanguardia edita dalla Star Comics che riserva una speciale attenzione per il cyberpunk e dura sette numeri. Nell'agosto dello stesso anno fa il suo esordio la serie \"Nathan Never\" di Medda, Serra &amp; Vigna, albo edito da Sergio Bonelli Editore che gi\u00e0 pubblicava \"Martin Myst\u00e8re\". Nathan Never \u00e8 una sorta di investigatore in un mondo futuro distopico con atmosfere noir che ricorda da vicino il film \"Blade Runner\" e le sue storie a intreccio poliziesco toccano un po' tutti i temi e i generi della fantascienza, dalla space opera al filone apocalittico al cyberpunk, citando invariabilmente, nella trama o nei personaggi, opere classiche della fantascienza letteraria, cinematografica o fumettistica. Edito da oltre venticinque anni, \"Nathan Never\" diviene la principale e pi\u00f9 longeva serie di fumetti di genere fantascientifico in Italia e d\u00e0 vita a vari \"spin-off\", tra cui \"Legs Weaver\" (1995-2005). Il personaggio di Nathan Never viene parodiato nella serie umoristica di successo \"Arthur King\" (1993) di Lorenzo Bartoli e Andrea Domestici. La Bonelli dal 1992 al 1999 pubblica inoltre \"Zona X\", nato come spin off di \"Martin Myst\u00e8re\" (che ospita varie miniserie tra cui \"Legione stellare\" e \"Robinson Hart\"); \"Brendon\" (dal 1998), un post apocalittico orientato al fantasy-horror ambientato in un futuro simil medioevale, e dal 1999 al 2004 \"Jonathan Steele\", una contaminazione science fantasy (serie proseguita da Star Comics fino al 2008). La Star Comics pubblica \"Lazarus Ledd\" di Ade Capone, il pi\u00f9 longevo bonellide non edito dalla Bonelli, uscito regolarmente dal 1992 fino al 2006, e \"Hammer\", ideato da Riccardo Borsoni, Giancarlo Olivares, Mario Rossi, Gigi Simeoni e Stefano Vietti, tra il 1994 e il 1996.\nSe negli anni novanta la produzione fantascientifica in Italia \u00e8 relativamente florida nel fumetto, nel settore del cinema invece si arresta quasi completamente e poche pellicole vanno oltre il B-movie o la commedia. L'unica e notevole eccezione \u00e8 \"Nirvana\" del 1997 di Gabriele Salvatores, una coproduzione italo-francese con un cast internazionale, uso massiccio gli effetti speciali generati al computer e una trama fortemente ispirata agli stereotipi del cyberpunk. Nonostante una pi\u00f9 tiepida accoglienza da parte della critica rispetto ai suoi film precedenti, \"Nirvana\" diventa il pi\u00f9 grande successo commerciale del regista e il film drammatico di fantascienza prodotto in Italia di maggiore successo.\nUcronia, fantapolitica e fantafascismo.\nNel variegato panorama della narrativa fantascientifica italiana non manca il filone dell'ucronia, chiamata anche - a seconda della tradizione letteraria - \"fantastoria\", \"storia controfattuale\" oppure - come proposto da Umberto Eco - \"allostoria\", che descrive lo sviluppo degli eventi che si sarebbero potuti verificare se un determinato avvenimento storico fosse andato diversamente, incrociandosi spesso con la fantapolitica. L'ucronia nella letteratura italiana ha visto un limitato sviluppo rispetto a quella francofona o anglosassone.\nUno dei principali autori italiani che si sono dedicati a questo filone \u00e8 Pierfrancesco Prosperi (\"Seppelliamo re John\", 1973; \"Garibaldi a Gettysburg\", 1993), anche se non mancano alcuni precedenti, tra i quali \"Storia della Toscana sino al principato\" dell'accademico Lorenzo Pignotti (pubblicato postumo nel 1813), che immagina cosa sarebbe potuto succedere se Lorenzo il Magnifico non fosse morto nel 1492, il gi\u00e0 citato \"Lo zar non \u00e8 morto\" del 1929 scritto dai Dieci, un collettivo di futuristi e scrittori d'avanguardia, oltre a un romanzo postumo di Guido Morselli, \"Contro-passato prossimo\" (1974), nel quale immagina che la prima guerra mondiale sia stata vinta dall'Impero austro-ungarico che conseguentemente si riannette l'Italia settentrionale.\nAnche le prime opere di Luca Masali, autore che si caratterizza per un'attenta ricostruzione del contesto storico, sono ucroniche: una trilogia di romanzi inaugurata con \"I biplani di D'Annunzio\" (1995), ambientati durante una Grande Guerra rivisitata, che non si conclude nel 1918 ma, a causa di interferenze dal futuro, continua negli anni venti.\nTra religione e fantapolitica, Ferruccio Parazzoli con \"1994 - La nudit\u00e0 e la spada\" (1990) immagina di scrivere nel 2015, dopo un ventennio dal fatto cruciale di fine millennio: la fine cruenta del cristianesimo a causa di un colpo di Stato avvenuto nel 1994; in \"Ascolta, Israele\" (1991) Ugo Bonanate immagina un passato alternativo in cui il giudaismo \u00e8 rimasta la sola religione dell'Occidente.\nRiscuotono un buon successo i romanzi di Tullio Avoledo, a partire dal caso letterario \"L'elenco telefonico di Atlantide\" del 2003, che mescolano in proporzioni variabili thriller, fantascienza ucronica, distopia, cospirazionismo e urban fantasy alla Neil Gaiman. Dal momento che le sue opere vengono presentate come thriller, un genere accolto pi\u00f9 favorevolmente della fantascienza da parte dell'establishment culturale, Avoledo \u00e8 uno dei pochi autori che riescono a raggiungere un pubblico vasto e a concorrere a premi letterari \"mainstream\".\nA cavallo tra gli anni novanta e i duemila in Italia, dove il periodo pi\u00f9 controverso e discusso della storia recente rimane il fascismo, molte opere ucroniche tendono a prendere spunto da esso e a cercare punti di divergenza dalla storia conosciuta: per esempio, immaginando cosa sarebbe successo se l'Italia di Mussolini non fosse entrata in guerra. Si costituisce cos\u00ec alle soglie degli anni duemila un filone narrativo definito, con varie polemiche, \"fantafascismo\", dal titolo di un'antologia del 2000 curata da Gianfranco De Turris, \"Fantafascismo! Storie dell'Italia ucronica\".\nTra i principali esempi di questo filone - anticipato dal romanzo satirico \"Benito I imperatore\" del 1950 di Marco Ramperti - vi sono i romanzi della trilogia di \"Occidente\" di Mario Farneti (dal 2001 al 2006), in cui Mussolini decide di dichiarare la terza guerra mondiale e conquistare l'intero pianeta; \"Nero italiano\" di Giampietro Stocco (2003), in cui l'Italia non \u00e8 entrata in guerra nel 1940 e il regime fascista prosegue integro fino al 1975; e \"L'inattesa piega degli eventi\" di Enrico Brizzi del 2008, in cui l'Italia fascista non si schiera al fianco della Germania nazista nella seconda guerra mondiale; a questi si aggiungono vari racconti inclusi nelle raccolte curate da De Turris, riconosciuto esperto di letteratura fantastica e vicino alla destra spiritualista evoliana. A differenza degli scrittori ucronici anglosassoni, quasi tutti gli autori italiani citati - secondo \u0141. J. Berezowski - \"tentano di dimostrare l'Italia fantafascista come uno stato potente, ben sviluppato, militarizzato, dotato di una forte rappresentanza politica e ampie ambizioni imperialistiche\", tuttavia alcuni cercano nelle loro opere ucroniche di smussarne il carattere razzista, prevaricatore, antidemocratico e illiberale, mettendo contemporaneamente al centro - secondo Emiliano Marra - elementi minoritari della storia del regime, come il dannunzianesimo, il tradizionalismo di Evola, lo \"spirito legionario\". La narrativa immaginativa diventa cos\u00ec uno strumento di indagine storica \"alternativa\" priva dei vincoli e del rigore tipici della storiografia e viene vista come un potenziale veicolo di propaganda politica. Vari autori del \"fantafascismo\" divengono cos\u00ec oggetto di accuse di falso storico, interpretazioni arbitrarie dei fatti storici o revisionismo storico, a volte di criptofascismo e non mancano pesanti critiche alla stessa qualit\u00e0 letteraria dei loro scritti.\nIl filone viene ironizzato con \"Il fascio sulle stelle di Benito Mussolini\" (2005) di Massimo Mongai - in cui s'immagina un Mussolini alternativo divenuto mediocre scrittore di fantascienza invece che Duce - e parodiato nel film del 2006 \"Fascisti su Marte\" di Corrado Guzzanti e Igor Skofic, tratto dagli omonimi sketch realizzati da Guzzanti all'interno del programma televisivo \"Il caso Scafroglia\" (2002), in una satira politica sia dell'Italia fascista sia del governo Berlusconi II, girata nello stile tipico dei cinegiornali dell'Istituto Luce.\nDagli anni duemila.\nNel 2000 rinasce a Trieste, col nome di Science Plus Fiction, il Festival internazionale del film di fantascienza, dopo una lunga pausa di 18 anni; nel 2002 istituisce il premio alla carriera Urania d'Argento (in collaborazione con Urania di Mondadori) che nel corso delle successive edizioni verr\u00e0 consegnato a registi italiani quali Pupi Avati, Dario Argento e Gabriele Salvatores.\nAlle soglie degli anni duemila nasce una collana diretta concorrente di Urania che esce nelle edicole, Solaria edita dalla Fanucci dal 1999, che istituisce anche un premio letterario ma che ha vita breve, a causa della crisi che colpisce il settore. Anche la collana storica Urania risente della crisi e nel 2004 dimezza le pubblicazioni, diventando da quindicinale a mensile.\nLa rivista \"Robot\", sempre diretta da Vittorio Curtoni, riprende nel 2003, dopo quasi un quindicennio di silenzio, le sue pubblicazioni, conquistando alcuni riconoscimenti a livello europeo; la rivista bandisce tuttora il Premio Robot per racconti inediti, originariamente inaugurato nel 1976. Viene pubblicata dalla Delos Books, una casa editrice specializzata in fantascienza, fantastico e giallo fondata nello stesso anno da Silvio Sosio, Franco Forte e Luigi Pach\u00ec dalle ceneri della precedente editrice Solid. Alla Delos Books si unisce nel 2005 anche Gianfranco Viviani, gi\u00e0 fondatore della Nord e delle sue trentennali collane Cosmo, andando a dirigere una delle uniche collane di fantascienza rimaste sul mercato, Odissea Fantascienza.\nNel frattempo Giovanni De Matteo, Premio Urania 2007 con Sezione \u03c0\u00b2, Sandro Battisti, Premio Urania 2014 con L'impero restaurato e Marco Milani fondano il movimento del connettivismo, il quale, sulla scia del cyberpunk, si propone di coniugare estrapolazione scientifica e speculazione sociale in una sintesi che non disdegna le sperimentazioni tipiche dell'avanguardia. Il gruppo pubblica dal 2005 al 2015 la rivista \"NeXT\". Esponenti di spicco sono Lukha B. Kremo, Premio Urania 2015 con Pulphagus\u00ae e Francesco Verso Premio Urania 2009 con \"E-Doll\" e nel 2015 con \"Bloodbusters\". Tutti riuniti, in anni diversi, dalla casa editrice kipple Officina Libraria.\nIn precedenza, Lanfranco Fabriani nel 2001 vince il Premio Urania con il romanzo \"Lungo i vicoli del tempo\" e nel 2004 replica il premio con il seguito \"Nelle nebbie del tempo\". Due volte premiato anche Donato Altomare - con \"Mater Maxima\" (2001) e \"Il dono di Svet\" (2008) - e Alberto Costantini, con \"Terre accanto\" (2003) e \"Stella cadente\" (2006). Anche di Dario Tonani vengono pubblicati tre romanzi su Urania, uno su Millemondi e uno su Jumbo (primi volumi delle due collane interamente dedicati a un autore italiano). Nel 2010 \u00e8 un editore generalista, Mursia, a pubblicare il romanzo postapocalittico \"L'amore al tempo dei treni perduti\" di Paolo Aresi.\nNel 2007 Luigi Petruzzelli fonda una casa editrice specializzata in fantascienza, le Edizioni Della Vigna e assieme ad altri esperti interviene nel 2013 a Varese nel primo corso universitario in Italia ufficialmente dedicato alla fantascienza.\nNel 2018 dopo anni di assenza torna anche \"Dimensione Cosmica\": Marco Solfanelli, figlio del primo editore, ne affida la direzione congiunta a Gianfranco de Turris e al giornalista e scrittore Adriano Monti-Buzzetti.\nNell'ambito del fumetto, sono soprattutto le miniserie a caratterizzare le nuove produzioni della Bonelli: \"Gregory Hunter\" (2001-2002) di Antonio Serra ed Elena Pianta, ispirato ai classici della space opera; \"Brad Barron\" (2005-2006) di Tito Faraci e Fabio Celoni, basato sul cinema d'invasione degli anni cinquanta; \"Lilith\" (dal 2008) di Luca Enoch, con viaggi nel tempo; \"Greystorm\" (2009-2010) di Antonio Serra e Gianmauro Cozzi, ispirato ai romanzi scientifici di Verne; \"Orfani\" (dal 2013), post apocalittico di Roberto Recchioni ed Emiliano Mammucari, che ha visto varie prosecuzioni. Nel 2000 gli italiani Alessandro Barbucci e Barbara Canepa creano per il mercato francese \"Sky Doll\", ambientato in un futuro dalle atmosfere decadenti. Nel 2002 escono \"Ines la ragazza pneumatica\" di Celestino Pes e Roberto Baldazzini, caratterizzata da un'ambientazione distopica, e \"Morgana\" di Luca Enoch e Mario Alberti, commistione science fantasy (o \"tecno-fantasy\"), anche questa pensata per il mercato francese e tradotta anche in Spagna, Portogallo, Germania, Stati Uniti. Stefano Vietti nel 2006 idea \"NEXT 02\", un mecha, per \"Il Giornalino\".\nLa fantascienza online.\nCon l'eccezione di Urania, con la fine del secondo millennio la letteratura di fantascienza \u00e8 praticamente scomparsa dalle edicole italiane, dopo avere ceduto molto terreno ai generi fantasy e horror che l'avevano gi\u00e0 spodestata dalle librerie. Il ruolo di riviste come \"Robot\" (tuttora pubblicata) \u00e8 stato parzialmente ripreso dalle pubblicazioni sul web (riviste professionali e webzine), che raggiungono migliaia di lettori. Le pi\u00f9 popolari sono \"Delos\" e il \"Corriere della Fantascienza\", che sono parte del portale Fantascienza.com, e \"Intercom\".\nLe riviste online raggiungono non soltanto il tradizionale lettore della narrativa di fantascienza, ma coinvolgono anche chi \u00e8 appassionato a questo genere in altre forme, come cinema, fumetti e soprattutto serie televisive. In questo senso le riviste online contribuiscono in qualche misura ad avvicinare alla letteratura chi non la conosceva, dando un impulso, anche se di proporzioni tutte da verificare, allo sviluppo di nuove generazioni di lettori.\nSiti web, blog, forum, newsgroup e mailing list, poi i social network contribuiscono inoltre in questa direzione grazie alla creazione di grandi comunit\u00e0 di appassionati e al conseguente scambio di esperienze e di consigli di lettura, allargando quello che prima degli anni novanta era, sebbene in misura molto minore e qualitativamente diversa, il fenomeno del fandom."}
{"id": "4948534", "revid": "643662", "url": "https://it.wikipedia.org/wiki?curid=4948534", "title": "Oleksiy Antonov", "text": ""}
{"id": "4948535", "revid": "643662", "url": "https://it.wikipedia.org/wiki?curid=4948535", "title": "Ucha Lobjanidze", "text": ""}
{"id": "4948540", "revid": "1543377", "url": "https://it.wikipedia.org/wiki?curid=4948540", "title": "Nonteismo", "text": "Con nonteismo si identifica un termine che copre una gamma di posizioni, religiose e non religiose, caratterizzate dall'assenza o dal rifiuto del teismo o di qualsiasi credenza relativa a un dio o dei personali. \u00c8 divenuto un termine generico atto a riassumere posizioni distinte e talvolta persino mutualmente esclusive accomunate da un approccio naturalistico come l'agnosticismo, l'ignosticismo, lo scetticismo e l'ateismo. Il termine nonteismo \u00e8 in uso in settori dell'apologetica cristiana e della teologia liberale generale. Talvolta utilizzato come sinonimo di \"ateismo\", pu\u00f2 inoltre includere posizioni legate alla credenza in divinit\u00e0 non personali, come il deismo e il panteismo.\nIl nonteismo pu\u00f2 esprimersi in diversi modi. L'ateismo forte \u00e8 la credenza \u2013 positiva in senso filosofico \u2013 secondo cui non esiste un dio. D'altra parte, chiunque non pensi all'esistenza di una divinit\u00e0 pu\u00f2 essere definito un ateo debole o, pi\u00f9 specificamente, implicitamente ateo. Inoltre, altri qualificati tipi di nonteismo sono spesso noti come agnosticismo: l'agnosticismo forte \u00e8 il pensiero per cui \u00e8 impossibile per gli uomini sapere se esiste o meno un dio. Tale tipo di agnosticismo presenta una credenza pi\u00f9 precisa rispetto a quella dell'agnosticismo debole, che \u00e8 la convinzione secondo la quale l'esistenza di una divinit\u00e0 non ci \u00e8 nota, ma non necessariamente inconoscibile. Il filosofo Anthony Kenny distingue tra agnostici, i quali considerano l'affermazione \"Dio esiste\" incerta, e i noncognitivisti teologici, che considerano ogni discussione su Dio insignificante. Alcuni agnostici, comunque, non sono nonteisti ma piuttosto teisti agnostici.\nAltre opinioni filosofiche connesse all'esistenza della divinit\u00e0 sono l'ignosticismo e lo scetticismo. A causa delle differenti definizioni del termine \"dio\", una persona potrebbe essere atea nei termini di certe concezioni della divinit\u00e0, rimanendo tuttavia agnostico secondo altri.\nOrigine e definizione.\nL'Oxford English Dictionary (2007) non presenta una voce relativa al nonteismo o al non-teismo; tuttavia ve ne \u00e8 una riguardante il \"non-teista\", definito come \u00abUna persona che non \u00e8 teista\u00bb, e un'altra che riporta l'aggettivo \"non-teistico\".\nUn uso iniziale del termine \"non-teismo\" si fa risalire a George Holyoake nel 1852.\nReligioni nonteistiche.\nTradizioni di pensiero nonteistico hanno influenzato: buddismo, cristianesimo, induismo, raeliani, ebraismo laico umanista, unitariani universalisti."}
{"id": "4948542", "revid": "767487", "url": "https://it.wikipedia.org/wiki?curid=4948542", "title": "Rene Pauritsch", "text": ""}
{"id": "4948563", "revid": "116269944", "url": "https://it.wikipedia.org/wiki?curid=4948563", "title": "Silvestro Dandolo", "text": "Biografia.\nNacque da nobilissima famiglia veneziana, che aveva dato numerosi Dogi della Repubblica di Venezia. Entr\u00f2 in marina come \"Nobile di nave\" sotto il comando del provveditore Angelo Emo e all'et\u00e0 di venti anni, dopo alcune spedizioni e crociere, fu proposto per incarichi pi\u00f9 alti, accedendo al grado di \"Luogotenente di nave\" e venendo nominato comandante di fregata.\nIn seguito fu promosso \"Governatore di nave\" e, nel 1797, posto al comando del \"Vittoria\", un grosso vascello di linea. Nel frattempo, svolse anche funzioni di provveditore reggente dell'isola di Cerigo e, in seguito, fu eletto esecutore del Magistrato alle Acque. Quando i Francesi entrarono in citt\u00e0 ed ebbe fine la Repubblica, Dandolo abbandon\u00f2 la Marina e si ritir\u00f2 a vita privata.\nNel 1800 l'imperatore Francesco II gli offr\u00ec il comando della fregata \"Bellona\", sulla quale Pio VII avrebbe dovuto viaggiare da Venezia a Pesaro; tale proposta fu accettata da Dandolo, che dopo decise di rimanere al servizio della . Sotto bandiera imperiale si distinse nella difesa di Venezia contro i francesi (1805) e venne promosso al grado di vice-ammiraglio. Dopo il ritorno dei francesi e la creazione del Regno d'Italia filo-francese, fu integrato nella marina italica e prese parte a numerose azioni, comandando la flottiglia del Lido, la divisione delle forze navali mobili dell'Adriatico e la squadra navale delle Isole Ionie.\nDopo il Congresso di Vienna, tornati gli Austriaci egli torn\u00f2 sotto la loro bandiera, prima come preposto dell'Arsenale Marittimo, poi come comandante della divisione navale del Mediterraneo e, quindi, come responsabile di una squadra navale assegnata alla protezione dei traffici mercantili.\nNel 1832 venne nominato alla conduzione della squadra navale austriaca nel Mediterraneo Orientale, che guid\u00f2 fino al 1838. Fu anche presidente delle commissioni scientifiche della marina veneto-austriaca in Venezia, con funzioni di sorveglianza sul Collegio di\nMarina. Venne quindi nominato luogotenente al comando supremo della marina presso l'arciduca Federico e, nel 1847, per poco pi\u00f9 di un mese, gli succedette quale comandante in capo della marina imperiale austriaca.\nMor\u00ec in quello stesso anno."}
{"id": "4948564", "revid": "110157", "url": "https://it.wikipedia.org/wiki?curid=4948564", "title": "Chiesa di Maria Santissima della Misericordia (Foggia)", "text": "La chiesa di Maria Santissima della Misericordia, popolarmente indicata anche come \"Chiesa dei morti\" \u00e8 un edificio sacro sito a Foggia, in piazza Purgatorio. \nStoria.\nLa chiesa fu eretta nel 1650 ed era sede della confraternita dei Bianchi e dei Morti. \nRisulta costruita su strutture ipogee, costituite da numerosi archi, sotterranei rispetto agli edifici, ma a livello con la piazza antistante il museo civico, che presenta un notevole dislivello con la principale strada del centro (via Arpi): queste strutture sono state interpretate come appartenenti al \"palatium\" dell'imperatore Federico II di Svevia, infatti la chiesa risulta costruita su di una collinnetta.\nL'edificio \u00e8 stato sottoposto ad un lungo restauro terminato nel 2012 ed \u00e8 stata riaperta al culto il 25 aprile 2014, con una messa officiata dall'arcivescovo della diocesi Foggia-Bovino, Francesco Pio Tamburrino.\nDescrizione.\nLa facciata \u00e8 decorata con un festone fermato da alcune riproduzioni di ossa umane intrecciate a teschi.\nL'interno \u00e8 a navata unica, coperta da un soffitto ligneo a cassettoni, ad opera di Antonio Fontana (1683). Uno stemma al centro del soffitto raffigura un grifone su scudo a fondo giallo e innesti con teschi umani.\nL'altare maggiore in marmi policromi \u00e8 decorato con statue di \"San Michele Arcangelo\" a sinistra e dell\"Angelo custode\" a destra, attribuiti a Lorenzo Vaccaro (artista napoletano esponente del periodo tardo-barocco). Sullo stesso altare, il dipinto della \"Madonna della Misericordia\", di scuola napoletana. Un \"Ecce Homo\" attribuito a Guido Reni \u00e8 presente sulla parte alta del maestoso altare in marmi policromi. La tela ospitata al centro dell'altare, raffigurante Santa Maria della Misericordia, fu trafugata durante il trentennio di chiusura della chiesa. Lungo le pareti laterali, quattordici grandi tele rappresentano le opere di misericordia corporali e spirituali, attribuite a Benedetto Brunetti (XVII secolo)."}
{"id": "4948565", "revid": "36426", "url": "https://it.wikipedia.org/wiki?curid=4948565", "title": "John McAleese", "text": "Biografia e carriera militare.\nJohn Thomas McAleese nacque a Stirling, in Scozia, il 25 aprile 1949 e crebbe Laurieston. Dopo aver lasciato la scuola e prima di dedicarsi alla carriera militare, ha lavorato in una miniera di carbone insieme a suo padre.\nNel 1969, all'et\u00e0 di 20 anni, si arruola volontario nell'esercito britannico venendo reclutato nei Royal Engineers. Nel 1975, all'et\u00e0 di 26 anni, si trasferisce a Stirling Lines, a Hereford, per arruolarsi nello Special Air Service, il corpo speciale dell'esercito.\nSuperata la selezione, McAleese entra nello Squadrone B del 22\u00ba Reggimento SAS. Il 5 maggio 1980, con il grado di caporale, partecipa all'Operazione Nimrod, liberando i 24 ostaggi dell'ambasciata iraniana a Londra, occupata da 6 terroristi arabi. L'operazione fu trasmessa in diretta dalla BBC e da altri canali televisivi, contribuendo a far conoscere il SAS al grande pubblico. McAleese fu la prima persona ad entrare ed \u00e8 stato visto come un eroe.\nNel 1982 ha preso parte alla guerra delle Falkland, e nel corso degli anni ottanta ha partecipato a missioni in Oman, Belize e Irlanda del Nord, quest'ultima per l'Operazione Banner.\nNel 1988 viene decorato con la Military Medal per un'operazione in Irlanda del Nord, lavorando anche come guardia del corpo per tre Primi ministri britannici, per poi congedarsi con onore l'8 febbraio 1992, con il grado di sergente.\nDopo il congedo ha lavorato dapprima come barista di un pub di Hereford, poi come consulente per la sicurezza in Iraq e Afghanistan e istruttore di Softair.\nMorte.\nMcAleese \u00e8 scomparso, all'et\u00e0 di 62 anni, il 26 agosto 2011 a Salonicco, in Grecia, per un attacco di cuore. I suoi funerali si sono svolti il 22 settembre presso la Cattedrale di Hereford.\nVita personale.\nNel suo primo matrimonio con Kim ha avuto due figli, Paul (sergente dei The Rifles nato nel 1979 e morto a Helmand il 20 agosto 2009) e Hayley (nata nel 1983). In seguito al divorzio, McAlesse ha sposato Jo e da lei ha avuto altri due figli, Jessica (nata nel 1989) e Kieran (nato nel 1997)."}
{"id": "4948568", "revid": "729019", "url": "https://it.wikipedia.org/wiki?curid=4948568", "title": "Rumpler D.I", "text": "Il Rumpler D.I, designazione aziendale 8D1, fu un aereo da caccia e da ricognizione monoposto, monomotore e biplano, sviluppato dall'azienda aeronautica tedesco imperiale Rumpler Flugzeugwerke GmbH negli anni dieci del XX secolo.\nDestinato agli Jasta, i reparti da caccia della Luftstreitkr\u00e4fte, la componente aerea del Deutsches Heer (l'esercito imperiale tedesco), venne prodotto in pochi esemplari, introdotto nelle fasi finali della prima guerra mondiale, troppo tardi per contribuire efficacemente alle sorti oramai compromesse dell'Impero tedesco.\nStoria del progetto.\nNell'ambito di un costante rinnovamento del parco velivoli in dotazione ai reparti aerei, l'ufficio tecnico della Rumpler nel 1917 avvi\u00f2 lo sviluppo di un nuovo modello che potesse soddisfare i requisiti della classe D-Type espressi dall'Idflieg, ovvero velivoli monoposto dalla velatura biplana destinati al combattimento aereo.\nL'ufficio tecnico dell'azienda impost\u00f2 il progetto del nuovo modello introducendo le ultime tecnologie sperimentate nel periodo per ridurre al massimo la sezione frontale a vantaggio delle prestazioni in velocit\u00e0 massima, pur mantenendo un'impostazione convenzionale per il periodo, cellula monoposto, con fusoliera a sezione ovale, ad abitacolo aperto e carrello d'atterraggio fisso, abbinata ad una configurazione alare biplana. La velatura, a scalamento positivo, nel collegare i piani alari abbandonava la soluzione a doppio montante per una a singolo montante \"ad I\" dal disegno elaborato a profilo alare. L'ala superiore era inoltre dotata di alettoni aerodinamicamente bilanciati.\nIl prototipo, indicato dall'azienda come 7D (poi 7D1), venne portato in volo per la prima volta nel corso di quello stesso anno. Le prove in volo suggerirono di intervenire con modifiche strutturali che allungarono i tempi di sviluppo. L'evoluzione del progetto si protrasse per tutto il 1917 con sei sviluppi intermedi che produssero altrettanti prototipi.\nSolo la versione definitiva, indicata dall'azienda come 8D1, venne giudicata, nel 1918, rispondente alle aspettative. I due primi 8D1, equipaggiati con un motore Mercedes D.III da 160 PS (118 kW) (altre fonti dichiarano il D.IIIa da 180 PS), vennero portati in volo davanti alla commissione Idflieg durante la seconda valutazione comparativa tra prototipi di velivoli da caccia tenuta presso l'aerodromo di Adlershof, nei dintorni di Berlino, dove i piloti erano invitati a partecipare direttamente alla valutazione ed alla selezione dei nuovi velivoli da destinare alla produzione di serie. Uno dei due venne rimotorizzato con un non meglio specificato motore BMW da 185 PS ed inviato alla terza valutazione dell'autunno 1918. In queste ultime prove svolte il modello venne giudicato idoneo per la produzione in serie."}
{"id": "4948585", "revid": "124296052", "url": "https://it.wikipedia.org/wiki?curid=4948585", "title": "Governo Reinfeldt", "text": "Il governo Reinfeldt \u00e8 stato il 52\u00b0esecutivo Svedese, per 8 anni meno 3 giorni in carica dal 6 ottobre 2006 al 3 ottobre 2014; successivo al governo Persson, \u00e8 stato succeduto dal governo L\u00f6fven I.\nFormatosi dopo le elezioni legislative in Svezia del 2006, era guidato da Fredrik Reinfeldt del Partito Moderato ed era sostenuto dalla coalizione di centrodestra chiamata Alleanza per la Svezia, che, oltre ai moderati, raggruppava il Partito Popolare Liberale, il Partito di Centro, e i Democratici Cristiani. \u00c8 stato riconfermato dopo le elezioni legislative in Svezia del 2010.\nComposizione.\nIl governo annunciato il 6 ottobre 2006 era formato dal Primo ministro e da 22 ministri; in seguito alle elezioni legislative in Svezia del 2010 Reinfeldt ha operato, a partire dal 5 ottobre 2010, alcuni cambiamenti nella composizione dell'esecutivo, portando il numero di ministri a 23.\nL'appartenenza politica dei membri del governo si pu\u00f2 cos\u00ec riassumere:"}
{"id": "4948602", "revid": "149727", "url": "https://it.wikipedia.org/wiki?curid=4948602", "title": "Strada statale 73 Senese-Aretina e di Bocca Trabaria", "text": ""}
{"id": "4948604", "revid": "149727", "url": "https://it.wikipedia.org/wiki?curid=4948604", "title": "Strada statale 73 Senese Aretina e di Bocca Trabaria", "text": ""}
{"id": "4948608", "revid": "1343317", "url": "https://it.wikipedia.org/wiki?curid=4948608", "title": "Ta' Dmejrek", "text": "Ta' Dmejrek, situato sulle scogliere di Dingli ad un'altitudine di 253 metri s.l.m., \u00e8 il punto pi\u00f9 alto di Malta. Si trova nei pressi di Si\u0121\u0121iewi, a circa 10 km da La Valletta."}
{"id": "4948612", "revid": "1486428", "url": "https://it.wikipedia.org/wiki?curid=4948612", "title": "Villa (Val di Zoldo)", "text": "Villa (\"La Vila\" in ladino zoldano) \u00e8 una frazione del comune italiano di Val di Zoldo, in provincia di Belluno.\nGeografia fisica.\nSorge sulla riva sinistra del torrente Ma\u00e8.\nStoria.\nVilla in passato fu parte di Dont che era sede di una regola comprendente anche i villaggi di Foppa, Sottorogno, Pradel e Cercen\u00e0. L'ente fu soppresso sotto Napoleone per essere sostituito dagli odierni comuni.\nMonumenti e luoghi d'interesse.\nChiesa della Madonna del Rosario.\nIl piccolo edificio venne realizzato tra il 1893 e il 1894 dagli abitanti del luogo, in sostituzione di un oratorio demolito anni addietro. La costruzione procedette a rilento, soprattutto a causa della scarsit\u00e0 di mezzi di cui disponeva la popolazione.\nNon presenta aspetti artistici di particolare rilevanza, ma \u00e8 tutt'oggi gelosamente custodita dagli abitanti."}
{"id": "4948626", "revid": "1442080", "url": "https://it.wikipedia.org/wiki?curid=4948626", "title": "Euplio Reina", "text": " Diversamente da quanto recita la lapide, il Prof. Cav. Euplio Reina nacque a Catania l'11 agosto del 1806. La sua citt\u00e0 lo ricorda come un sapiente chirurgo, cittadino filantropo colto e caritatevole, famoso eppure disponibile a curare gratuitamente i bisognosi; l'Universit\u00e0 di Catania come uno fra i suoi pi\u00f9 illustri professori. \u00c8 il padre di Calcedonio, pittore catanese.\nBiografia.\nFiglio di Calcedonio, chirurgo ospedaliero apprezzato in citt\u00e0 ma non altrettanto nell'ambiente accademico, Euplio Reina si laure\u00f2 giovanissimo in medicina e chirurgia, nel 1823 a soli diciassette anni. Si dedic\u00f2 quindi allo studio dell'anatomia e alla chirurgia generale. Nel 1839, alla morte del prof. Bianchi, ordinario di anatomia, il Reina fu tra i primi a iscriversi per ottenerne il posto, ma senza fortuna; ottenne comunque la cattedra di patologia speciale chirurgica e ostetricia con regio decreto del 9 luglio 1839.\nNel 1841 gli venne assegnato l'interinato di clinica chirurgica che lui stesso inaugur\u00f2 nell', dove era gi\u00e0 chirurgo primario, e sostenne la carica gratuitamente, assieme a quella di ordinario, fino alla morte. Fond\u00f2 nella sua citt\u00e0 una scuola di chirurgia la cui rilevanza varc\u00f2 i confini nazionali, e fu tenuta in grande considerazione sia in Italia sia in Francia da Francesco Rizzoli, da \u00c9tienne Geoffroy Saint-Hilaire e da Alfred-Armand-Louis-Marie Velpeau.\nFu tra i precursori della chirurgia conservatrice e fu primo in Sicilia a eseguire operazioni chirurgiche sino allora intentate.\nSar\u00e0 prima tesoriere (1841), quindi segretario-cancelliere dell'Universit\u00e0 (1858) e infine decano e preside della Facolt\u00e0 di medicina e chirurgia.\nAmante ed estimatore di ogni arte antica, di archeologia, espertissimo conoscitore di scultura e di pittura fece della sua casa una pinacoteca nota e stimata nella sua citt\u00e0.\nAmbiguo il suo atteggiamento durante i moti del '48: se da un lato alcune testimonianze, tra cui quelle del figlio Calcedonio, lo dicevano aver preso parte attiva contro i Borboni e proprio durante i disordini otteneva la nomina a direttore della sanit\u00e0 militare contornandosi di amicizie rivoluzionarie, tra cui Salvatore Brancaleone e Carlo Ardizzone, dall'altro, gi\u00e0 all'indomani della repressione definiva \u00ab\"Orde di barbari\"\u00bb i cittadini catanesi che avevano assaltato l'Ospedale nel tentativo di catturare i soldati del re, da lui difesi, ed \u00ab\"esacranda la rivoluzione del malaugurato gennaio 1848\"\u00bb. In seguito lo stesso Ferdinando II, in occasione di una sua visita in citt\u00e0, ringrazier\u00e0 personalmente Euplio Reina per le cure prestate ai soldati dell'esercito reale.\nFu socio attivo dell'Accademia Gioenia, iscritto nell'Albo delle pi\u00f9 rinomate Accademie di Europa, e fra i cavalieri del Regno d'Italia.\nColpito da una epidemia di tifo mor\u00ec il 4 maggio 1877."}
{"id": "4948636", "revid": "1442080", "url": "https://it.wikipedia.org/wiki?curid=4948636", "title": "Portugal Open 2014 - Singolare femminile", "text": "Anastasija Pavlju\u010denkova era la detentrice del titolo, ma non partecipa al torneo per infortunio.\nCarla Su\u00e1rez Navarro ha sconfitto in finale Svetlana Kuznecova per 6-4, 3-6, 6-4."}
{"id": "4948655", "revid": "253269", "url": "https://it.wikipedia.org/wiki?curid=4948655", "title": "Oskar Sima", "text": "Biografia.\nFiglio di un fornaio, Oskar Sima nacque nel 1896 al tempo dell'impero austro-ungarico. Prima di iscriversi alla scuola d'Arte Drammatica di Vienna, aveva frequentato una scuola professionale. Dopo il servizio militare, lavor\u00f2 come attore al Deutsches Theater di Praga e quindi al Deutsches Volkstheater di Vienna. Negli anni 1924/1925, recit\u00f2 in numerosi spettacoli del Theater in der Josefstadt e, nel 1927, a Berlino entr\u00f2 in compagnia con il leggendario regista Max Reinhardt, diventando uno dei pi\u00f9 noti attori specializzandosi in ruoli comici e satirici.\nFece il suo debutto sullo schermo nel 1921, iniziando cos\u00ec una carriera che sarebbe durata oltre cinquant'anni e che lo avrebbe portato a partecipare a pi\u00f9 di 250 film girati in Germania e in Austria. In molti dei suoi ruoli, diede vita a personaggi di piccoli borghesi o di tipi collerici. Attore caratterista, ricopr\u00ec anche parti di un certo rilievo in diversi film.\nBench\u00e9 fosse stato un simpatizzante del regime nazista - da lui appoggiato pubblicamente all'epoca dell'Anschluss (l'annessione dell'Austria alla Germania) - alla fine della guerra, pur se criticato, Sima non conobbe cali di popolarit\u00e0 presso il suo pubblico e continu\u00f2 a recitare per tutti gli anni cinquanta e sessanta.\nNel 1967, fu costretto a ritirarsi dopo un attacco cardiaco. And\u00f2 a vivere nel suo ranch nei pressi di Vienna. Nel 1969, gli venne assegnato un premio per la sua attivit\u00e0 nel cinema tedesco. Poco tempo dopo, il 24 giugno di quell'anno, Sima moriva nel suo paese natale, in Bassa Austria."}
{"id": "4948664", "revid": "729019", "url": "https://it.wikipedia.org/wiki?curid=4948664", "title": "Strada statale 9 dir Tangenziale Est di Lodi", "text": "La strada statale 9 dir Tangenziale Est di Lodi (SS 9 dir), gi\u00e0 \"nuova strada ANAS 125 Tangenziale Est di Lodi (NSA 125)\", \u00e8 una strada statale italiana.\nStoria.\nLa tangenziale est di Lodi, comprendente un ponte sul fiume Adda, venne progettata a partire dal 1975, con l'obiettivo di sgravare il ponte storico e le vie cittadine dal traffico diretto verso il Cremasco e la Gera d'Adda.\nI lavori iniziarono con molti anni di ritardo sulle previsioni, e furono interrotti pi\u00f9 volte fino alla ripresa definitiva nel 1996; la strada venne infine inaugurata il 19 novembre 2001.\nPercorso.\nLa strada statale 9 dir ha inizio dalla SS 9 in localit\u00e0 San Bernardo, e dopo aver varcato il fiume Adda confluisce nell'ex SS 235 presso la localit\u00e0 Fontana.\nLa strada ha una lunghezza di 4,336 chilometri ed \u00e8 interamente gestita dal Compartimento di Milano."}
{"id": "4948681", "revid": "181699", "url": "https://it.wikipedia.org/wiki?curid=4948681", "title": "Die sieben letzten Worte unseres Erl\u00f6sers am Kreuze", "text": ""}
{"id": "4948683", "revid": "1851848", "url": "https://it.wikipedia.org/wiki?curid=4948683", "title": "Angelo Carpineta", "text": "Carriera.\nGiocatore.\nDopo gli inizi nel settore giovanile del Chieti, ha giocato una partita in Serie C1 con la squadra neroverde nella stagione 1978-1979. Nella stagione 1979-1980 ha giocato in Serie C1 con il Chieti; l'anno successivo ha giocato sempre con la squadra neroverde, in Serie C2. Nella stagione 1981-1982 \u00e8 all', dove rimane anche per l'intera stagione 1982-1983, nel corso della quale segna un gol in 32 partite; viene riconfermato in giallorosso anche per la stagione 1983-1984, in cui segna altri 2 gol in 33 presenze, sempre nel campionato di Serie C2. Nel 1984 \u00e8 stato acquistato dalla Fidelis Andria, squadra neopromossa in Serie C2 per la prima volta nella sua storia. Con la squadra pugliese ha vinto la Serie C2 nella stagione 1988-1989, conquistando cos\u00ec la prima promozione in Serie C1 (e pi\u00f9 in generale in un campionato di terza serie) della storia della societ\u00e0, con cui ha continuato a giocare fino al termine della stagione 1990-1991 collezionando complessivamente 271 partite e segnando 40 gol, che fanno di lui il giocatore con pi\u00f9 presenze ed il miglior marcatore di sempre nella storia della societ\u00e0. Nella stagione 1991-1992 ha vestito la maglia della Salernitana in Serie C1; con la squadra campana ha disputato 2 partite in Coppa Italia, una partita in Coppa Italia Serie C e 20 partite in campionato, senza mai segnare. A fine anno \u00e8 stato ceduto al Carpi, con la cui maglia ha giocato in Serie C1 nella stagione 1992-1993. A fine anno \u00e8 passato al Termoli, con la cui maglia ha segnato 6 reti (tutte su rigore) nel Campionato Nazionale Dilettanti.\nAllenatore.\nNel 2003 ha lavorato come allenatore in seconda di Roberto Alberti al Chieti, in Serie C1. Nelle ultime 6 partite della stagione 2005-2006 ha allenato il Guardiagrele, con cui ha ottenuto la salvezza dopo i playout vinti contro l'Aminternina.\nNella stagione 2006-2007 ha allenato il Casoli nel campionato abruzzese di Promozione; a fine anno dopo aver ottenuto la promozione in Eccellenza ha lasciato la squadra per problemi lavorativi."}
{"id": "4948695", "revid": "767487", "url": "https://it.wikipedia.org/wiki?curid=4948695", "title": "Sneakin' Sally Through the Alley", "text": "Sneakin' Sally Through the Alley, noto anche come Sneaking Sally Through the Alley \u00e8 un brano composto da Allen Toussaint ed interpretato da Robert Palmer nell'omonimo album. Negli USA il brano \u00e8 stato pubblicato come singolo, con al lato B la traccia \"Epidemic\"; il 45 giri, commercializzato dall'Island Records, aveva il numero di catalogo 006.\nLa versione di Ringo Starr.\nRingo Starr ha incluso una \"cover\" del brano, intitolata \"Sneaking Sally Through the Alley\", nel suo album \"Ringo the 4th\" del 1977; la traccia \u00e8 la seconda del lato B, la settima in tutto. In Australia, la Polydor Records ha pubblicato il singolo, con al lato B \"Tango All Night\", avente il numero di serie 2001 753."}
{"id": "4948709", "revid": "686936", "url": "https://it.wikipedia.org/wiki?curid=4948709", "title": "Lamarcus Joyner", "text": "Carriera universitaria.\nDopo aver giocato a football per 3 anni per la Southwest Miami High School, presso la quale si dimostr\u00f2 un giocatore estremamente versatile giocando tanto in attacco come wide receiver, quanto in difesa come linebacker e defensive back, quanto negli special team come kick returner, Joyner si trasfer\u00ec presso la St. Thomas Aquinas High School dove continu\u00f2 ad ottenere ottimi risultati giocando in multiple posizioni venendo insignito da USA Today del premio National Defensive Player of the Year. A dispetto della sua taglia, inferiore rispetto agli standard richiesti dal ruolo, Joyner ricevette cinque stelle dal celebre sito di football scouting Rivals.com, che lo elesse anche primo prospetto in assoluto della sua classe nel ruolo di cornerback, davanti al futuro top cornerback di Alabama Dee Milliner. Dinanzi ad una carriera scolastica cos\u00ec brillante, praticamente ogni college degli Stati Uniti gli fece pervenire una propria offerta per assicurarsi le sue prestazioni, ma Joyner visit\u00f2 ufficialmente solo Ohio State, Notre Dame ed ovviamente Florida State, per la quale infine decise di giocare nel dicembre 2009, divenendo cos\u00ec solo il 4\u00ba giocatore insignito dello USA Today National Defensive Player of the Year a giocare per i Seminoles dopo Derrick Brooks, David Warren e Antonio Cromartie.\nCome true freshman nel 2010 prese parte a tutti e 14 i match stagionali, collezionando 23 tackle, 2 passaggi deviati ed un intercetto, giocando perlopi\u00f9 negli special team e come safety di riserva. L'anno seguente, titolare come safety in tutti i 13 incontri cui prese parte, chiuse quarto in squadra con 54 tackle di cui 2 con perdita di yard, un sack e 3 passaggi deviati, disputando una prova maiuscola nell'ultimo incontro dell'anno, il Champs Sports Bowl vinto contro Notre Dame, nel quale mise a referto 7 tackle, un intercetto e un ritorno di kickoff per 77 yard che rappresent\u00f2 il terzo miglior risultato di sempre nella storia del Champs Bowl e dell'ateneo della Florida nell'ambito dei Bowl. Nel 2012 aiut\u00f2 la difesa di Florida State a chiudere prima a livello nazionale in yard concesse a giocata (3,86), seconda in yard totali concesse a partita (254,14) e sesta in punti concessi (14,71 in media a partita), yard concesse su corsa (92,29 in media a partita) e yard concesse su passaggio (161,86 in media a partita), venendo inserito nel First-team All-ACC. Nel 2013, titolare fisso della formazione che riport\u00f2 il titolo di campione NCAA all'ateneo della Florida, diede il suo contributo alla causa con 69 tackle di cui 7 con perdita di yard, 5,5 sack, 3 fumble forzati, 4 passaggi deviati e 2 intercetti, venendo inserito sia nel First-team All-ACC che nel First-team All-American.\nCarriera professionistica.\nSt. Louis/Los Angeles Rams.\nJoyner era considerato uno dei migliori defensive back in vista del Draft NFL 2014 ed era pronosticato per esser scelto nel 2\u00ba giro. Fu scelto come 41\u00ba assoluto dai St. Louis Rams. Debutt\u00f2 come professionista subentrando nella partita della settimana 1 contro i Minnesota Vikings e mettendo a segno 3 tackle. La sua stagione da rookie si concluse con 40 tackle e un sack in 10 presenze, di cui una come titolare. Nei playoff 2018-2019, i Rams batterono i Cowboys e i Saints, qualificandosi per il loro primo Super Bowl dal , perso contro i New England Patriots..\nOakland/Las Vegas Raiders.\nIl 14 marzo 2019 Joyner firm\u00f2 un contratto quadriennale con gli Oakland Raiders.\nNew York Jets.\nIl 22 marzo 2021 Joyner firm\u00f2 un contratto di un anno con i New York Jets."}
{"id": "4948711", "revid": "181699", "url": "https://it.wikipedia.org/wiki?curid=4948711", "title": "Le sette ultime parole di Cristo sulla croce", "text": ""}
{"id": "4948713", "revid": "181699", "url": "https://it.wikipedia.org/wiki?curid=4948713", "title": "Septem verba Christi in cruce", "text": ""}
{"id": "4948716", "revid": "287204", "url": "https://it.wikipedia.org/wiki?curid=4948716", "title": "27659 Dolsky", "text": "27659 Dolsky \u00e8 un asteroide della fascia principale. Scoperto nel 1978, presenta un'orbita caratterizzata da un semiasse maggiore pari a 2,4494463\u00a0UA e da un'eccentricit\u00e0 di 0,1966629, inclinata di 2,69825\u00b0 rispetto all'eclittica."}
{"id": "4948722", "revid": "752999", "url": "https://it.wikipedia.org/wiki?curid=4948722", "title": "Societ\u00e0 Ginnastica Sampierdarenese 1921-1922", "text": "Questa pagina raccoglie i dati riguardanti la Societ\u00e0 Ginnastica Sampierdarenese nelle competizioni ufficiali della stagione 1921-1922.\nStagione.\nNella lunga ed interminabile stagione 1921-1922 arriv\u00f2 ad un passo dal cucire sulle proprie maglie lo scudetto del titolo italiano, grazie al gran lavoro fatto da Karl Rumbold e a quel magnifico gruppo di giovani che furono capaci di vincere anche il titolo ligure boys battendo in finale la Spes 5-0.\nTermin\u00f2 la stagione al secondo posto con 10 vittorie, 5 pareggi e 2 sole gare perse in 17 incontri, con 30 reti fatte e 12 subite.\nIl Compromesso Colombo la inser\u00ec di diritto nell'elenco delle squadre ammesse alla nuova Prima Divisione sorta dopo la riunificazione delle due federazioni calcistiche.\nOrganigramma societario.\nArea direttiva\nArea tecnica\nRosa.\n (c)\n (vice) \n \nStatistiche.\nStatistiche dei giocatori.\nFonte:"}
{"id": "4948735", "revid": "1086846", "url": "https://it.wikipedia.org/wiki?curid=4948735", "title": "Societ\u00e0 Ginnastica Sampierdarenese 1920-1921", "text": "Questa pagina raccoglie i dati riguardanti la Societ\u00e0 Ginnastica Sampierdarenese nelle competizioni ufficiali della stagione 1920-1921.\nStagione.\nLa societ\u00e0 si rinforz\u00f2 con gli acquisti dell'attaccante Pietro Scevola e il difensore Sebastiano Ramasso.\nTermin\u00f2 la stagione al quinto posto con 7 vittorie, 2 pareggi e 5 gare perse in 14 incontri, con 17 reti fatte e 15 subite.\nOrganigramma societario.\nArea direttiva\nArea tecnica\nRosa.\n \nStatistiche.\nStatistiche dei giocatori.\nFonte:"}
{"id": "4948745", "revid": "1226", "url": "https://it.wikipedia.org/wiki?curid=4948745", "title": "Giustino L. Ferri", "text": ""}
{"id": "4948762", "revid": "1343317", "url": "https://it.wikipedia.org/wiki?curid=4948762", "title": "Kneiff", "text": "Kneiff \u00e8 una collina situata nel comune di Troisvierges, nel Lussemburgo settentrionale, in prossimit\u00e0 del confine con il Belgio.\nGrazie alla sua altitudine di 560 metri s.l.m. \u00e8 il punto pi\u00f9 elevato del Lussemburgo, un metro pi\u00f9 elevato della collina di Buurgplaatz."}
{"id": "4948773", "revid": "365417", "url": "https://it.wikipedia.org/wiki?curid=4948773", "title": "Palazzo Massaini", "text": "Palazzo Massaini \u00e8 un complesso architettonico situato su un pendio collinare nel territorio comunale di Pienza.\nStoria.\nIl complesso, che appare ricostruito in epoca cinquecentesca dalla famiglia Massaini, che gli ha conferito la denominazione attuale, insiste nello stesso luogo in cui sorgeva una struttura castellana medievale chiamata \"Bibbiano Cacciaconti\", originariamente appunto appartenuta ai Cacciaconti, signori di Montisi.\nTra i vari proprietari che si sono susseguiti nel corso del tempo va segnalata anche la famiglia Piccolomini che a Pienza possedeva anche l'omonimo palazzo.\nAttualmente \u00e8 sede di Bottega Verde, importante player italiano nel settore cosmetico. Il complesso, inoltre, ospita un'azienda agricola.\nDescrizione.\nIl complesso architettonico \u00e8 costituito da una serie di corpi di fabbrica addossati tra loro che si dispongono su quattro lati e che delimitano un cortile interno. Tra essi \u00e8 da segnalare il torrione che si eleva ad altezza superiore a quella dei restanti fabbricati.\nA nord-est del complesso si trova un giardino monumentale, con aiuole e viali disposti in modo geometrico.\nLungo il viale che conduce al palazzo si trova la cappella di San Regolo con l'attigua canonica."}
{"id": "4948775", "revid": "287204", "url": "https://it.wikipedia.org/wiki?curid=4948775", "title": "Societ\u00e0 Ginnastica Sampierdarenese 1919-1920", "text": "Questa pagina raccoglie i dati riguardanti la Societ\u00e0 Ginnastica Sampierdarenese nelle competizioni ufficiali della stagione 1919-1920.\nStagione.\nDopo il letargo dei campionati dovuto alla grande guerra, nel 1919 il club era finanziariamente allo stremo, e fu assorbito dalla sezione calcio della Societ\u00e0 Ginnastica Sampierdarenese. In realt\u00e0, sarebbe pi\u00f9 corretto affermare il contrario visto che la nuova squadra, la S.G. Sampierdarenese, guadagn\u00f2 il diritto di iscriversi alla Prima Categoria in virt\u00f9 del titolo sportivo della Pro Liguria, che era in massima serie al momento della sospensione dei campionati a causa del conflitto mondiale gi\u00e0 in atto.\nTermin\u00f2 la stagione con il quarto posto frutto di 2 vittorie e 3 pareggi e 5 sconfitte in 10 incontri, con 12 reti fatte e 28 subite.\nMaglie.\nPare che l'ultima divisa della AC Ligure fosse bianca con una banda orizzontale rossa. Per questa ragione la nuova Sampierdarenese aggiunse una banda rossa orizzontale alla sua divisa, fino a quel momento bianconera. Si pu\u00f2 perci\u00f2 affermare che il rosso, dei quattro colori tradizionali della , sia derivato non direttamente dalla Sampierdarenese, ma dall'antica .\nOrganigramma societario.\nArea direttiva\nArea tecnica\nRosa.\n (capitano)\n \n \nStatistiche.\nStatistiche dei giocatori.\nFonte:"}
{"id": "4948782", "revid": "181699", "url": "https://it.wikipedia.org/wiki?curid=4948782", "title": "Le ultime sette parole di Cristo sulla croce", "text": ""}
{"id": "4948794", "revid": "122118351", "url": "https://it.wikipedia.org/wiki?curid=4948794", "title": "Societ\u00e0 Ginnastica Sampierdarenese 1918-1919", "text": "Questa voce raccoglie le informazioni riguardanti la Societ\u00e0 Ginnastica Sampierdarenese nel periodo dal 1918 al 1919.\nStagione.\nLa Grande Guerra era quasi giunta al termine, sarebbe terminata ufficialmente l'11 novembre 1918 con la resa della Germania. L'attivit\u00e0 calcistica era limitata a soli incontri amichevoli, talvolta anche contro selezioni militari, sia italiane che straniere.\nMaglie.\nLa maglia era bianco-nera.\nOrganigramma societario.\nArea direttiva"}
{"id": "4948796", "revid": "767487", "url": "https://it.wikipedia.org/wiki?curid=4948796", "title": "Inshallah (album)", "text": "Inshallah \u00e8 il terzo album in studio del cantautore italiano Anansi, pubblicato il 22 aprile 2014 dall'etichetta Fiabamusic e distribuito da Believe Digital.\nIl disco.\n\"Inshallah\" \u00e8 stato pubblicato a distanza di oltre tre anni dall'ultima uscita di Anansi, ovvero \"Tornasole\" . Esso \u00e8 costituito da 14 brani registrati tutti in lingua italiana e caratterizzati da sonorit\u00e0 funk, soul, pop e rap. L'ultima traccia del disco \u00e8 un outro strumentale non presente nella lista tracce ufficiale.\nIl primo singolo estratto dall'album \u00e8 \"Inshallah\", scritto ed interpretato in collaborazione con Ghemon, a cui ha fatto seguito il secondo singolo \"Preferisco il blues\"."}
{"id": "4948803", "revid": "92723", "url": "https://it.wikipedia.org/wiki?curid=4948803", "title": "Carmelo Cassati", "text": "Biografia.\nNasce a Tricase, in provincia di Lecce e diocesi di Ugento (oggi Ugento-Santa Maria di Leuca), il 6 aprile 1924. Frequenta gli studi nei seminari dei Missionari del Sacro Cuore di Ges\u00f9: i corsi ginnasiali, presso il seminario di Narni e gli studi successivi a Roma ove consegue la licenza presso la Pontificia Universit\u00e0 Gregoriana. Ad Ottawa consegue successivamente la licenza in diritto canonico.\nSvolge il noviziato ad Agrano, frazione di Omegna. Il 28 settembre 1942 emette i i voti perpetui e il 17 dicembre 1949, a Roma, riceve l'ordinazione sacerdotale.\nSacerdozio.\nNegli anni 1950-1951 \u00e8 missionario a Pinheiro, in Brasile. Verso la fine del 1951 diviene segretario particolare dell'arcivescovo Giovanni Panico, (poi cardinale) suo concittadino. Segu\u00ec il presule nelle nunziature apostoliche di Lima , Ottawa e Lisbona .\nIn qualit\u00e0 di esecutore testamentario del cardinale Panico si prodig\u00f2 alla realizzazione, a Tricase, dell'ospedale generale provinciale a lui intitolato, gestito dalle suore marcelline. Nello stesso tempo fu collaboratore del cardinale Federico Callori di Vignale e segretario personale del cardinale Alfredo Ottaviani.\nNel 1967 ritorna in, Brasile, in qualit\u00e0 di padre provinciale del suo ordine di appartenenza. In seguito diviene vicario generale di Alfonso Maria Ungarelli, M.S.C. vescovo titolare di Azura e prelato di Pinheiro.\nEpiscopato.\nIl 27 aprile 1970 \u00e8 eletto, da papa Paolo VI, alla chiesa titolare di Nova Germania e nominato vescovo ausiliare di Pinheiro. Il 28 giugno 1970 riceve, a Tricase, l'ordinazione episcopale dal cardinale Carlo Confalonieri, consacrante principale, e da Nicola Riezzo arcivescovo di Otranto e amministratore apostolico della diocesi di Ugento-Santa Maria di Leuca, e da Paul Marcinkus arcivescovo titolare, titolo personale, di Orta, co-consacranti.\nIl 17 giugno 1975 \u00e8 nominato prelato di Pinheiro. Il 12 febbraio 1979 papa Giovanni Paolo II, lo trasferisce, per motivi di salute, alla guida della diocesi di Tricarico. Vi rimane fino al 7 settembre 1985, quando \u00e8 trasferito alle diocesi di Lucera e San Severo.\nIl 30 settembre 1986, in base alle disposizioni della Santa Sede riguardo al riordino delle diocesi italiane, rinuncia alla diocesi di Lucera, rimanendo vescovo di San Severo. Il 15 dicembre 1990 \u00e8 promosso arcivescovo di Trani-Barletta-Bisceglie.\nIl 13 novembre 1999, per raggiunti limiti d'et\u00e0, rinuncia al governo pastorale dell'arcidiocesi. Ritiratosi a vita privata, fa ritorno a Tricase, ospite presso le strutture realizzate dalle suore marcelline.\nMuore novantaduenne nell'ospedale di Tricase il 4 febbraio 2017.\nGenealogia episcopale.\nLa genealogia episcopale \u00e8:"}
{"id": "4948805", "revid": "767487", "url": "https://it.wikipedia.org/wiki?curid=4948805", "title": "Danny Wintjens", "text": "Carriera.\nHa giocato in Eredivisie con VVV-Venlo e Zwolle."}
{"id": "4948806", "revid": "61051", "url": "https://it.wikipedia.org/wiki?curid=4948806", "title": "Chiesa di Maria Santissima della Misericordia Foggia", "text": ""}
{"id": "4948807", "revid": "767487", "url": "https://it.wikipedia.org/wiki?curid=4948807", "title": "Le allegre fanciulle di Vienna", "text": "Le allegre fanciulle di Vienna (\"Die lustigen Weiber von Wien\") \u00e8 un film del 1931 diretto da G\u00e9za von Bolv\u00e1ry.\nProduzione.\nIl film fu prodotto dalla Super-Film GmbH (Berlin).\nMusiche.\nLe musiche del film sono condotte dall'autore, Robert Stolz e sono eseguite da Lewis Ruth e da Irene Eisinger.\nDistribuzione.\nDistribuito dalla Super-Film Verleih GmbH, usc\u00ec nelle sale cinematografiche tedesche il 6 marzo 1931.\nLa Capitol Film Exchange distribu\u00ec il film senza sottotitoli negli Stati Uniti proiettandolo il 9 luglio 1931 a New York."}
{"id": "4948808", "revid": "767487", "url": "https://it.wikipedia.org/wiki?curid=4948808", "title": "Coppa Svizzera 1945-1946", "text": "La Coppa Svizzera 1945-1946 \u00e8 stata la 22\u00aa edizione della manifestazione calcistica. \u00c8 iniziata il 26 agosto 1945 e si \u00e8 conclusa il 22 aprile 1946. Questa edizione della coppa vide la vittoria finale del Grasshopper.\nRegolamento.\nTurni ad eliminazione diretta in gara unica. In caso di parit\u00e0 al termine dei tempi supplementari, la partita veniva ripetuta a campo invertito.\nSquadre partecipanti.\n2\u00ba Turno eliminatorio.\nIn questa fase del torneo entrano in lizza le squadre di prima lega.\nTrentaduesimi di finale.\nEntrano in lizza le squadre di Lega Nazionale A e Lega Nazionale B.\nFonti e bibliografia.\nGiornali"}
{"id": "4948810", "revid": "1876105", "url": "https://it.wikipedia.org/wiki?curid=4948810", "title": "La mia libert\u00e0", "text": "La mia libert\u00e0 \u00e8 l'ottavo album in studio di Franco Califano, pubblicato nel 1981 per l'etichetta discografica Ricordi."}
{"id": "4948811", "revid": "767487", "url": "https://it.wikipedia.org/wiki?curid=4948811", "title": "Danny van den Meiracker", "text": "Carriera.\nHa giocato in Eredivisie con il N.E.C. nella stagione 2012-2013."}
{"id": "4948814", "revid": "1573940", "url": "https://it.wikipedia.org/wiki?curid=4948814", "title": "Castello di Spedaletto", "text": "Il castello di Spedaletto \u00e8 un complesso architettonico fortificato situato nell'omonima localit\u00e0 rurale del territorio comunale di Pienza lungo la Strada Provinciale 53.\nStoria.\nIl complesso venne costruito nel corso del XII secolo ed appartenne allo Spedale di Santa Maria della Scala di Siena.\nNel corso del Quattrocento furono effettuati lavori di restauro che modificarono l'originario aspetto del castello di origine medievale, conferendogli l'aspetto di grancia (fattoria fortificata); risalgono al 1446 l'antiporta con mura.\nIn epoca ottocentesca venne aggiunto un fabbricato per ospitare il magazzino della grancia.\nDescrizione.\nIl complesso architettonico fortificato si articola con una planimetria quadrangolare. Su ciascuno dei quattro angoli si eleva un edificio turriforme; quello nord-occidentale si caratterizza per la merlatura sommitale.\nDavanti al lato settentrionale del complesso una serie di edifici disposti ad L, in parte adibiti a magazzini, precedono la struttura fortificata. Lungo il lato occidentale si elevano due torrette merlate, ciascuna alla rispettiva estremit\u00e0, mentre al centro si apre una porta sovrastata da una torre di guardia anch'essa merlata, dalla quale origina un tratto di cortina muraria che la unisce alla torretta meridionale.\nPresso il castello si trova la chiesa di San Niccol\u00f2 a Spedaletto con annessa canonica."}
{"id": "4948819", "revid": "1310927", "url": "https://it.wikipedia.org/wiki?curid=4948819", "title": "Melvin Platje", "text": "Carriera.\nHa giocato nella massima serie dei campionati olandese, azero, svedese e nella seconda serie francese."}
{"id": "4948825", "revid": "296631", "url": "https://it.wikipedia.org/wiki?curid=4948825", "title": "DeMarcus Lawrence", "text": "Carriera universitaria.\nDopo aver giocato nel biennio 2010-2011 in un junior college a football per Butler Community College di El Dorado, presso il quale collezion\u00f2 68 tackle di cui 27 con perdita di yard e 10 sack nel solo 2011 (nel 2010 fu infatti \"redshirt\", cio\u00e8 poteva allenarsi senza disputare incontri ufficiali) Lawrence si trasfer\u00ec presso la Boise State University prima dell'inizio della stagione 2012. \nNel 2012 fu titolare in tutti ed 11 gli incontri cui prese parte, guidando subito la difesa dei Broncos con 13 tackle con perdita di yard e 9,5 sack oltre a risultare primo defensive lineman con 48 tackle totali di cui 24 solitari. Con una media di 0,86 sack a partita fu primo nella Mountain West Conference (MWC) e 18\u00ba a livello nazionale, mentre con una media di 1,23 tackle con perdita di yard fu nuovamente primo nella MWC e 31\u00ba a livello nazionale. Egli inoltre forz\u00f2 4 fumble recuperandone altri 2, guadagnandosi l'inserimento nel First-team All-MWC. Nel 2013, in 12 incontri (disputati tutti come titolare), continu\u00f2 a macinare statistiche importanti chiudendo al terzo posto di squadra con 72 tackle (39 solitari) ed al sesto a livello nazionale con 20,5 tackle con perdita di yard, cui aggiunse 10,5 sack e 3 fumble forzati. Con una media di 1,7 tackle con perdita di yard e 0,88 sack a partita fu rispettivamente 3\u00ba e 10\u00ba a livello nazionale, guadagnandosi in tal modo un secondo inserimento nel First-team All-MWC oltre che l'inserimento nel Second team All-American da parte della Walter Camp Football Foundation. \nCarriera professionistica.\nDallas Cowboys.\nAl termine della stagione 2013 Lawrence decise di rendersi eleggibile per il Draft NFL 2014, venendo pronosticato per essere selezionato durante il secondo giro. Fu scelto come 34\u00ba dai Dallas Cowboys. Debutt\u00f2 come professionista nella settimana 9 contro gli Arizona Cardinals e da quel momento scese in campo in tutte le restanti sei partite della stagione regolare.\nIl 4 gennaio 2015, nel primo turno di playoff contro i Lions, recuper\u00f2 quello che sembr\u00f2 essere il fumble decisivo di Matthew Stafford che avrebbe dato ai Cowboys la certezza della vittoria, ma se lo fece a sua volta sfuggire, venendo recuperato da un giocatore avversario. Un minuto dopo per\u00f2, si rifece mettendo a segno il primo sack in carriera su Stafford, forzando a sua volta un fumble e recuperandolo nuovamente, questa volta chiudendo davvero la partita. Fu la prima vittoria di Dallas ai playoff dal 2009.\nNella stagione 2015, Lawrence divenne stabilmente titolare. La prima gara con pi\u00f9 di un sack in carriera fu nella vittoria del tredicesimo turno in casa dei Redskins nel Monday Night Football, partita in cui forz\u00f2 anche il suo primo fumble.\nIl 20 aprile 2016, Lawrence fu sospeso per quattro partite per uso di sostanze dopanti.\nNei primi tre turni della stagione 2017, Lawrence guid\u00f2 la NFL con 6,5 sack, tre dei quali nella vittoria della terza gara sugli Arizona Cardinals che gli valsero il premio di miglior difensore della NFC della settimana. Alla fine di settembre fu premiato come difensore del mese della NFC. A fine stagione fu convocato per il suo primo Pro Bowl e inserito nel Second-team All-Pro dall'Associated Press dopo essersi classificato secondo nella NFL con 14,5 sack.\nNel quarto turno della stagione 2018, Lawrence mise a segno un massimo stagionale di 3 sack nella vittoria sui Detroit Lions. A fine stagione fu convocato per il suo secondo Pro Bowl."}
{"id": "4948826", "revid": "119991", "url": "https://it.wikipedia.org/wiki?curid=4948826", "title": "Rocca (Trequanda)", "text": ""}
{"id": "4948827", "revid": "1310927", "url": "https://it.wikipedia.org/wiki?curid=4948827", "title": "Nathani\u00ebl Will", "text": "Carriera.\nHa giocato in Eredivisie con il N.E.C."}
{"id": "4948832", "revid": "1305772", "url": "https://it.wikipedia.org/wiki?curid=4948832", "title": "Oo You", "text": "Oo You \u00e8 un brano di Paul McCartney, pubblicato sul suo eponimo album del 1970. La traccia, prodotta da McCartney stesso, apre il lato B.\nIl brano.\nIl brano inizi\u00f2 con un'improvvisazione nello studio casalingo di McCartney, al numero 7 di Cavendish Avenue, a Londra. Inizialmente era un brano strumentale, come \"Valentine Day\", \"Hot as Sun/Glasses\", \"Momma Miss America\", \"Singalong Junk\" e \"Kreen-Akrore\" dello stesso album; poco prima che venisse registrata ai Morgan Studios, venne aggiunto il testo \"poco dopo il pranzo\". Infatti, Paul ha ricordato del fatto che a molte registrazioni strumentali che erano state ipotizzate come brani per l'album venne aggiunto il testo in quel momento della giornata, e completato nello studio: un altro esempio \u00e8 \"Man We Was Lonely\". La canzone, nella versione pubblicata, inizia con la frase \"More guitar\" pronunciata da McCartney.\nVenne registrata il 12 febbraio 1970, lo stesso giorno di \"Junk\", della sua versione strumentale \"Singalong Junk\", \"Hot as Sun/Glasses\" e \"Teddy Boy\". Nello studio, si inizi\u00f2 a lavorare sulla canzone trasferendola da un registratore multitraccia a quattro piste in uno di otto. Poi si aggiunsero la voce, la chitarra elettrica, il tamburello, il campanaccio ed il suono dell'aerosol; la parte di chitarra venne modificata durante il mixaggio, raddoppiandola ed aggiungendo ad essa effetto eco. Non venne mai suonata in un concerto, n\u00e9 \u00e8 stata inclusa in un altro album al di fuori di \"McCartney\" nelle sue varie edizioni. Questo fa pensare che il musicista non consideri positivamente la canzone, mentre la critica ed i fan hanno dimostrato di apprezzarla: sono numerose le \"covers\" e le recensioni che la indichino come una perla dell'LP. \u00c8 stato ipotizzato che il brano sia stato registrato anche dai Beatles."}
{"id": "4948833", "revid": "767487", "url": "https://it.wikipedia.org/wiki?curid=4948833", "title": "St. Radigunds", "text": "St. Radigunds \u00e8 l'album di debutto del gruppo musicale britannico Spirogyra. Fu registrato al Morgan and Sound Techniques Studios tra maggio e giugno del 1971 e pubblicato lo stesso anno. L'ingegnere del suono era Jerry Boys. Fu prodotto da Robert Kirby, che cur\u00f2 anche gli arrangiamenti di archi e tromba."}
{"id": "4948837", "revid": "65588595", "url": "https://it.wikipedia.org/wiki?curid=4948837", "title": "Strada statale 9 dir", "text": ""}
{"id": "4948838", "revid": "65588596", "url": "https://it.wikipedia.org/wiki?curid=4948838", "title": "SS 9 dir", "text": ""}
{"id": "4948839", "revid": "65588599", "url": "https://it.wikipedia.org/wiki?curid=4948839", "title": "Tangenziale Est di Lodi", "text": ""}
{"id": "4948840", "revid": "1310927", "url": "https://it.wikipedia.org/wiki?curid=4948840", "title": "Sigourney Bandjar", "text": "Carriera.\nHa giocato nella massima serie dei campionati olandese e kazako."}
{"id": "4948842", "revid": "287204", "url": "https://it.wikipedia.org/wiki?curid=4948842", "title": "Sports Interactive", "text": "Sports Interactive \u00e8 una casa di produzione di videogiochi britannica, fondata nel 1994 dai fratelli Paul e Olivier Collyer, creatori della serie Championship Manager, meglio conosciuta in Italia come \"Scudetto\".\nDopo la rottura con Eidos Interactive, la Sports Interactive ha siglato nel 2004 un accordo con SEGA per i diritti di pubblicazione dei suoi videogiochi. Parallelamente la fortunata serie, leader di vendite del settore, \u00e8 stata rinominata Football Manager. La lista di produzione comprende titoli minori come NHL Eastside Hockey Manager, Out of the Park Baseball Manager e Championship Manager Quiz.\nNel 2006 SEGA ha rilevato interamente lo studio, diretto da allora da Miles Jacobson.\nLa sede lavorativa \u00e8 ubicata nell'area di Old Street a Londra, dove lavorano una settantina di dipendenti. Lo studio pu\u00f2 inoltre contare su una rete di un migliaio di ricercatori sparsi per il pianeta, uno staff di QA e un centinaio di beta tester.\nSports Interactive, con il suo prodotto di punta \"Football Manager\", \u00e8 sponsor di alcune societ\u00e0 calcistiche britanniche, tra cui il Watford FC e l'AFC Wimbledon."}
{"id": "4948845", "revid": "767487", "url": "https://it.wikipedia.org/wiki?curid=4948845", "title": "Furhgill Zeldenrust", "text": "Carriera.\nHa giocato in Eredivisie con l'RKC Waalwijk nella stagione 2012-2013."}
{"id": "4948846", "revid": "767487", "url": "https://it.wikipedia.org/wiki?curid=4948846", "title": "Jeff Stans", "text": "Carriera.\nHa giocato in Eredivisie con l'RKC Waalwijk."}
{"id": "4948849", "revid": "287204", "url": "https://it.wikipedia.org/wiki?curid=4948849", "title": "Johan Martensson", "text": ""}
{"id": "4948850", "revid": "65588755", "url": "https://it.wikipedia.org/wiki?curid=4948850", "title": "Le Vie d'Italia e del Mondo", "text": ""}
{"id": "4948855", "revid": "287204", "url": "https://it.wikipedia.org/wiki?curid=4948855", "title": "28829 Abelsky", "text": "28829 Abelsky \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,5122404\u00a0UA e da un'eccentricit\u00e0 di 0,1814246, inclinata di 3,86715\u00b0 rispetto all'eclittica."}
{"id": "4948858", "revid": "65588801", "url": "https://it.wikipedia.org/wiki?curid=4948858", "title": "Le Vie d'Italia e dell'America Latina", "text": ""}
{"id": "4948859", "revid": "767487", "url": "https://it.wikipedia.org/wiki?curid=4948859", "title": "Un bacio e una canzone", "text": "Un bacio e una canzone (\"Ein Lied, ein Ku\u00df, ein M\u00e4del\") \u00e8 un film del 1932 diretto da G\u00e9za von Bolv\u00e1ry.\nProduzione.\nIl film fu prodotto dalla Super-Film GmbH.\nDistribuzione.\nDistribuito dall'Aafa-Film AG, usc\u00ec nelle sale cinematografiche tedesche il 14 aprile 1932."}
{"id": "4948860", "revid": "76963", "url": "https://it.wikipedia.org/wiki?curid=4948860", "title": "Olivia Birkelund", "text": "Biografia.\nOriginaria di New York, la Birkelund cominci\u00f2 a recitare in teatro e nel 1991 ebbe il suo primo ruolo televisivo nella soap opera \"Una vita da vivere\". Il ruolo che le diede maggiore visibilit\u00e0 fu per\u00f2 quello di Arlene Vaughan, interpretato dal 1995 al 2002 in un'altra soap, \"La valle dei pini\".\nNel frattempo la Birkelund recit\u00f2 anche in alcune pellicole cinematografiche fra cui \"Il collezionista di ossa\" ed ebbe ruoli occasionali in alcune serie televisive come \"\". A partire dal 2014 ha un ruolo ricorrente nella serie televisiva della ABC \"Black Box\"."}
{"id": "4948861", "revid": "767487", "url": "https://it.wikipedia.org/wiki?curid=4948861", "title": "Radovan Mitrovi\u0107", "text": "Biografia.\nPossiede il passaporto serbo.\nCarriera.\nNazionale.\nHa preso parte ai Mondiali Under-20 2011 giocando la partita Brasile-Austria (3-0)."}
{"id": "4948862", "revid": "1573940", "url": "https://it.wikipedia.org/wiki?curid=4948862", "title": "Castello di Cosona", "text": "Il castello di Cosona \u00e8 un complesso architettonico fortificato situato nell'omonima localit\u00e0 rurale del territorio comunale di Pienza lungo la Strada Provinciale 71.\nStoria.\nIl complesso venne costruito nel corso del Quattrocento divenendo una fattoria fortificata. Numerosi sono stati i passaggi di propriet\u00e0 nel corso del tempo.\nIn epoca ottocentesca venne costruito il fabbrico a pianta rettangolare che venne adibito a granaio.\nAgli inizi del Novecento l'intero complesso venne restaurato su progetto dell'architetto senese Arturo Viligiardi; durante gli interventi di ristrutturazione, nel 1913 venne ricavata una cappella all'interno di un preesistente corpo di fabbrica originariamente adibito ad altri usi agricoli.\nDescrizione.\nIl complesso architettonico fortificato \u00e8 costituito da vari corpi di fabbrica addossati tra loro che si articolano su 15 lati totali. Tra essi spicca la torre a sezione quadrata che si eleva sul fronte occidentale del complesso architettonico.\nMolto caratteristico \u00e8 il pozzo-cisterna, costruito nel 1659 e restaurato nel 1913, che veniva utilizzato per la raccolta dell'acqua.\nIl granaio di epoca ottocentesca si caratterizza per la presenza di due stemmi gentilizi della famiglia Forteguerri che fece realizzare l'opera.\nIl castello di Cosona \u00e8 al centro dell'omonima azienda agricola, e di una struttura ricettiva-agrituristica dotata di sette appartamenti indipendenti, abitati fino agli anni Settanta da alcune famiglie mezzadrili. "}
{"id": "4948864", "revid": "767487", "url": "https://it.wikipedia.org/wiki?curid=4948864", "title": "Jimmy Hempte", "text": "Carriera.\nHa giocato nella massima serie dei campionati belga e olandese."}
{"id": "4948867", "revid": "330270", "url": "https://it.wikipedia.org/wiki?curid=4948867", "title": "Pap\u00e0 \u00e8 un fantasma", "text": ""}
{"id": "4948868", "revid": "287204", "url": "https://it.wikipedia.org/wiki?curid=4948868", "title": "28831 Abu-Alshaikh", "text": "28831 Abu-Alshaikh \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,7583310\u00a0UA e da un'eccentricit\u00e0 di 0,0331023, inclinata di 3,83457\u00b0 rispetto all'eclittica."}
{"id": "4948872", "revid": "287204", "url": "https://it.wikipedia.org/wiki?curid=4948872", "title": "28832 Akana", "text": "28832 Akana \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,9560233\u00a0UA e da un'eccentricit\u00e0 di 0,0623004, inclinata di 3,51966\u00b0 rispetto all'eclittica."}
{"id": "4948873", "revid": "767487", "url": "https://it.wikipedia.org/wiki?curid=4948873", "title": "Miko\u0142aj Lebedy\u0144ski", "text": " \nCarriera.\nHa giocato nella massima serie dei campionati olandese, svedese e polacco."}
{"id": "4948875", "revid": "287204", "url": "https://it.wikipedia.org/wiki?curid=4948875", "title": "Mikolaj Lebedynski", "text": ""}
{"id": "4948876", "revid": "287204", "url": "https://it.wikipedia.org/wiki?curid=4948876", "title": "Blasco", "text": ""}
{"id": "4948879", "revid": "481666", "url": "https://it.wikipedia.org/wiki?curid=4948879", "title": "Gustav Froehlich", "text": ""}
{"id": "4948881", "revid": "1305772", "url": "https://it.wikipedia.org/wiki?curid=4948881", "title": "Kreen-Akrore", "text": "Kreen-Akrore, nota anche come Kreen Akrore, \u00e8 l'ultima traccia dell'album \"McCartney\" del 1970, accreditato all'omonimo polistrumentista inglese. Il brano, dove appare anche la moglie Linda Eastman, \u00e8 ispirato dagli indigeni brasiliani Kreen-Akakore.\nIl brano.\nPaul McCartney, autore del brano, venne a conoscenza dei Kreen-Akakore grazie ad un documentario televisivo per il Regno Unito, intitolato \"The Tribe that Hides from Man\"; venne trasmesso sul canale ITV network l'11 febbraio 1970. Il musicista ricorda che, il giorno seguente alla visione del programma, dopo pranzo inizi\u00f2 a suonare la batteria, e gli venne in mente di registrare una canzone che esprima i sentimenti della loro caccia. La canzone venne divisa in due parti: alla prima venne aggiunto il pianoforte, la chitarra e l'organo, mentre la seconda delle voci, dei rumori di respiri, l'organo e due chitarre soliste. Alla fine della prima sezione, inoltre, vi sono degli effetti sonori: dei versi di animali, eseguiti da dei suoni emessi da McCartney registrati pi\u00f9 lentamente di come si sentono del brano, il suono di una freccia, tirata da un arco vero e proprio, e dei suoni di bestie che scappano, provocati da battiti sulla custodia di una chitarra. Inoltre, era stato ipotizzato anche il rumore del fuoco, tanto che venne organizzato un fal\u00f2 nello studio, ma poi l'idea non venne usata; al suo posto, sono stati messi dei ramoscelli spezzati. Queste sperimentazioni sonore, uniche nell'album, ricordano quelle svolte con i Beatles.\nVenne registrata interamente il 12 febbraio 1970 ai Morgan Studios. Dopo la base ritmica, comprendente due batterie, vennero aggiunte, in sessioni successive, le chitarre, le tastiere, i vari effetti sonori e le voci. La registrazione venne prodotta da McCartney stesso; l'ingegnere del suono era Robin Black.\nIl brano non ha ricevuto critiche positive, soprattutto la parte di batteria di McCartney; \"Kreen-Akrore\" \u00e8 stata considerato, per il suo orientamento molto sperimentale, come un precursore dell'album \"McCartney II\" del 1980."}
{"id": "4948882", "revid": "287204", "url": "https://it.wikipedia.org/wiki?curid=4948882", "title": "28833 Arunachalam", "text": "28833 Arunachalam \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,8416342\u00a0UA e da un'eccentricit\u00e0 di 0,0176965, inclinata di 2,66996\u00b0 rispetto all'eclittica."}
{"id": "4948883", "revid": "287204", "url": "https://it.wikipedia.org/wiki?curid=4948883", "title": "28836 Ashmore", "text": "28836 Ashmore \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3331237\u00a0UA e da un'eccentricit\u00e0 di 0,1580795, inclinata di 2,72040\u00b0 rispetto all'eclittica."}
{"id": "4948884", "revid": "124713992", "url": "https://it.wikipedia.org/wiki?curid=4948884", "title": "Cappella di Baccoleno", "text": "La cappella di Baccoleno \u00e8 un edificio religioso situato nell'omonima localit\u00e0 rurale del territorio comunale di Asciano, in provincia di Siena.\nStoria.\nLa piccola chiesa venne costruita in epoca seicentesca e modificata nel corso del secolo successivo.\nNel corso del Novecento l'edificio religioso venne abbandonato, tanto che nel 1994 risultava oramai privo di copertura sommitale, in pessimo stato di conservazione e con strutture murarie ridotte a rudere nel censimento effettuato dalla Soprintendenza per i beni architettonici e paesaggistici di Siena e Grosseto del Ministero per i Beni Culturali e Ambientali.\nUn successivo restauro ha riportato la cappella agli antichi splendori.\nDescrizione.\nL'edificio religioso si presenta a pianta rettangolare e ad aula unica. Le strutture murarie esterne sono rivestite in intonaco.\nLa facciata principale, orientata verso sud-ovest, si caratterizza per la presenza di un piccolo rosone circolare che si apre in posizione centrale al di sopra del portale d'ingresso ligneo architravato con arco a tutto sesto in laterizi. Alle estremit\u00e0 laterali della facciata principale sono addossate due lesene in laterizi, una a destra e l'altra a sinistra; altre due lesene in laterizi affiancano lateralmente il portale d'ingresso e proseguono verso l'alto fino a raggiungere gli spioventi del frontone.\nUn piccolo campanile a vela, anch'esso in laterizi e con un'unica cella campanaria, si eleva in posizione centrale al di sopra del frontone che orna la parte sommitale della facciata principale."}
{"id": "4948886", "revid": "287204", "url": "https://it.wikipedia.org/wiki?curid=4948886", "title": "28837 Nibalachandar", "text": "28837 Nibalachandar \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,6342426\u00a0UA e da un'eccentricit\u00e0 di 0,1046195, inclinata di 3,18314\u00b0 rispetto all'eclittica."}
{"id": "4948889", "revid": "287204", "url": "https://it.wikipedia.org/wiki?curid=4948889", "title": "28841 Kelseybarter", "text": "28841 Kelseybarter \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,6797295\u00a0UA e da un'eccentricit\u00e0 di 0,1527585, inclinata di 0,63306\u00b0 rispetto all'eclittica."}
{"id": "4948894", "revid": "287204", "url": "https://it.wikipedia.org/wiki?curid=4948894", "title": "28842 Bhowmik", "text": "28842 Bhowmik \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,9081594\u00a0UA e da un'eccentricit\u00e0 di 0,0715236, inclinata di 1,18385\u00b0 rispetto all'eclittica."}
{"id": "4948895", "revid": "3791", "url": "https://it.wikipedia.org/wiki?curid=4948895", "title": "Gian Luca Pallavicini", "text": ""}
{"id": "4948897", "revid": "767487", "url": "https://it.wikipedia.org/wiki?curid=4948897", "title": "Stefan Kutschke", "text": "Carriera.\nHa esordito in Bundesliga nella stagione 2013-2014 con il ."}
{"id": "4948898", "revid": "594360", "url": "https://it.wikipedia.org/wiki?curid=4948898", "title": "Kim Heechul", "text": ""}
{"id": "4948899", "revid": "544909", "url": "https://it.wikipedia.org/wiki?curid=4948899", "title": "Line up", "text": ""}
{"id": "4948900", "revid": "287204", "url": "https://it.wikipedia.org/wiki?curid=4948900", "title": "28851 Londonbolsius", "text": "28851 Londonbolsius \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,4848513\u00a0UA e da un'eccentricit\u00e0 di 0,0430055, inclinata di 5,30559\u00b0 rispetto all'eclittica."}
{"id": "4948901", "revid": "287204", "url": "https://it.wikipedia.org/wiki?curid=4948901", "title": "28852 Westonbraun", "text": "28852 Westonbraun \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,6255398\u00a0UA e da un'eccentricit\u00e0 di 0,0904745, inclinata di 3,83870\u00b0 rispetto all'eclittica."}
{"id": "4948903", "revid": "122543072", "url": "https://it.wikipedia.org/wiki?curid=4948903", "title": "Deniz Kadah", "text": "Carriera.\nHa giocato nella massima serie dei campionati tedesco e turco."}
{"id": "4948904", "revid": "287204", "url": "https://it.wikipedia.org/wiki?curid=4948904", "title": "28853 Bukhamsin", "text": "28853 Bukhamsin \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,9028519\u00a0UA e da un'eccentricit\u00e0 di 0,0169435, inclinata di 3,17242\u00b0 rispetto all'eclittica."}
{"id": "4948906", "revid": "287204", "url": "https://it.wikipedia.org/wiki?curid=4948906", "title": "28854 Budisteanu", "text": "28854 Budisteanu \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,2794646\u00a0UA e da un'eccentricit\u00e0 di 0,1288179, inclinata di 7,03879\u00b0 rispetto all'eclittica."}
{"id": "4948907", "revid": "205250", "url": "https://it.wikipedia.org/wiki?curid=4948907", "title": "Ricardo Bauleo", "text": "Biografia.\nHa recitato in pi\u00f9 di 50 film in quasi 50 anni di carriera. I suoi primi due film sono stati \"Canuto Ca\u00f1ete e i 40 ladroni\" (1964) e \"Canuto Ca\u00f1ete detective privato\" (1965) con Carlitos Bal\u00e1 nel ruolo di protagonista.\nRecit\u00f2 anche in \"La cicala sta bruciando\" (1967), \"Attenta nel bosco\" (1967), \"Villa Cari\u00f1o sta bruciando\" (1968), \"Il Sangue delle Vergini\" (1968), \"La vita continua\" (1969), \"Gitano\" (1970), \"Gli escursionisti\" (1970), \"Pilota di prova\" (1972), \"Yo gan\u00e9 el prode..y \u00bfUd?\" (1973), \"La clinica del dottor Cureta\" (1987) e molti altri.\nPartecip\u00f2 ad alcuni programmi televisivi come \"Todos contra Juan\", e dopo \"Storie del cuore\" con Virginia Lago. Nel 2013 il direttore di teatro Jos\u00e9 Maria Muscari convoc\u00f2 Bauleo per l'opera \"Postumos\" e negli ultimi mesi di vita recit\u00f2 in \"La Boleta\", prima opera di Andr\u00e9s Paternostro.\nSuperagenti.\nBauleo fu protagonista con Victor B\u00f3 e Julio De Grazia in 9 film dei \"Superagenti\". Il primo film \u00e8 \"La grande avventura\" (1974) seguito da \"La super, super avventura\" (1975), \"L'avventura esplosiva\" (1976), \"Superagenti bionici\" (1977), \"I superagenti e il tesoro maledetto\" (1977), \"I superagenti non si rompono\" (1979), \"L'avventura degli ombrelli assassini\" (1979), \"I superagenti contro tutti\" (1980), \"I superagenti e la grande avventura dell'oro\" (1980).\nNel 2008 ha ottenuto un piccolo ruolo ne \"I superagenti, nuova generazione\".\nMorte.\nMorto all'et\u00e0 di 73 anni, il 24 aprile 2014 a Buenos Aires, nella Casa del Teatro dove risiedeva."}
{"id": "4948909", "revid": "287204", "url": "https://it.wikipedia.org/wiki?curid=4948909", "title": "28855 Burchell", "text": "28855 Burchell \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3071132\u00a0UA e da un'eccentricit\u00e0 di 0,0742034, inclinata di 4,48061\u00b0 rispetto all'eclittica."}
{"id": "4948911", "revid": "287204", "url": "https://it.wikipedia.org/wiki?curid=4948911", "title": "28860 Cappelletto", "text": "28860 Cappelletto \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,6803341\u00a0UA e da un'eccentricit\u00e0 di 0,0484795, inclinata di 1,98486\u00b0 rispetto all'eclittica."}
{"id": "4948918", "revid": "287204", "url": "https://it.wikipedia.org/wiki?curid=4948918", "title": "28866 Chakraborty", "text": "28866 Chakraborty \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3668516\u00a0UA e da un'eccentricit\u00e0 di 0,1167136, inclinata di 9,39647\u00b0 rispetto all'eclittica."}
{"id": "4948919", "revid": "125333064", "url": "https://it.wikipedia.org/wiki?curid=4948919", "title": "Jeremy Toljan", "text": "Biografia.\n\u00c8 nato da madre tedesca di origini croate e padre statunitense afroamericano.\nCaratteristiche tecniche.\n\u00c8 un terzino destro dotato di un'ottima capacit\u00e0 di corsa e grande resistenza fisica, pu\u00f2 essere impiegato anche come laterale di centrocampo sempre sulla corsia di destra, inoltre all'occorrenza pu\u00f2 giocare da terzino sinistro.\nCarriera.\nClub.\nCresciuto calcisticamente nelle giovanili dell', ha esordito in Bundesliga con la prima squadra il 5 ottobre del 2013 giocando da titolare per tutta la partita nella gara pareggiata 2-2 in trasferta contro il . Il 17 ottobre 2015 sigla la sua prima rete da professionista, nella partita persa 4-2 fuori casa contro il .\nIl 30 agosto 2017 viene acquistato dal , dove firma un contratto quadriennale. Il 27 gennaio 2018 sigla la sua prima rete con i gialloneri, nei minuti di recupero, siglando il goal del pareggio, nel 2-2 interno contro il .\nIl 31 gennaio 2019 passa in prestito secco per sei mesi agli scozzesi del , dove conclude la stagione.\nL'11 luglio del 2019 si trasferisce a titolo temporaneo, con diritto di riscatto, al Sassuolo, dove rimpiazza il partente Pol Lirola. L'esordio in maglia neroverde avviene il 18 agosto in occasione della partita del terzo turno di Coppa Italia con lo Spezia, vinta per 1-0. Una settimana dopo esordisce anche in Serie A, nella partita persa per 2-1 in casa del Torino. Il 3 novembre trova la prima marcatura con i neroverdi, nella partita in casa del Lecce, finita 2-2. Il 29 giugno 2020 il prestito viene prolungato per un'altra stagione.\nNazionale.\nCompie tutta la trafila delle nazionali giovanili tedesche. Nell'estate 2016 ha preso parte alle Olimpiadi di Rio, manifestazione in cui la squadra tedesca si aggiudica la medaglia d'argento nel torneo olimpico di calcio. Nel giugno del 2017 viene convocato inoltre per l'Europeo Under-21 in Polonia, manifestazione in cui arriva fino in fondo, vincendo la finale contro la Spagna.\nStatistiche.\nPresenze e reti nei club.\n\"Statistiche aggiornate al 21 agosto 2021.\""}
{"id": "4948920", "revid": "1369234", "url": "https://it.wikipedia.org/wiki?curid=4948920", "title": "Kenan Karaman", "text": "Caratteristiche tecniche.\nDi ruolo centravanti, pu\u00f2 giocare anche come ala.\nCarriera.\nClub.\nDopo avere giocato nella primavera e nell'Under-23 dell'Hoffenheim, ha esordito con la prima squadra in Bundesliga nella stagione 2013-2014 con il 2 marzo nel successo per 6-2 contro il .\nIl 29 aprile 2014, a seguito del mancato rinnovo con l', viene annunciato il suo trasferimento all' a partire dal 1\u00ba luglio.\nIl 18 maggio 2018 firma un contratto triennale con il neopromosso . Il 24 maggio 2021 viene annunciato il suo addio da parte del club.\nIl 15 luglio 2021 firma per il .\nNazionale.\nDopo avere rappresentato le selezioni giovanili turche, il 9 novembre 2017 esordisce in nazionale maggiore nella sconfitta per 2-0 in amichevole contro la . Il 30 maggio 2019, in occasione dell'amichevole vinta per 2-1 contro la , realizza la sua prima rete con la maglia della .\nNel 2021 viene convocato per gli europei.\nStatistiche.\nPresenze e reti nei club.\n\"Statistiche aggiornate al 20 giugno 2021.\""}
{"id": "4948921", "revid": "110157", "url": "https://it.wikipedia.org/wiki?curid=4948921", "title": "A Bigger Bang Tour", "text": "A Bigger Bang Tour \u00e8 stato il quarantaduesimo tour di concerti del gruppo musicale britannico The Rolling Stones, a supporto del suo ventiquattresimo album in studio, \"A Bigger Bang\".\n\u00c8 la seconda tourn\u00e9e musicale pi\u00f9 redditizia della storia, battuta solo dallo \"U2 360\u00b0 Tour\".\nArtisti d'apertura.\nLa seguente lista rappresenta il numero correlato agli artisti d'apertura nella tabella delle date del tour."}
{"id": "4948924", "revid": "104458", "url": "https://it.wikipedia.org/wiki?curid=4948924", "title": "Statistiche dell'ACF Fiorentina", "text": ""}
{"id": "4948932", "revid": "22475", "url": "https://it.wikipedia.org/wiki?curid=4948932", "title": "Corri!", "text": "Corri! (\"Run\") \u00e8 un romanzo thriller dello scrittore e critico letterario statunitense Douglas E. Winter, pubblicato nel 2000.\nL'opera \u00e8 stata nominata tra la rosa dei finalisti per l'assegnazione del premio Bram Stoker al romanzo d'esordio dell'anno 2000.\nIl libro narra le vicende legate a una consegna illegale di una partita di armi a una gang di New York ed \u00e8 un'opera in cui le armi da fuoco e la passione americana per esse recitano un ruolo di primo piano.\nStoria editoriale.\nLa stesura del romanzo \u00e8 avvenuta nell'arco di pi\u00f9 di dieci anni nel tempo che l'autore riusciva a ritagliarsi dalla sua principale attivit\u00e0 quale avvocato specializzato in incidenti aerei. Il fatto che lo scrittore potesse dedicarsi alla scrittura con discontinuit\u00e0, dovendo nel contempo mantenere la narrazione strettamente focalizzata sul punto di vista del protagonista, il cinico e disincantato criminale Burdon Lane, ha costituito una difficolt\u00e0 aggiuntiva. Inoltre il particolare stile dell'opera ha imposto un ulteriore faticoso lavoro di sintesi e di studio dello slang usato nell'ambiente criminale in cui la storia si svolge.\nL'intento dello scrittore era quello di narrare una storia priva di moralismi il cui stile crudo mettesse i lettori senza mediazioni stilistiche davanti alla realt\u00e0 bigotta e violenta che attanaglia gli Stati Uniti. L'uso di una prosa veloce e essenziale permette di raggiungere questo obiettivo.\nTrama.\nBurdon Lane vive a Washinghton con una ragazza che lui chiama Fiona ma della cui vita conosce ben poco; d'altronde anche la sua ragazza ignora che Burdon lavora da quasi tredici anni come trafficante d'armi per un'organizzazione criminale dietro il paravento di un'importante societ\u00e0, la UniArms Incorporated. Burdon \u00e8 stimato nella sua attivit\u00e0 perch\u00e9 ubbidisce agli ordini con professionalit\u00e0, \u00e8 sveglio e sa mantenere la bocca chiusa.\nLa UniArms sta organizzando una vendita di una grossa partita di armi a una gang di New York, i 9 Bravos e il capo della societ\u00e0, Jules Berenger, per il tramite del suo pericoloso braccio destro, \"CK\", gli affida l'incarico di presidiare il luogo della consegna. Per assicurarsi che non sorgano problemi con la banda newyorkese, Berenger si \u00e8 rivolto a un'altra gang, la U Street Crew di Washington, promettendo a quest'ultima, in cambio, la possibilit\u00e0 di riciclare il denaro sporco proveniente da rapine e spaccio di droga. L'imponente schieramento di uomini della UniArms e il fatto che i 9 Bravos abbiano gi\u00e0 anticipato la prima parte del pagamento, non giustificherebbero la sua ulteriore presenza nell'affare ma un \"buon soldato\" non pu\u00f2 sottrarsi al lavoro in cui, tra l'altro, \u00e8 coinvolto anche il suo amico, Larry \"Due Mani\".\nIl trasporto del carico da Washington avviene senza problemi ma a New York gli eventi precipitano: la consegna sembrerebbe andare a buon fine ma il fatto che il carico di armi non sia stato ritirato direttamente dai membri dei 9 Bravos ma da sospetti intermediari, che comunque pagano la seconda trance di denaro, mette in allarme Burdon che telefona a CK; quest'ultimo, durante una concitata comunicazione gli ordina di eliminare uno dei membri della U Street Crew che piantonava insieme a Burdon il carico di armi durante la consegna, il mulatto Jink, e di fuggire dopo l'uccisione. Jink si defila prima che Burdon riesca a eseguire l'ordine e quest'ultimo raggiunge CK e gli altri colleghi della UniArms nell'albergo luogo di consegna della terza trance del pagamento. Mentre l\u00ec vicino, presso la Free African Methodist Church si sta per svolgere una funzione tenuta del carismatico leader religioso Gideon Parks, CK elimina i membri delle due gang presenti e, con un fucile di precisione precedentemente maneggiato dal capo dei 9 Bravos e su cui questi aveva impresso le proprie impronte digitali, con calma uccide Gideon Parks sparandogli dalla finestra dell'albergo. Quest'ultimo omicidio \u00e8 il segnale per la mattanza; i membri della UniArms iniziano a eliminare tutti i presenti appiccando quindi fuoco all'albergo. Burdon riesce fortunosamente a fuggire ma nel garage dell'albergo viene colpito da un proiettile e messo in salvo da Jink.\nBurdon intuisce che la consegna delle armi era solamente un pretesto per far ricadere la colpa dell'assassinio del reverendo Gideon Park sulle gang di New York, piano questo ordito e appoggiato da rami deviati della CIA con la collaborazione della UniArms e, mentre cerca di ricongiungersi ai suoi ex colleghi per avere delle spiegazioni, accompagnato da Jink, lungo la strada verso casa trova prima l'amico Larry \"Due Mani\" e poi l'amica Lauren Austen, cui si era rivolto per un aiuto, entrambi uccisi dopo essere stati torturati.\nBurdon decide di eliminare CK e il presidente della UniArms, Berenger; per fare ci\u00f2 si rivolge alla U Street Crew e al suo capo, Doctor D. Dopo averli con difficolt\u00e0 convinti della sua estraneit\u00e0 negli omicidi, la gang accetta di aiutarlo nella vendetta. Il confronto finale avviene nella villa di Berenger durante il matrimonio della figlia. CK e Berenger vengono uccisi insieme ai membri della CIA complici del criminale trafficante d'armi. Jink si rivela essere un poliziotto infiltrato del Bureau of Alcohol, Tobacco, Firearms and Explosives e muore nello scontro a fuoco. Anche Fiona \u00e8 un'infiltrata ma, dopo aver catturato Burdon, lo lascia fuggire."}
{"id": "4948936", "revid": "373458", "url": "https://it.wikipedia.org/wiki?curid=4948936", "title": "Alberto Gerbo", "text": "Caratteristiche tecniche.\nCentrocampista molto duttile tatticamente e bravo tecnicamente, pu\u00f2 giocare come regista davanti alla difesa o come laterale destro di centrocampo e all'occorrenza pu\u00f2 essere impiegato come terzino destro.\nCarriera.\nEsordisce con il Giaveno in Serie D, quindi viene prelevato dall'Inter e inserito nella formazione Primavera, con cui nel 2008 vince il Torneo di Viareggio. Dopo due anni passa in prestito all'Ancona, in Serie B.\nPer la stagione di Serie B 2010-2011 passa alla Triestina in prestito con diritto di riscatto per la met\u00e0 del cartellino. Retrocessa la squadra in Lega Pro Prima Divisione, mantiene la categoria in quanto l'Inter lo cede in compartecipazione al Gubbio per la stagione 2011-2012. A fine stagione la risoluzione della compartecipazione \u00e8 risolta a favore del Gubbio.\nIl 24 luglio 2012 trova l'accordo con il , squadra di Lega Pro Prima Divisione, quindi il 1\u00ba agosto seguente arriva l'ufficialit\u00e0 per il tesseramento a titolo definitivo. Con la squadra laziale centra la prima promozione della storia in Serie B e vince la Coppa Italia di Lega Pro, venendo confermato anche per la stagione successiva in seconda serie, nella quale gioca 8 partite.\nIl 14 agosto 2014 viene ufficializzato il suo trasferimento al Foggia, in Lega Pro. Il 3 ottobre 2015 realizza il primo gol con la maglia rossonera contro il Matera, con una grande conclusione da oltre trenta metri. Il 23 aprile 2017 alla fine del campionato conquista la promozione in Serie B con i \"Satanelli\". Nell'estate 2017 prolunga il suo contratto con la squadra pugliese, fino al giugno 2020.\nRimasto svincolato, il 30 luglio 2019 firma un contratto biennale con l'Ascoli. Segna la sua prima rete con la maglia bianconera il 14 settembre successivo, nella vittoria per 2-0 in casa contro il . Il 31 gennaio 2020 passa in prestito secco fino a giugno al Crotone, con cui ottiene la promozione in Serie A. A fine stagione rientra dal prestito ad Ascoli.\nStatistiche.\nPresenze e reti nei club.\n\"Statistiche aggiornate al 5 novembre 2021.\""}
{"id": "4948937", "revid": "1494169", "url": "https://it.wikipedia.org/wiki?curid=4948937", "title": "F\u00e9ret", "text": ""}
{"id": "4948938", "revid": "287204", "url": "https://it.wikipedia.org/wiki?curid=4948938", "title": "David Yankey", "text": "Carriera universitaria.\nDopo aver giocato a football per la Centennial High School della sua citt\u00e0, Roswell, presso la quale fu un all-state offensive lineman, Yankey decise di accettare la borsa di studio offertagli dalla prestigiosa Stanford University. \nNel suo primo anno a Stanford, Yankey scese in campo contro Sacramento State ed UCLA, prima di chiudere anzitempo la stagione a causa di un infortunio. Egli fu inoltre il primo offensive lineman dell'ateneo a scendere in campo come freshman a partire dalla stagione 2000. Una volta ristabilitosi fisicamente, nel 2011 fu la guardia sinistra titolare dei Cardinal, ruolo nel quale scese in campo 13 volte dall'inizio, aiutando l'attacco su corsa a classificarsi secondo nella Pac-12 con 210,62 yard corse in media a partita, ed il quarterback Andrew Luck a stabilire il proprio record di touchdown messi a segno in una singola stagione (37) ed in carriera (82).\nNel 2012 fu spostato nel ruolo di tackle sinistro, ruolo nel quale disput\u00f2 tutti e 14 gli incontri come titolare, aiutando due freshman quarterback a subire il minor numero di sack della Pac-12 (17) ed il runningback Stepfan Taylor a raggiungere quota 1.530 yard su corsa, cifra che rappresent\u00f2 il secondo miglior risultato di tutti i tempi dell'ateneo californiano. A riconoscimento di quest'ottima stagione, Yankey fu inserito nel First-team All-American e nel First-team All-Pac-12, ed insignito del Morris Trophy 2012 che individua il miglior offensive lineman della Pac-12. Nel 2013 fu capitano della squadra e membro di una offensive line che, a livello nazionale, si classific\u00f2 7\u00aa in tackle con perdita di yard concessi (4,14 in media a partita), 11\u00aa in sack concessi (1,14 in media a partita), 22\u00aa in attacco su corsa (207,4 yard in media a partita). A fine stagione fu ancora una volta inserito nel First-team All-Pac-12 ma soprattutto fu solo l'8\u00ba giocatore nella storia di Stanford ad essere eletto Unanimous All-American.\nCarriera professionistica.\nMinnesota Vikings.\nYankey era considerato una delle migliori guardie in vista del Draft NFL 2014 (era pronosticato per esser scelto tra 3\u00ba e 4\u00ba giro) al quale si presentava da \"underclassman\", avendo deciso di rendersi eleggibile dopo aver rinunciato al suo ultimo anno al college. Il 10 maggio 2014 fu in seguito selezionato al 5\u00ba giro del Draft come 145\u00ba assoluto e sei giorni dopo firm\u00f2 il suo primo contratto da professionista, un quadriennale a oltre 2,4 milioni di dollari di cui 206.900 garantiti alla firma.\nDurante la sua prima stagione in forza alla franchigia del Minnesota, Yankey fu inattivo in 15 gare su 16 e fu l'unico rookie dei Vikings a non prender parte a neanche uno snap durante la stagione regolare. Egli fu in particolar modo ritenuto dal coaching staff non ancora pronto sia fisicamente che a livello di tecnica, ci\u00f2 anche perch\u00e9 durante l'estate non pot\u00e9 prender parte con regolarit\u00e0 alle attivit\u00e0 della franchigia, dovendo ritornare all'universit\u00e0 per completare il proprio percorso accademico di studi.\nVita privata.\nNato nella citt\u00e0 australiana di Sydney, si trasfer\u00ec da piccolo con la sua famiglia negli Stati Uniti nella citt\u00e0 di Roswell, ricevendo il 22 maggio 2014 la cittadinanza statunitense."}
{"id": "4948945", "revid": "6923", "url": "https://it.wikipedia.org/wiki?curid=4948945", "title": "AbbVie", "text": "AbbVie \u00e8 una multinazionale americana nata nel 2013 dallo spin-off di Abbott Laboratories. Opera nel settore biofarmaceutico con prodotti, sia biologici sia di sintesi chimica, focalizzati su un nucleo di aree terapeutiche specifiche quali l'epatite C (HCV), la neuroscienza, l'immunologia, l'oncologia, le malattie renali e la salute della donna.\n\u00c8 quotata dal gennaio 2013 alla Borsa di New York.\nStoria.\nNell'ottobre 2011, Abbott Laboratories ha annunciato l'intenzione di scindere le attivit\u00e0 che svolgeva su scala globale in due societ\u00e0 quotate in borsa, una operante nel settore dei prodotti medicali diversificati, l'altra nel settore dei farmaci innovativi frutto della ricerca scientifica. A seguito di tale decisione, il 1\u00ba gennaio 2013, la Abbott Laboratories si \u00e8 scissa in due aziende, una, pi\u00f9 dedicata alla produzione, che ha mantenuto il nome Abbott Laboratories mentre l'altra, la AbbVie, pi\u00f9 dedicata alla ricerca e allo sviluppo.\nAzionariato.\nNel 2017 le azioni AbbVie sono principalmente possedute da investitori istituzionali (Capital Group Companies, The Vanguard Group, BlackRock, State Street Corporation e altri."}
{"id": "4948946", "revid": "761672", "url": "https://it.wikipedia.org/wiki?curid=4948946", "title": "Pentola Nera", "text": ""}
{"id": "4948947", "revid": "729019", "url": "https://it.wikipedia.org/wiki?curid=4948947", "title": "Cavalieri Russi", "text": "I Cavalieri Russi (; in italiano: Cavalieri Russi) sono una pattuglia acrobatica dell'Aeronautica Militare Russa. Creato il 5 aprile 1991 alla base aerea di Kubinka come una squadra di sei Sukhoi Su-27, il team \u00e8 stato il primo a esibirsi al di fuori dell'Unione Sovietica quando furono in visita al Regno Unito nel settembre 1991. Il 12 dicembre 1995 la squadriglia fu vittima di un disastroso incidente su una montagna vicino a Cam Ranh, in Vietnam, nel quale rimasero coinvolti tre velivoli che volavano in formazione. Il team era diretto verso casa dopo essersi esibito a un airshow malese in condizioni meteo avverse. La squadra era inizialmente composta da quattro Su-27P e due Su-27UB, poi, dall'ottobre 2016 ha ricevuto 8 nuovi Sukhoi Su-30SM.\nStoria.\nLa base aerea di Kubinka, situata a 60\u00a0km a ovest di Mosca, \u00e8 ben conosciuta sia in Russia sia all'estero. Per anni \u00e8 stata un'installazione militare usata per mettere in mostra le caratteristiche degli aerei da combattimento di tipo avanzato, a beneficio di leader nazionali ed esteri. Ai giorni d'oggi la base aerea di Kubinka \u00e8 conosciuta , dove sono di stanza le pattuglie acrobatiche Cavalieri Russi e Stri\u017ei.\nCome per numerose pattuglie acrobatiche, le attivit\u00e0 di volo non sono solo di carattere acrobatico ma comprendono anche attivit\u00e0 operative ed esercitazioni a fuoco al fine di mantenere costante l\u2019idoneit\u00e0 dei piloti all\u2019impiego operativo.\nIncidenti.\nIl 12 dicembre 1995, durante un approccio al campo d'aviazione di Cam Ranh (Vietnam) in condizioni meteo avverse, tre velivoli della pattuglia (due Su-27 e un Su-27UB) si sono schiantati su una montagna mentre volavano in formazione. L'incidente fu dovuto a un'errata interpretazione degli strumenti di approccio.\nUn altro incidente \u00e8 avvenuto il 16 agosto 2009, con una collisione tra due Su-27 che stavano provando manovre acrobatiche vicino a Mosca: un pilota rimase ucciso nell'incidente mentre i due i velivoli precipitarono sulle vicine case vacanze. Il pilota morto \u00e8 stato identificato con il comandante della pattuglia, il colonnello Igor' Tka\u010denko, un ufficiale decorato dell'aeronautica militare."}
{"id": "4948959", "revid": "486946", "url": "https://it.wikipedia.org/wiki?curid=4948959", "title": "Arash Labaf", "text": ""}
{"id": "4948961", "revid": "438678", "url": "https://it.wikipedia.org/wiki?curid=4948961", "title": "Stanley Jean-Baptiste", "text": " Fu scelto nel corso del secondo giro (58\u00ba assoluto) del Draft NFL 2014. Al college ha giocato a football all'Universit\u00e0 del Nebraska a Lincoln.\nCarriera universitaria.\nDopo aver giocato a football per la Miami Central High School della sua citt\u00e0 natale Miami, presso la quale gioc\u00f2 sia come safety che come wide receiver, Dennard accett\u00f2 la borsa di studio offertagli da Nebraska. Dopo essere stato nel 2010 \"redshirt\" (poteva allenarsi ma non disputare incontri ufficiali) freshman, nel 2011 prese parte a 9 incontri stagionali, partendo una volta come titolare nel ruolo di cornerback. Egli inizi\u00f2 la stagione come ricevitore per poi essere impiegato proprio nel ruolo di cornerback, ruolo nel quale mise a referto 9 tackle, un passaggio deviato ed un intercetto.\nNel 2012 prese parte a tutti e 14 gli incontri stagionali, partendo in 5 occasioni come titolare nel ruolo di cornerback e mettendo a segno 24 tackle, 9 passaggi deviati e 2 intercetti, tutte statistiche destinate ad incrementare l'anno seguente quando, diventato titolare in tutti e 13 gli incontri stagionali, collezion\u00f2 41 tackle di cui 4 con perdita di yard, un sack, 12 passaggi deviati e 4 intercetti. Per queste sue prestazioni al termine della stagione fu inserito nel Second-team All-Big Ten.\nCarriera professionistica.\nNew Orleans Saints.\nParagonato al cornerback All-Pro dei Seattle Seahawks Richard Sherman, Jean-Baptiste era considerato uno dei migliori nel suo ruolo in vista del Draft 2014 ed \u00e8 pronosticato per esser scelto tra il secondo e il terzo giro. Il 10 maggio fu selezionato come 58\u00ba assoluto dai New Orleans Saints. Debutt\u00f2 come professionista subentrando nella settimana 4 contro i Dallas Cowboys e chiuse la sua prima stagione con 4 presenze, principalmente come membro degli special team. Il 5 settembre 2015 fu svincolato.\nDetroit Lions.\nIl giorno successivo, Jean-Baptiste firm\u00f2 con la squadra di allenamento dei Detroit Lions. Fu svincolato il 15 dicembre 2015.\nSeattle Seahawks.\nIl 17 dicembre 2015, Jean-Baptiste firm\u00f2 con la squadra di allenamento dei Seattle Seahawks."}
{"id": "4948964", "revid": "547034", "url": "https://it.wikipedia.org/wiki?curid=4948964", "title": "White Light from the Mouth of Infinity", "text": "White Light from the Mouth of Infinity \u00e8 il settimo album degli Swans, pubblicato nel 1991 dalla Young God Records.\nIl disco.\nInsieme al precedente, questo album determina il definitivo abbandono da parte del gruppo delle sonorit\u00e0 noise rock tipiche degli esordi, in favore di atmosfere evocative e cupe. Il disco riscosse parecchi consensi dalla critica: AllMusic gli assegna un punteggio di 4.5 stelle su 5, definendolo \"stupendo\", mentre Sputnikmusic lo appella \"sinuoso, micidiale e assolutamente terrificante\" dandogli 5 punti su 5.\nTracce.\nTutte le tracce sono state scritte e composte da Michael Gira."}
{"id": "4948965", "revid": "767487", "url": "https://it.wikipedia.org/wiki?curid=4948965", "title": "Saving Abel", "text": "I Saving Abel sono un gruppo hard rock statunitense, formatosi nel 2004 a Corinth, Mississippi.\nIl nome del gruppo deriva dalla storia biblica di Caino e Abele. Jason Null ha affermato:\nStoria.\nFormazione e \"Saving Abel\" (2004-2009).\nJared Weeks e Jason Null formarono i Saving Abel nel 2004 a Corinth, Mississippi. Weeks stava imparando a suonare la chitarra da Null, gi\u00e0 membro di un gruppo rock. Dopo pochi giorni, i due cominciarono a comporre canzoni. All'inizio del 2005, le loro canzoni vennero sentite dal produttore Skidd Mills (che aveva gi\u00e0 collaborato con 12 Stones, ZZ Top, Saliva e Robert Cray) che port\u00f2 i due nel 747 Studio di Memphis, Tennessee per registrare.\nIl gruppo cominci\u00f2 a prendere vita con l'aggiunta di Scott Bartlett, Eric Taylor e Blaze Dixon. Weeks distribuiva la demo del gruppo ai concerti che si tenevano vicino Corinth.\nNel 2006, il gruppo pubblic\u00f2 un EP indipendentemente. Dopo aver venduto l'album per circa un anno, una copia di \"Addicted\" giunse a Rick Smith, consulente della Virgin Records e invi\u00f2 per e-mail la canzone al CEO Jason Flom e mand\u00f2 Kim Stephens a Jackson, Tennessee per assistere ad un concerto del gruppo. Nel 2008, \"Addicted\" venne pubblicata come singolo.\nL'album di debutto del gruppo, \"Saving Abel\", venne pubblicato l'11 marzo 2008. Il CD conteneva il brano \"Addicted\", che raggiunse la 2\u00aa posizione nella classifica Mainstream Rock Songs stilata dalla rivista Billboard. Il 15 gennaio 2009, l'album raggiunse la posizione 49 nella Billboard 200. Nel marzo 2009, \"Saving Abel\" ricevette la certificazione d'oro da parte della Recording Industry Association of America.\n\"Addicted\" fu al centro di alcune polemiche a causa della natura sessuale del testo e alcune stazioni radio si rifiutarono di mandarla in onda. Tuttavia, il gruppo aveva registrato un'altra versione del brano, contenente il verso \"rolling around with me\" invece di \"going down on me\", che venne mandata in onda dalle radio del paese. Nel 2009 il gruppo part\u00ec in tour a supporto dei Nickelback durante il Dark Horse Tour, assieme a Hinder e Papa Roach.\nNell'aprile 2009, il gruppo sment\u00ec le voci secondo cui c'era una rivalit\u00e0 tra gli Hinder e i Saving Abel. Nello stesso mese, la Virgin pubblic\u00f2 l'EP \"18 Days Tour\", contenente una versione acustica del brano \"18 Days\", assieme a due brani inediti.\n\"Miss America\" (2009-2011).\nIl gruppo cominci\u00f2 a lavorare al secondo album in studio tra la fine del 2009 e l'inizio del 2010. Durante le registrazioni, in qualche modo il brano \"The Sex Is Good\" trapel\u00f2 su YouTube. Il nuovo album, \"Miss America\", venne pubblicato l'8 giugno 2010 e permetteva di scaricare una versione acustica di \"The Sex Is Good\". Il primo singolo estratto, \"Stupid Girl (Only In Hollywood)\", anticip\u00f2 l'album l'8 aprile 2010 e cominci\u00f2 a essere passato in radio il 26 aprile. Il singolo raggiunse la posizione numero 7 nella classifica Mainstream Rock Song. \"The Sex Is Good\" venne pubblicato come secondo singolo, raggiungendo la 1\u00aa posizione nella medesima classifica nel gennaio 2011. Venne, infine, estratto come terzo singolo la \"title track\" \"Miss America\".\n\"Bringing Down the Giant\" (2012-2013).\nIl 14 maggio 2012 venne pubblicato il singolo \"Bringing Down the Giant\", seguito il 17 luglio 2012 dall'album omonimo.\nNel maggio 2013 venne annunciato l'EP \"Cracking the Safe\", pubblicato il 6 agosto 2013. Nel dicembre 2013, Jared Weeks lasci\u00f2 il gruppo per intraprendere la carriera solista; al suo posto entr\u00f2 nel gruppo Scott Austin, cantante dei Trash the Brand. Nello stesso giorno, Michael McManus annunci\u00f2 la propria uscita dal gruppo e venne sostituito da Steven Pulley.\n\"Blood Stained Revolution\" (2014-presente).\nIl 6 settembre 2014 venne pubblicato il singolo \"Blood Stained Revolution\", seguito dall'omonimo album l'11 novembre successivo."}
{"id": "4948967", "revid": "767487", "url": "https://it.wikipedia.org/wiki?curid=4948967", "title": "Si parla di Clara", "text": "Si parla di Clara (\"Man spricht \u00fcber Jacqueline\") \u00e8 un film del 1937 diretto da Werner Hochbaum, basato su un romanzo del 1926 di Martha Albrand con lo pseudonimo di Katrina Holland.\nProduzione.\nIl film fu prodotto dalla Deka Film. Venne girato nel Brandeburgo, a Basdorf e a Machnow.\nLe coreografie del film furono affidate a Sabine Ress.\nDistribuzione.\nIn Germania il film usc\u00ec il 16 aprile 1937. Il 30 aprile fu presentato anche nei Paesi Bassi come \"Men spreekt over Jacqueline\" e il 3 luglio 1938 in Finlandia. In Cecoslovacchia il film fu distribuito dalla Tobis p\u00fajcovna film\u00fa in versione doppiata."}
{"id": "4948969", "revid": "65590463", "url": "https://it.wikipedia.org/wiki?curid=4948969", "title": "W.G. Armstrong &amp; Company", "text": ""}
{"id": "4948973", "revid": "729019", "url": "https://it.wikipedia.org/wiki?curid=4948973", "title": "Young God Records", "text": "La Young God Records \u00e8 un'etichetta indipendente fondata da Michael Gira nel 1990 specializzata in experimental, avant-garde e spesso in musica dai generi non determinati. Il nome dell'etichetta deriva dall'EP \"Young God\", pubblicato dagli Swans, progetto principale di Gira. Inizialmente, infatti, la Young God Records venne pensata come un aiuto per la pubblicazione degli album della band; al suo scioglimento, subentrarono numerosi altri gruppi elencati in seguito."}
{"id": "4948975", "revid": "500044", "url": "https://it.wikipedia.org/wiki?curid=4948975", "title": "Mauro Biglino", "text": "Biografia.\nDopo aver frequentato il liceo classico in Val Salice a Torino si dedica allo studio dell'ebraico e successivamente diviene traduttore di ebraico biblico all'interno di un progetto editoriale delle Edizioni San Paolo per le quali esegu\u00ec la traduzione interlineare di diciassette libri del testo masoretico della Bibbia, ovvero i dodici Profeti minori e le cinque Meghilot, traduzioni raccolte nei due volumi \"I profeti minori\" e \"I cinque Meghill\u00f4t\". Basandosi in parte sulla sua traduzione, che definisce letterale, Biglino affronta la Bibbia da un lato attribuendole una natura di cronaca storica, dall'altro avanzando ipotesi inseribili nel filone del neoevemerismo, della paleoastronautica, del creazionismo non religioso e assimilabili a quelle di Zecharia Sitchin, altro sostenitore della teoria degli antichi astronauti.\nHa interpretato s\u00e9 stesso (recitando in inglese e poi ridoppiandosi per la versione italiana) in \"Creators - The Past\" (2020), film diretto da Piergiuseppe Zaia che vede la partecipazione di G\u00e9rard Depardieu, William Shatner e Bruce Payne; nello stesso film \u00e8 accreditato come consulente storico e biblico.\n\u00c8 coautore di fumetti basati sui suoi libri.\nVita privata.\nAutore del volume \"Chiesa Romana Cattolica e Massoneria\", ha dichiarato di essere stato membro della massoneria per una decina d'anni, e di esserne uscito verso met\u00e0 degli anni duemila.\nMetodo e ipotesi sull'Antico e il Nuovo Testamento.\nL'opera di Biglino consiste in una disamina della Bibbia, partendo dalla traduzione letterale dell'Antico Testamento, di cui d\u00e0 una interpretazione la pi\u00f9 concreta e materiale possibile, spogliando il testo di ogni valore teologico. Fa comparazioni all'interno della Bibbia stessa cercando di darne una lettura coerente analizzando per\u00f2 solo certi passi, e li paragona anche con mitologie di altre tradizioni, come Iliade, Odissea, mitologia sumerica e nordica. Dal 2016 tratta del Nuovo Testamento, occupandosi del personaggio Ges\u00f9 basandosi sulla sua interpretazione veterotestamentaria. A partire da \"La caduta degli Dei\" del 2017 tutti i suoi libri sono realizzati con coautori. Il suo metodo si basa sulla sua ormai famosa frase \"Facciamo finta che\", dicendo che il fare finta che ci\u00f2 che gli Antichi ci hanno trasmesso sia vero sia il solo metodo intellettualmente onesto. Nel suo libro del 2019 \"Gli dei baltici della Bibbia\" ipotizza che le vicende veterotestamentarie possano avere una coerente collocazione in Nord Europa, ricollegandosi a Felice Vinci, autore di Omero nel Baltico.\nElohim e Yahweh.\nTesi portante di Biglino \u00e8 quella che attribuisce determinati significati a determinate parole. Contestando la traduzione comune di certi termini, egli propone una lettura della Bibbia, che dice essere letterale, operando delle sostituzioni: a certe parole sostituisce il termine ebraico traslitterato. Ecco gli esempi principali:\nOperando queste sostituzioni ne viene fuori una nuova lettura. Gli \"Elohim\" sono un gruppo di individui con tecnologie avanzatissime, una grandissima longevit\u00e0, che hanno fabbricato l'uomo mediante ingegneria genetica, appartenenti ad una specie geneticamente compatibile con quella umana; infatti hanno innestato segmenti del proprio DNA su specie ominidi preesistenti. Essi sono conosciuti da tutti i popoli della terra con nomi diversi, come Deva in India, Anunnaki dai Sumeri, \"Theoi\" da Greci, Dei dai Romani. \"Yahweh\" era uno di loro, uno dei meno importanti, che era a capo del popolo d'Israele, dato che a ogni \"Elohim\" veniva assegnato un popolo; egli era assolutamente un dittatore sanguinario che veniva costantemente tradito dai suoi che preferivano altri \"Elohim\". Possedeva mezzi volanti potentissimi come il \"kavod\" e il \"ruach\", che ustionano la faccia di Mos\u00e8, o altri pi\u00f9 piccoli, come i cherubini, probabilmente moto volanti; nel libro La Caduta degli Dei tre ingegneri aerospaziali hanno disegnato il \"kavod\" e i cherubini sulla base delle fonti, e i cherubini sono simili ad aerei da guerra. \"Yahweh\" ordinava costantemente stermini dei popoli nemici del suo e imponeva le sue leggi. Il segno di riconoscimento dell'alleanza con lui era la circoncisione. Gli \"Elohim\" richiedevano sacrifici animali e umani fatti secondo regole rigorose di cui gradivano specialmente il grasso bruciato, dato che per il loro sistema nervoso il profumo del grasso bruciato agiva da calmante. Biglino afferma di non sapere dalle fonti la provenienza degli \"Elohim\", ma fa alcune ipotesi, da prendere come tali, in alcuni libri:\nSecondo Biglino infatti non \u00e8 tanto importane sapere chi fossero gli \"Elohim\" e quale origine avessero, dato che la vera scoperta fondamentale \u00e8 comprendere che con \"Elohim\" la Bibbia non intende mai parlare di Dio cos\u00ec come viene presentato dalla fuorviante interpretazione teologica.\nGes\u00f9 secondo Biglino.\nGes\u00f9, il cui vero nome non grecizzato era Giosu\u00e8, sarebbe nato da un rapporto fra Maria e Gabriele nel 7 a.C. circa, avrebbe iniziato la sua attivit\u00e0 di rabbi fariseo messianista nel 26 d.C. e battezzato da Giovanni il Battista, che reclutava col battesimo una sollevazione contro i Romani. Durante il battesimo sarebbe apparso nel cielo soprastante il \"Ruach\", velivolo degli \"Elohim\", e dopo nel deserto un \"El\" avversario lo avrebbe tentato a cambiare alleanza. Nella trasfigurazione incontra con tre discepoli, ovvero Pietro, Giacomo e Giovanni, Mos\u00e8 ed Elia, entrambi assunti in cielo e mantenuti in vita grazie alle tecniche di longevit\u00e0 degli \"Elohim\" operate sui telomeri dei cromosomi. Riun\u00ec dodici apostoli fra cui Simone lo Zelota, Simone Barjona detto Pietro, Giacomo e Giovanni detti Figli del Tuono, tutti nomi che rimandano a partigianeria antiromana. Anche numerose e ricche donne lo seguivano e finanziavano, come Maria Maddalena, Susanna, Giovanna, moglie del ministro di Antipa; con esse probabilmente gli apostoli avevano rapporti sessuali. Essendo la cultura egemone quella greca, Giosu\u00e8 aveva forse una relazione pederastica con uno dei suoi seguaci, lo testimonierebbe il ragazzo che fugge nudo dal cenacolo del Vangelo di Marco. Del resto Giosu\u00e8 stesso, Nazareno, era nato per una rivolta che liberasse Israele. Dopo una interruzione avrebbe ripreso la sua attivit\u00e0, operando prodigi tecnologici o imposture, come per la fittizia guarigione dell'epilettico. Aveva seguaci segreti nel sinedrio quali Giuseppe di Arimatea e Nicodemo. Maria Maddalena, dato che scioglie i capelli davanti a Giosu\u00e8, e la donna poteva farlo solo davanti ai familiari, era probabilmente sua moglie, mentre Tommaso detto Didimo, ovvero gemello, era probabilmente il suo gemello. Fattosi consegnare da Giuda ai sommi sacerdoti, fu crocifisso nel 36 d.C. con altri due Zeloti per volere di Ponzio Pilato, ma grazie alla spongia soporifera, ovvero la spugna piena di vino drogato di mandragora, forte anestetizzante, e grazie alla mancata rottura delle gambe, fin\u00ec in morte apparente e ritenuto morto fu fatto togliere dalla croce ancora vivo da Giuseppe. Giuseppe di Arimatea e Nicodemo lo medicarono con aloe e mirra, sostanze cicatrizzanti, e nella notte due uomini dal cielo lo tirarono fuori dal sepolcro; egli era probabilmente incapace di camminare, come afferma il Vangelo di Pietro. Si rifece vedere ai suoi seguaci e se ne and\u00f2 dopo su uno dei mezzi degli \"Elohim\". Questo \u00e8 il sunto della figura storica di Giosu\u00e8 il Messia, rivoltoso fallito, come lo presenta nei due libri \"Antico e Nuovo Testamento Libri senza dio\", e \"Dei e semidei\". Nei sui libri si vede attraverso le note che fra i suoi ispiratori figura David Donnini, studioso indipendente che sostiene che il Ges\u00f9 dei Vangeli \u00e8 la sintesi di un predicatore maestro di saggezza e di un rivoltoso antiromano figlio di Giuda il Galileo.\nProcedimenti giudiziari.\nIl \"crack Bersano\" del 1990.\nAll'inizio degli anni novanta, Biglino fu inquisito, assieme ad altre ventuno persone, all'interno del processo al finanziere torinese Aldo Bersano. I reati contestati agli indagati erano bancarotta fraudolenta, truffa, appropriazione indebita e violazione delle normative CONSOB, attraverso la vendita di strumenti finanziari (soprattutto a pensionati dell'area piemontese) e la realizzazione di una serie di operazioni finanziarie di facciata, volte a svuotare le varie societ\u00e0 finanziarie. Biglino, in particolare, \u00e8 stato accusato di aver ricavato, fra la fine del 1984 e l'inizio del 1988, circa un miliardo e 463 milioni di lire in provvigioni dalla vendita di strumenti finanziari.\n. Nel marzo del 1993 in un ulteriore processo \u00e8 stato condannato a due anni e due mesi dal Gip.\nControversie.\nCritiche.\nA fronte del successo come autore, il suo lavoro \u00e8 stato analizzato in un saggio di Stefano Bigliardi, pubblicato sulla pagina web del CESNUR, che si concentra sia sul contenuto sia sulla ricezione di tale lavoro. Lo studio riconosce che alcune ipotesi presenti nei suoi libri sembrano apporti originali di Biglino, ma evidenzia anche come la cornice del suo lavoro sia la stessa di altri scrittori del filone paleoastronautico. Il saggio sottolinea inoltre che Biglino tende a presentarsi al grande pubblico come uno studioso, pur evitando di fatto le modalit\u00e0 di comunicazione e costruzione della conoscenza che caratterizzano gli studiosi veri e propri (in primis le pubblicazioni basate su revisione paritaria). Secondo tale studio il fascino di Biglino si spiega con la capacit\u00e0 di mescolare temi e forme argomentative tipiche del complottismo con altri tipici dell'ateismo, risultando cos\u00ec in grado di interessare vari e vasti tipi di pubblico. Viene inoltre riconosciuta a Biglino una notevole capacit\u00e0 affabulatoria e di autopromozione.\nIn un saggio pubblicato dalla rivista \"Studi e materiali di storia delle religioni\", Manuel Ceccarelli analizza criticamente alcune delle affermazioni di Biglino (per esempio la traduzione del termine \"eloh\u00eem\"), mettendo in evidenza come il suo approccio sia caratterizzato dal metodo di analisi pseudo-scientifico tipico della letteratura paleoastronautica. Il saggio si concentra su come viene diffuso e recepito il lavoro di Biglino all'interno degli ambienti della spiritualit\u00e0 alternativa. Secondo l'autore l'adesione alle teorie di Biglino rientra nei processi di \"individualizzazione religiosa\" e, nelle sue forme pi\u00f9 estreme, arriva a configurarsi come una \"quasi religione\".\nIl divulgatore Dario Bressanini ha illustrato in prima persona come Mauro Biglino abbia mal interpretato e riportato il contenuto di un suo articolo pubblicato da \"Le Scienze\"; le fusioni e le mutazioni genetiche \u2013 bench\u00e9 statisticamente molto rare \u2013 avvenute nella famiglia dei frumenti e che portarono alla comparsa del moderno grano non possono considerarsi indizio di un'azione esterna aliena o attestare l'intervento volontario di una razza pi\u00f9 evoluta.\nAnche sul sito bufale.net la sua tesi viene confermata come fake news di complottismo. Biglino avrebbe studiato i fatti insieme a Pietro Buffa, che millanta collaborazioni smentite con l'universit\u00e0 di Catania. Tutte le loro tesi non hanno alcun supporto scientifico. "}
{"id": "4948976", "revid": "767487", "url": "https://it.wikipedia.org/wiki?curid=4948976", "title": "La maschera eterna", "text": "La maschera eterna (\"Die ewige Maske\") \u00e8 un film del 1937 diretto da Werner Hochbaum\nProduzione.\nIl film fu prodotto dalla Progress Film. Venne girato a Vienna, all'Atelier Rosenh\u00fcgel e a Berna.\nDistribuzione.\nDistribuito dalla Eos-Film, il film fu presentato alla Mostra internazionale d'arte cinematografica di Venezia il 26 agosto 1935."}
{"id": "4948977", "revid": "1543377", "url": "https://it.wikipedia.org/wiki?curid=4948977", "title": "Bill Lignante", "text": "Carriera.\nDopo tre anni nella Marina degli Stati Uniti, si laurea al Pratt Institute e inizia la carriera di fumettista disegnando \"Ozark Ike\" e \"Let's Explore Your Mind\".\nNell'agosto 1961 approda alle tavole domenicali dell'Uomo mascherato, chiamato a completare una storia interrotta dalla morte del suo predecessore Wilson McCoy. Mantiene l'incarico fino a maggio 1962, quando viene ingaggiato per disegnare le storie dell'Uomo Mascherato concesse in licenza dal King Features Syndicate alle case editrici Gold Key, King Comics e Charlton Comics. Tra il 1962 e il 1969 disegna oltre 40 storie, diventando l'artista principale (oltre che sceneggiatore sporadico) delle storie di Phantom in formato comic book.\nOltre alla carriera fumettistica, lavora per 16 anni presso lo studio di animazione Hanna-Barbera e 26 anni per la ABC News come artista di tribunale illustrando 55 processi, tra cui quelli di Charles Manson, Sirhan Sirhan e Patty Hearst.\nDal 1968 vive a Carlsbad, in California, con la moglie Alma."}
{"id": "4948983", "revid": "256896", "url": "https://it.wikipedia.org/wiki?curid=4948983", "title": "Accademia Americana di Arti Drammatiche", "text": ""}
{"id": "4948985", "revid": "767487", "url": "https://it.wikipedia.org/wiki?curid=4948985", "title": "Mahavisaurus dentatus", "text": "Il mahavisauro (Mahavisaurus dentatus) \u00e8 un anfibio estinto, appartenente ai temnospondili. Visse nel Triassico inferiore (Induano, circa 250 milioni di anni fa) e i suoi resti fossili sono stati ritrovati in Madagascar.\nDescrizione.\nQuesto animale \u00e8 noto principalmente per alcuni crani fossili, ritrovati nella zona di Ambilobe in Madagascar. Il cranio di \"Mahavisaurus \"poteva superare i 10 centimetri di lunghezza e si suppone che l'animale intero raggiungesse un metro. Il cranio di \"Mahavisaurus \"era triangolare e piuttosto appiattito, dotato di due orbite poste a circa met\u00e0 del cranio e in posizione laterale. Le fauci erano fornite di numerosissimi denti aguzzi; molti denticoli dalla forma arrotondata presenti sul palato formavano vere e proprie batterie. Il sistema della linea laterale era sviluppato soprattutto nei giovani.\nClassificazione.\n\"Mahavisaurus dentatus\" \u00e8 stato descritto per la prima volta da Lehman nel 1966, ed \u00e8 considerato un rappresentante dei ritidosteidi, anfibi temnospondili di dimensioni medie, dal cranio triangolare. Tra questi, sembra che i suoi pi\u00f9 stretti parenti fossero \"Sangaia \"del Brasile e \"Pneumatostega \"del Sudafrica.\nNella stessa zona in cui furono ritrovati i fossili di \"Mahavisaurus \"vennero alla luce anche fossili di anfibi pi\u00f9 piccoli, inizialmente ritenuti essere una specie a s\u00e9 stante e denominati Lyrosaurus australis. Un successivo riesame dei fossili ha permesso di identificare questi ultimi come esemplari giovanili di \"Mahavisaurus \"(Maganuco e Pasini, 2009).\nPaleobiologia.\nLo studio di Maganuco e Pasini del 2009 ha permesso di ipotizzare lo stile di vita di \"Mahavisaurus\". Sulla base dell'anatomia del cranio e dal raffronto con forme simili, si suppone che questo animale fosse un predatore attivo, che probabilmente cacciava le sue prede in estuari, delta o lungo le coste. \"Mahavisaurus\", grazie alle batterie di denticoli arrotondati, riusciva probabilmente a schiacciare i carapaci di piccoli crostacei, cos\u00ec come a catturare piccoli pesci grazie ai denti pi\u00f9 aguzzi. I giovani erano forse pi\u00f9 adatti a vivere negli estuari, in una zona dall'acqua pi\u00f9 fangosa e buia: i canali dermosensoriali del cranio indicano che il sistema della linea laterale era particolarmente sviluppato e poteva permettere a questi animali di localizzare le onde prodotte dai movimenti delle prede in acque torbide. Gli adulti, invece, avevano questo sistema molto meno sviluppato, e si suppone che vivessero in zone dove l'acqua era pi\u00f9 limpida, forse le coste."}
{"id": "4948986", "revid": "22356", "url": "https://it.wikipedia.org/wiki?curid=4948986", "title": "Mahavisaurus", "text": ""}
{"id": "4948988", "revid": "481666", "url": "https://it.wikipedia.org/wiki?curid=4948988", "title": "Frida Richard", "text": "Biografia.\nFiglia di un imbianchino, Frida Richard frequent\u00f2 una scuola di recitazione a Vienna dove, tra gli altri studenti, vi erano anche Max Reinhardt e Fritz Richard con il quale si spos\u00f2 nel 1898. Prima di diventare attrice, fu insegnante di inglese. Solo dopo essersi trasferita nel 1905 con il marito a Berlino, pass\u00f2 alla recitazione, esordendo in teatro nel 1908. Oltre a Berlino, Frida Richard recit\u00f2 anche a Vienna, con Max Reinhardt e al festival di Salisburgo.\nNel 1910, inizi\u00f2 a lavorare per il cinema, recitando spesso accanto a Henny Porten. Si specializz\u00f2 come caratterista, molte volte in ruoli materni, diventando in questo modo uno dei volti pi\u00f9 noti del cinema di lingua tedesca. Non ebbe problemi al passaggio del cinema dal muto al sonoro. Nel 1932, and\u00f2 a vivere insieme al marito a Salisburgo, dove Richard sarebbe morto l'anno seguente. Lei continu\u00f2 a recitare fino alla fine. Mor\u00ec il 12 settembre 1946, anche lei a Salisburgo."}
{"id": "4948989", "revid": "256896", "url": "https://it.wikipedia.org/wiki?curid=4948989", "title": "Accademia Ligure di Scienze e Lettere", "text": ""}
{"id": "4948998", "revid": "295921", "url": "https://it.wikipedia.org/wiki?curid=4948998", "title": "George Olesen", "text": "Carriera.\nDopo aver prestato servizio come pilota di B-24 durante la Seconda guerra mondiale, studia illustrazione all'American Art School e al Pratt Institute. Inizia la carriera come illustratore pubblicitario, ma ben presto approda al fumetto lavorando per editori come Hillman, St. John, Street and Smith, Toby, Ziff\u2013Davis, Dell's Four Color Comics, Atlas e Toby Press. La sua produzione maggiore riguarda per\u00f2 i fumetti per i quotidiani, soprattutto nel ruolo di ghost artist: prima lavora con Ray Gotto su \"Ozark Ike\" (1952), poi con Fred Harman su \"Red Ryder\". Nel frattempo collabora per 5 anni con la NBC TV-news e disegna per riviste pulp come \"Fantastic Adventures\".\nLa svolta arriva nel 1962, quando diventa assistente di Sy Barry sulle tavole domenicali dell'Uomo Mascherato. La sua collaborazione al personaggio avviene in diversi periodi: dopo una prima fase terminata nel 1974, vi fa ritorno dal 1976 al 1984 e poi dal 1988 al 2000. Nel periodo 1980/1981 estende la sua attivit\u00e0 di ghost artist anche alle strisce quotidiane, di cui diventa il matitista titolare dopo il ritiro di Barry (1994): da questo momento i suoi disegni saranno inchiostrati da Keith Williams sulle strisce quotidiane e Fred Fredericks sulle tavole domenicali. Nel 1991, intanto, disegna anche due storie destinate al mercato scandinavo. Lasciata la produzione domenicale nel 2000 a Graham Nolan, si ritira definitivamente nel 2005 e il suo posto sulle strips viene ereditato da Paul Ryan.\nGeorge Olesen morir\u00e0 il 15 ottobre 2013, assistito dalla moglie Rigmor."}
{"id": "4949001", "revid": "28057", "url": "https://it.wikipedia.org/wiki?curid=4949001", "title": "Evenoire", "text": "Gli Evenoire sono stati un gruppo symphonic metal italiano, formatosi a Cremona nel 2006. Hanno cessato l'attivit\u00e0 nel 2016 con due album e al termine di un'intensa attivit\u00e0 Live in Europa.\nBiografia.\nGli Evenoire sono stati attivi dal 2007. Nel 2008 pubblicano il loro primo EP autoprodotto \"I Will Stay\". I loro testi prendono spesso spunto da leggende popolari della zona di origine della band, mentre la loro musica \u00e8 una commistione originale di progressive, folk e symphonic metal. Distintivo del loro sound \u00e8 anche l'uso del flauto, oltre alla voce potente e evocativa della carismatica frontwoman Lisy Stefanoni.\nDopo l'uscita dell'album Vitriol nel 2012 (titolo ispirato da un acronimo di origine alchemica e che rimanda agli elementi presenti nei testi delle canzoni), prodotto dalla Scarlet Records, gli Evenoire hanno intrapreso una intensa attivit\u00e0 \"live\" in Italia e all'estero che li ha portati anche alla partecipazione nell'estate 2013 a festival come il Fosch Fest (con Ensiferum, Alestorm, Cruachan, Skyforger), Colonia Sonora, Autunnonero, Strigarium, Vacchen e altri. L'album ha avuto recensioni positive da riviste come Rock Hard, definendo la band \u201cuna delle sorprese pi\u00f9 eclatanti della scena nazionale\u201d.\nIl 15 aprile 2014 vede l'uscita del secondo album Herons, sempre con la Scarlet Records e, come il precedente, ispirato da temi popolari. L'album si caratterizza da un sound pi\u00f9 aggressivo del precedente, ma allo stesso tempo arricchito da suoni orchestrali e momenti acustici, dove si segnala anche un duetto con Linn\u00e9a Vikstr\u00f6m dei Therion (\"Tears of Medusa\"). La band ha promosso, durante l'estate 2014, il secondo lavoro in studio in festival italiani di rilievo, quali il Pegorock (insieme ai tedeschi Leaves' Eyes), il Metal for Emergency (insieme a Rhapsody of Fire, Strana Officina e White Skull), il Malpaga Folk (insieme agli Elvenking), l'Isola Rock.\nIl 19 ottobre 2014 la band si \u00e8 esibita sul palco del prestigioso festival belga Metal Female Voices Fest, insieme a band del calibro di Leaves' Eyes, Sirenia, Xandria, Therion, Arkona, Ancient Bards.\nNel 2015 gli Evenoire pubblicano il loro primo video, della canzone \"Drops Of Amber\".\nIl 9 marzo 2016, dopo 10 anni di attivit\u00e0, il gruppo ha comunicato lo scioglimento tramite la propria fanpage Facebook."}
{"id": "4949026", "revid": "999163", "url": "https://it.wikipedia.org/wiki?curid=4949026", "title": "Grotta di Posillipo", "text": ""}
{"id": "4949027", "revid": "999163", "url": "https://it.wikipedia.org/wiki?curid=4949027", "title": "Grotta di Virgilio", "text": ""}
{"id": "4949028", "revid": "999163", "url": "https://it.wikipedia.org/wiki?curid=4949028", "title": "UNIOR", "text": ""}
{"id": "4949029", "revid": "999163", "url": "https://it.wikipedia.org/wiki?curid=4949029", "title": "Dionigi Certosino", "text": ""}
{"id": "4949030", "revid": "999163", "url": "https://it.wikipedia.org/wiki?curid=4949030", "title": "Dionysius van Rijkel", "text": ""}
{"id": "4949031", "revid": "999163", "url": "https://it.wikipedia.org/wiki?curid=4949031", "title": "Dottore estatico", "text": ""}
{"id": "4949032", "revid": "287204", "url": "https://it.wikipedia.org/wiki?curid=4949032", "title": "28868 Rianchandra", "text": "28868 Rianchandra \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,7119713\u00a0UA e da un'eccentricit\u00e0 di 0,0919575, inclinata di 4,01292\u00b0 rispetto all'eclittica."}
{"id": "4949033", "revid": "287204", "url": "https://it.wikipedia.org/wiki?curid=4949033", "title": "28869 Chaubal", "text": "28869 Chaubal \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,6284591\u00a0UA e da un'eccentricit\u00e0 di 0,0775153, inclinata di 3,88485\u00b0 rispetto all'eclittica."}
{"id": "4949034", "revid": "287204", "url": "https://it.wikipedia.org/wiki?curid=4949034", "title": "28874 Michaelchen", "text": "28874 Michaelchen \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,4285697\u00a0UA e da un'eccentricit\u00e0 di 0,1554164, inclinata di 1,83061\u00b0 rispetto all'eclittica."}
{"id": "4949035", "revid": "287204", "url": "https://it.wikipedia.org/wiki?curid=4949035", "title": "28894 Ryanchung", "text": "28894 Ryanchung \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,4780186\u00a0UA e da un'eccentricit\u00e0 di 0,1140228, inclinata di 5,03001\u00b0 rispetto all'eclittica."}
{"id": "4949036", "revid": "287204", "url": "https://it.wikipedia.org/wiki?curid=4949036", "title": "28916 Logancollins", "text": "28916 Logancollins \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,2589610\u00a0UA e da un'eccentricit\u00e0 di 0,1406252, inclinata di 7,29293\u00b0 rispetto all'eclittica."}
{"id": "4949037", "revid": "287204", "url": "https://it.wikipedia.org/wiki?curid=4949037", "title": "28917 Zacollins", "text": "28917 Zacollins \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 3,0666324\u00a0UA e da un'eccentricit\u00e0 di 0,1632009, inclinata di 2,69808\u00b0 rispetto all'eclittica."}
{"id": "4949038", "revid": "287204", "url": "https://it.wikipedia.org/wiki?curid=4949038", "title": "28924 Jennanncsele", "text": "28924 Jennanncsele \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,5263581\u00a0UA e da un'eccentricit\u00e0 di 0,1300591, inclinata di 1,11305\u00b0 rispetto all'eclittica."}
{"id": "4949039", "revid": "287204", "url": "https://it.wikipedia.org/wiki?curid=4949039", "title": "28934 Meagancurrie", "text": "28934 Meagancurrie \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,8801604\u00a0UA e da un'eccentricit\u00e0 di 0,0847080, inclinata di 2,41537\u00b0 rispetto all'eclittica."}
{"id": "4949040", "revid": "287204", "url": "https://it.wikipedia.org/wiki?curid=4949040", "title": "28935 Kevincyr", "text": "28935 Kevincyr \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3196521\u00a0UA e da un'eccentricit\u00e0 di 0,1125402, inclinata di 4,52154\u00b0 rispetto all'eclittica."}
{"id": "4949041", "revid": "287204", "url": "https://it.wikipedia.org/wiki?curid=4949041", "title": "28936 Dalapati", "text": "28936 Dalapati \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,6774999\u00a0UA e da un'eccentricit\u00e0 di 0,0992950, inclinata di 4,99446\u00b0 rispetto all'eclittica."}
{"id": "4949042", "revid": "287204", "url": "https://it.wikipedia.org/wiki?curid=4949042", "title": "28942 Yennydieguez", "text": "28942 Yennydieguez \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 3,0876275\u00a0UA e da un'eccentricit\u00e0 di 0,1283114, inclinata di 1,42384\u00b0 rispetto all'eclittica."}
{"id": "4949043", "revid": "86599", "url": "https://it.wikipedia.org/wiki?curid=4949043", "title": "28945 Taideding", "text": "28945 Taideding \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,4770980\u00a0UA e da un'eccentricit\u00e0 di 0,1894092, inclinata di 1,63506\u00b0 rispetto all'eclittica."}
{"id": "4949044", "revid": "287204", "url": "https://it.wikipedia.org/wiki?curid=4949044", "title": "28948 Disalvo", "text": "28948 Disalvo \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,5444459\u00a0UA e da un'eccentricit\u00e0 di 0,0775234, inclinata di 6,89330\u00b0 rispetto all'eclittica."}
{"id": "4949045", "revid": "287204", "url": "https://it.wikipedia.org/wiki?curid=4949045", "title": "28950 Ailisdooner", "text": "28950 Ailisdooner \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 3,0132856\u00a0UA e da un'eccentricit\u00e0 di 0,0538629, inclinata di 8,87696\u00b0 rispetto all'eclittica."}
{"id": "4949047", "revid": "287204", "url": "https://it.wikipedia.org/wiki?curid=4949047", "title": "28952 Ericepstein", "text": "28952 Ericepstein \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3800926\u00a0UA e da un'eccentricit\u00e0 di 0,1714693, inclinata di 1,44605\u00b0 rispetto all'eclittica."}
{"id": "4949048", "revid": "287204", "url": "https://it.wikipedia.org/wiki?curid=4949048", "title": "28953 Hollyerickson", "text": "28953 Hollyerickson \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,6285324\u00a0UA e da un'eccentricit\u00e0 di 0,1309044, inclinata di 2,41260\u00b0 rispetto all'eclittica."}
{"id": "4949049", "revid": "287204", "url": "https://it.wikipedia.org/wiki?curid=4949049", "title": "28954 Feiyiou", "text": "28954 Feiyiou \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,6075679\u00a0UA e da un'eccentricit\u00e0 di 0,1477135, inclinata di 2,22701\u00b0 rispetto all'eclittica."}
{"id": "4949050", "revid": "287204", "url": "https://it.wikipedia.org/wiki?curid=4949050", "title": "28955 Kaliadeborah", "text": "28955 Kaliadeborah \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3378883\u00a0UA e da un'eccentricit\u00e0 di 0,1264581, inclinata di 1,60559\u00b0 rispetto all'eclittica."}
{"id": "4949052", "revid": "86599", "url": "https://it.wikipedia.org/wiki?curid=4949052", "title": "28957 Danielfulop", "text": "28957 Danielfulop \u00e8 un asteroide della fascia principale. Scoperto nel 2001, presenta un'orbita caratterizzata da un semiasse maggiore pari a e da un'eccentricit\u00e0 di 0,1951941, inclinata di 3,28556\u00b0 rispetto all'eclittica.\nL'asteroide \u00e8 dedicato allo studente statunitense Daniel Jeremy Fulop."}
{"id": "4949053", "revid": "287204", "url": "https://it.wikipedia.org/wiki?curid=4949053", "title": "28967 Gerhardter", "text": "28967 Gerhardter \u00e8 un asteroide della fascia principale. Scoperto nel 2001, presenta un'orbita caratterizzata da un semiasse maggiore pari a 2,2093037\u00a0UA e da un'eccentricit\u00e0 di 0,1740040, inclinata di 6,77848\u00b0 rispetto all'eclittica."}
{"id": "4949054", "revid": "86599", "url": "https://it.wikipedia.org/wiki?curid=4949054", "title": "28968 Gongmiaoxin", "text": "28968 Gongmiaoxin \u00e8 un asteroide della fascia principale. Scoperto nel 2001, presenta un'orbita caratterizzata da un semiasse maggiore pari a e da un'eccentricit\u00e0 di 0,1287068, inclinata di 2,24332\u00b0 rispetto all'eclittica.\nL'asteroide \u00e8 dedicato alla studentessa cinese Gong Miaoxin."}
{"id": "4949055", "revid": "287204", "url": "https://it.wikipedia.org/wiki?curid=4949055", "title": "28983 Omergranek", "text": "28983 Omergranek \u00e8 un asteroide della fascia principale. Scoperto nel 2001, presenta un'orbita caratterizzata da un semiasse maggiore pari a 2,2476564\u00a0UA e da un'eccentricit\u00e0 di 0,1428206, inclinata di 6,54592\u00b0 rispetto all'eclittica."}
{"id": "4949056", "revid": "287204", "url": "https://it.wikipedia.org/wiki?curid=4949056", "title": "29575 Gundlapalli", "text": "29575 Gundlapalli \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 3,0630524\u00a0UA e da un'eccentricit\u00e0 di 0,1352782, inclinata di 5,62296\u00b0 rispetto all'eclittica."}
{"id": "4949057", "revid": "287204", "url": "https://it.wikipedia.org/wiki?curid=4949057", "title": "29585 Johnhale", "text": "29585 Johnhale \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 3,0742591\u00a0UA e da un'eccentricit\u00e0 di 0,1450689, inclinata di 3,34478\u00b0 rispetto all'eclittica."}
{"id": "4949058", "revid": "287204", "url": "https://it.wikipedia.org/wiki?curid=4949058", "title": "29607 Jakehecla", "text": "29607 Jakehecla \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,2213371\u00a0UA e da un'eccentricit\u00e0 di 0,1562037, inclinata di 6,92945\u00b0 rispetto all'eclittica."}
{"id": "4949059", "revid": "287204", "url": "https://it.wikipedia.org/wiki?curid=4949059", "title": "29609 Claudiahuang", "text": "29609 Claudiahuang \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,7625452\u00a0UA e da un'eccentricit\u00e0 di 0,1717633, inclinata di 8,58062\u00b0 rispetto all'eclittica."}
{"id": "4949060", "revid": "287204", "url": "https://it.wikipedia.org/wiki?curid=4949060", "title": "29610 Iyengar", "text": "29610 Iyengar \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,2030385\u00a0UA e da un'eccentricit\u00e0 di 0,1489309, inclinata di 3,68433\u00b0 rispetto all'eclittica."}
{"id": "4949061", "revid": "287204", "url": "https://it.wikipedia.org/wiki?curid=4949061", "title": "29612 Cindyjiang", "text": "29612 Cindyjiang \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,2487939\u00a0UA e da un'eccentricit\u00e0 di 0,1902458, inclinata di 3,68078\u00b0 rispetto all'eclittica."}
{"id": "4949062", "revid": "73843", "url": "https://it.wikipedia.org/wiki?curid=4949062", "title": "Julia Annas", "text": "\u00c8 \"regent professor\" di filosofia presso l'Universit\u00e0 dell'Arizona. Le sue ricerche si sono rivolte alla filosofia antica nei suoi aspetti etici, psicologici ed epistemologici, con particolare riguardo ad autori come Platone, Aristotele, Sesto Empirico, lo Scetticismo antico e Cicerone.\nBiografia.\nNata in Gran Bretagna, si laurea (Bachelor of Arts) a Oxford nel 1968 e parte poi per gli Stati Uniti per studiare presso l'Universit\u00e0 di Harvard dove ottiene il suo Master universitario nel 1970 e il dottorato in filosofia due anni dopo. \nRientra in Inghilterra, e per una quindicina d'anni \u00e8 \"fellow\" e \"tutor\" presso la facolt\u00e0 di filosofia del St Hugh's College dell'Universit\u00e0 di Oxford. Inizia a pubblicare articoli su riviste specializzate, come \"Phronesis\", \"Philosophical Quarterly\", \"Philosophy\", ecc. a partire dal 1974 e il suo primo libro, dal titolo \"Aristotle's Metaphysics M and N\", viene pubblicato nel 1976. Nel 1983 crea la rivista \"Oxford Studies in Ancient Philosophy\", considerata una delle pi\u00f9 importanti riviste per la filosofia greca. \nNel 1986 ritorna negli Stati uniti e diventa professore presso l'Universit\u00e0 dell'Arizona, dove svilupper\u00e0 tutta la sua carriera, diventando nel 1995 docente di cattedra. Specializzata sull'etica di Platone e Aristotele, si \u00e8 concentrata sui legami fra la le dottrine antiche e la morale moderna. In una delle sue opere pi\u00f9 famose, \"The Morality of Happiness\" pubblicata nel 1995, afferma che essere virtuosi implica un \u201cragionamento pratico\u201d che pu\u00f2 essere paragonato all'\u201cesercizio di una capacit\u00e0 pratica\u201d."}
{"id": "4949064", "revid": "2110845", "url": "https://it.wikipedia.org/wiki?curid=4949064", "title": "Ivan Gobry", "text": "\u00c8 stato professore all'Universit\u00e9 de Reims Champagne-Ardenne e all'Institut catholique de Paris."}
{"id": "4949067", "revid": "1005847", "url": "https://it.wikipedia.org/wiki?curid=4949067", "title": "Byeor-eseo on geudae", "text": "Byeor-eseo on geudae (, lett. \"Tu che vieni dalle stelle\"; titolo internazionale My Love from the Star) \u00e8 un serial televisivo sudcoreano trasmesso su SBS dal 18 dicembre 2013 al 27 febbraio 2014. Scritto da Park Ji-eun, \u00e8 una storia fantasy romantica su un alieno atterrato sulla Terra durante la dinastia Joseon che, 400 anni dopo, si innamora di una grande attrice dell'era moderna. La compagnia di produzione ha aggiunto alla sequenza originale di 20 episodi un episodio in pi\u00f9, a causa della forte richiesta degli spettatori.\nQuesta \u00e8 la seconda collaborazione tra Kim Soo-hyun e Jun Ji-hyun, in precedenza avevano lavorato insieme nel caper movie di successo \"The Thieves\". Segna anche il ritorno sul piccolo schermo di Jun dopo 14 anni di assenza.\nIl serial \u00e8 stato un grande successo in Corea del Sud ed ha ricevuto un'immensa popolarit\u00e0 in tutta l'Asia. Jun ha vinto il Daesang (\"Gran Premio\"), il pi\u00f9 alto riconoscimento per la televisione, ai Baeksang Arts Awards e agli SBS Drama Awards, e lo stesso Kim ai Korea Drama Awards.\nTrama.\nMin-joon \u00e8 un alieno atterrato sulla Terra nel 1609, durante la dinastia Joseon. Mentre cerca di aiutare una ragazza, Yi-hwa, che stava per cadere da una scogliera ed a scappare da chi voleva ucciderla, perde l'occasione di tornare sul suo pianeta ed \u00e8 costretto a restare sulla Terra per quattro secoli. Possiede un aspetto quasi perfetto, abilit\u00e0 fisiche potenziate che comprendono la vista, l'udito e la velocit\u00e0, e una visione cinica sugli esseri umani. Con il trascorrere del tempo, Min-joon \u00e8 obbligato a cambiare identit\u00e0 ogni dieci anni poich\u00e9 non invecchia.\nNel 2013 lavora come professore universitario e scopre che, grazie a una cometa che arriver\u00e0 entro tre mesi, potr\u00e0 tornare a casa. Intanto incontra la famosa attrice Cheon Song-yi, che diventa la sua nuova vicina di casa e una sua studentessa. Si ritrova spesso a far parte delle situazioni pazze ed imprevedibili di Song-yi. Inoltre, assomiglia alla ragazza che Min-joon salv\u00f2 quattrocento anni prima e di cui si innamor\u00f2. Egli decide di starle lontano,\nTuttavia Song-yi \u00e8 minacciata dal pluriomicida Lee Jae-kyung, fratello maggiore di Lee Hee-kyung, amico delle scuole medie innamorato di lei, perch\u00e9 \u00e8 in possesso inconsapevolmente di una prova che potrebbe incastrarlo. Yoo Se-mi, migliore amica di Song-yi, ha una cotta per Hee-kyung dalle scuole medie, ma il suo amore \u00e8 unilaterale e in seguito ci rinuncia per concentrarsi solo sulla sua carriera di attrice. Min-joon si ritrova a salvare Song-yi varie volte e i due vicini si innamorano l'uno dell'altra. Jae-kyung si rivela pi\u00f9 pericoloso di quanto Min-joon avesse sospettato; l'alieno inizia anche a perdere i suoi superpoteri perch\u00e9 il suo tempo sulla Terra \u00e8 ormai scaduto, facendo preoccupare il suo unico amico e confidente, l'avvocato Jang.\nProduzione.\nSiccome il protagonista possiede dei superpoteri, come teletrasportarsi e fermare il tempo, \u00e8 stato necessario utilizzare degli effetti speciali. Il personale si \u00e8 servito di 60 piccole telecamere speciali per creare l'effetto bullet time. Le telecamere GoPro furono installate su 180 gradi e i personaggi \"fermati\" vennero ripresi da varie angolazioni. La scena finale \u00e8 stata poi migliorata digitalmente: si tratta della prima volta che delle cineprese ad alta definizione vengono usate per produrre una serie televisiva in Corea del Sud.\nIl serial sarebbe dovuto durare 20 episodi, ma la produzione ne aggiunse uno a causa della forte domanda degli spettatori.\nTra le location risultano due edifici lussuosi di nuova costruzione, la Dongdaemun Design Plaza (DDP) e la Boutique Monaco. La Korea Tourism Organization ha successivamente organizzato alla DDP Art Hall, dal 10 giugno al 15 agosto 2014, un'esposizione mostrante il set di una delle case, con le sale espositive intitolate \"Inizio\", \"Fato\", \"Tremolio\" e \"Brama\" in linea con la storia del serial.\nColonna sonora.\n\"My Destiny\", la canzone principale del drama interpretata da Lyn, \u00e8 diventata molto popolare in Corea del Sud ed \u00e8 arrivata al numero 2 del Gaon Music Chart. Una versione in lingua singalese intitolata \"Ananthayen Aa Tharu Kumara\" interpretata da Radeesh Vanderbona e Indeewari Hettiarachchi \u00e8 stata rilasciata per la messa in onda dello Sri Lanka del drama il 2 ottobre 2015.\nAccoglienza.\n\"Byeor-eseo on geudae\" influenz\u00f2 la moda coreana, con gli abiti, gli accessori e il trucco portati da Jun Ji-hyun che sperimentarono un'impennata \"senza precedenti\" delle vendite. Si piazz\u00f2 al primo posto come \"programma coreano preferito\" in un sondaggio condotto da Gallup Korea nel febbraio 2014, con l'11,5% dei voti. \"The Miraculous Journey of Edward Tulane\" di Kate DiCamillo, un romanzo per bambini rimasto nell'ombra per cinque anni, divenne un bestseller nelle principali librerie coreane poich\u00e9 il protagonista maschile ne trae spesso citazioni nel corso della storia.\nOltre gli alti livelli di ascolto in Corea del Sud, la serie ebbe successo anche in Cina, dove divenne il drama coreano venduto al prezzo pi\u00f9 alto durante il mese di febbraio 2014, costando 35.000 dollari americani ad episodio finch\u00e9 non fu superata da \"Tae-yang-ui hu-ye\" nel 2016. Fu anche uno dei serial pi\u00f9 visti sulla piattaforma cinese online iQiyi, venendo visualizzato pi\u00f9 di 14,5 miliardi di volte dal dicembre 2013 al febbraio 2014. \"Byeor-eseo on geudae\" gener\u00f2 una mania per il \"chimaek\" (\"chi\"cken e \"maek\"ju), un popolare snack a base di pollo e birra amato dalla protagonista femminile. Nonostante il calo di consumo di carne di pollo in Cina per paura dell'influenza aviaria H7N9, i ristoranti di pollo fritto nelle citt\u00e0 videro un aumento degli ordini per questa pietanza durante la trasmissione del drama. Intanto, il produttore coreano di noodles istantanei Nongshim rese noto che le proprie vendite di gennaio e febbraio del 2014 (durante la messa in onda del drama) avevano raggiunto in Cina un record mai verificatosi nei suoi 15 anni di attivit\u00e0: anche questo fu attribuito ad una scena del drama in cui i protagonisti mangiano i noodles durante una gita.\nAnche i professionisti televisivi cinesi hanno in qualche modo pesato sulla buona accoglienza di \"Byeor-eseo on geudae\" nel proprio paese. In un op-ed pubblicato su \"China Daily\", lo scrittore Xiao Lixin attribu\u00ec il suo successo alle \"grandi innovazioni nelle produzioni televisive sudcoreane in termini di tematiche e schema narrativo\", lodando l'intreccio \"logico e veloce\" intervallato da \"battute romantiche e stravaganti\", e alla \"fotografia veloce e agli effetti speciali\" che aiutarono a creare un \"impatto visivo realistico\". Yu Zheng, un altro scrittore, trov\u00f2 il serial degno di essere studiato, e scrisse che la trama era \"semplice ma tesa, una buona combinazione di esterni ed interni\". Il regista di variet\u00e0 Pang Bo osserv\u00f2 che i creatori del drama avevano prestato attenzione ai dettagli anche nelle scene pi\u00f9 corte. Anche celebrit\u00e0 cinesi come Zhao Wei e Gao Yuanyuan lo hanno seguito e postarono attivamente materiale sul serial su Sina Weibo, incentivandone la popolarit\u00e0. \"The Washington Post\" riport\u00f2 nel marzo 2014 che il drama era argomento di discussione al Congresso nazionale del popolo; in particolare risultava all'ordine del giorno in un comitato della Conferenza politica consultiva del popolo cinese (CPPCC), che discusse le motivazioni per cui la Cina non riuscisse a produrre una propria serie dal successo simile.\n\"Byeor-eseo on geudae\" fu trasmesso nella Cina settentrionale su Anhui TV dal 29 dicembre 2015 per 30 episodi di durata pi\u00f9 breve e cambiando il finale: a causa, infatti, della censura nei confronti di alieni e materiale soprannaturale, l'intera storia venne trasformata in un romanzo scritto da Do Min-joon per Cheon Song-yi.\nPresunti plagi.\nIn un articolo pubblicato sul suo blog il 20 dicembre 2013, l'autrice Kang Kyung-ok sostenne che il concept del serial fosse un plagio del suo fumetto del 2008 \"Seol-hee\", poich\u00e9 il background, l'impostazione, i lavori e le relazioni tra i personaggi erano simili. Il portavoce della compagnia di produzione neg\u00f2 l'accusa, definendola \"insensata\" poich\u00e9 il protagonista della storia di Kang era umano, non alieno, e che la sceneggiatrice Park Ji-eun \"non aveva mai letto n\u00e9 sentito parlare\" di \"Seol-hee\". Un rappresentante della SBS inform\u00f2 che la rete avrebbe indagato sulla questione. Il 20 maggio 2014, Kang fece causa a Park Ji-eun e alla HB Entertainment, chiedendo 600 milioni di won di danni. La casa di produzione rispose che era preparata a \"confrontarsi con forza\" contro la causa presentando prove e testimoni, definendo l'accusa di plagio \"sinonimo di una sentenza di morte\" per i creatori che doveva essere \"sradicata\". Kang ritir\u00f2 la querela il 3 luglio 2014 dopo un accordo extra-corte.\nIl canale indonesiano RCTI trasmise nel 2014 una serie televisiva intitolata \"Kau yang berasal dari bintang\": inizialmente si pensava fosse un remake autorizzato, ma fu poi scoperto che si trattava di un plagio di \"Byeor-eseo on geudae\", avendo esattamente la stessa impostazione e la medesima storia dell'originale coreano. In un'intervista con \"TV Report\", un rappresentante di SBS Contents Hub disse: \"Il drama [indonesiano] \u00e8 stato creato senza ottenere legalmente i diritti. Potreste vederlo come un plagio. [...] Mentre eravamo in procinto di discutere la cessione dei diritti a un'altra impresa indonesiana, \u00e8 spuntato questo drama. Stiamo cercando di decidere quale linea d'azione intraprendere\".\nAdattamenti.\nA causa della popolarit\u00e0 di \"Byeor-eseo on geudae\" nella Cina continentale, il serial \u00e8 stato rimontato in un film da due ore dalla compagnia cinese Meng Jiang Wei e distribuito nei cinema nell'estate 2014.\nIl 18 settembre 2014, \u00e8 stato annunciato un adattamento statunitense del drama da parte della rete televisiva ABC.\nUn remake thailandese della serie, dal titolo \"Likit rak karm duang dao\" (\"My Love From Another Star\"), \u00e8 previsto per il 2019 su Channel 3; tra i protagonisti vi saranno Nadech Kugimiya e Peranee Kongthai."}
{"id": "4949069", "revid": "287204", "url": "https://it.wikipedia.org/wiki?curid=4949069", "title": "29618 Jinandrew", "text": "29618 Jinandrew \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,2080970\u00a0UA e da un'eccentricit\u00e0 di 0,1185417, inclinata di 5,86589\u00b0 rispetto all'eclittica."}
{"id": "4949072", "revid": "287204", "url": "https://it.wikipedia.org/wiki?curid=4949072", "title": "29619 Kapurubandage", "text": "29619 Kapurubandage \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,2851845\u00a0UA e da un'eccentricit\u00e0 di 0,1204196, inclinata di 5,23343\u00b0 rispetto all'eclittica."}
{"id": "4949073", "revid": "660552", "url": "https://it.wikipedia.org/wiki?curid=4949073", "title": "Michel Despland", "text": "\u00c8 stato professore emerito all'Universit\u00e0 Concordia di Montr\u00e9al."}
{"id": "4949075", "revid": "287204", "url": "https://it.wikipedia.org/wiki?curid=4949075", "title": "29620 Gurbanikaur", "text": "29620 Gurbanikaur \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,2833395\u00a0UA e da un'eccentricit\u00e0 di 0,1181974, inclinata di 3,77675\u00b0 rispetto all'eclittica."}
{"id": "4949076", "revid": "287204", "url": "https://it.wikipedia.org/wiki?curid=4949076", "title": "29631 Ryankenny", "text": "29631 Ryankenny \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,2214568\u00a0UA e da un'eccentricit\u00e0 di 0,0702125, inclinata di 4,72711\u00b0 rispetto all'eclittica."}
{"id": "4949077", "revid": "287204", "url": "https://it.wikipedia.org/wiki?curid=4949077", "title": "29638 Eeshakhare", "text": "29638 Eeshakhare \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,2835688\u00a0UA e da un'eccentricit\u00e0 di 0,0994528, inclinata di 5,94667\u00b0 rispetto all'eclittica."}
{"id": "4949078", "revid": "212348", "url": "https://it.wikipedia.org/wiki?curid=4949078", "title": "Jean Bollack", "text": "Allievo di Pierre Chantraine, \u00e8 il fondatore del \"Centre de recherche philologique\" a Lille."}
{"id": "4949079", "revid": "287204", "url": "https://it.wikipedia.org/wiki?curid=4949079", "title": "29641 Kaikloepfer", "text": "29641 Kaikloepfer \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,3044630\u00a0UA e da un'eccentricit\u00e0 di 0,1170104, inclinata di 3,96315\u00b0 rispetto all'eclittica."}
{"id": "4949080", "revid": "287204", "url": "https://it.wikipedia.org/wiki?curid=4949080", "title": "29642 Archiekong", "text": "29642 Archiekong \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,2766795\u00a0UA e da un'eccentricit\u00e0 di 0,0825478, inclinata di 4,74284\u00b0 rispetto all'eclittica."}
{"id": "4949081", "revid": "287204", "url": "https://it.wikipedia.org/wiki?curid=4949081", "title": "29645 Kutsenok", "text": "29645 Kutsenok \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,2666551\u00a0UA e da un'eccentricit\u00e0 di 0,1870794, inclinata di 4,28011\u00b0 rispetto all'eclittica."}
{"id": "4949082", "revid": "287204", "url": "https://it.wikipedia.org/wiki?curid=4949082", "title": "29654 Michaellaue", "text": "29654 Michaellaue \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,4192365\u00a0UA e da un'eccentricit\u00e0 di 0,1447102, inclinata di 2,14318\u00b0 rispetto all'eclittica."}
{"id": "4949083", "revid": "287204", "url": "https://it.wikipedia.org/wiki?curid=4949083", "title": "29655 Yarimlee", "text": "29655 Yarimlee \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,2456323\u00a0UA e da un'eccentricit\u00e0 di 0,0241979, inclinata di 2,38405\u00b0 rispetto all'eclittica."}
{"id": "4949085", "revid": "287204", "url": "https://it.wikipedia.org/wiki?curid=4949085", "title": "29656 Leejoseph", "text": "29656 Leejoseph \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,4447881\u00a0UA e da un'eccentricit\u00e0 di 0,1504819, inclinata di 2,89922\u00b0 rispetto all'eclittica."}
{"id": "4949086", "revid": "287204", "url": "https://it.wikipedia.org/wiki?curid=4949086", "title": "29657 Andreali", "text": "29657 Andreali \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,3823320\u00a0UA e da un'eccentricit\u00e0 di 0,1643299, inclinata di 2,34859\u00b0 rispetto all'eclittica."}
{"id": "4949088", "revid": "287204", "url": "https://it.wikipedia.org/wiki?curid=4949088", "title": "29658 Henrylin", "text": "29658 Henrylin \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,2723600\u00a0UA e da un'eccentricit\u00e0 di 0,1217714, inclinata di 3,09839\u00b0 rispetto all'eclittica."}
{"id": "4949089", "revid": "287204", "url": "https://it.wikipedia.org/wiki?curid=4949089", "title": "29659 Zeyuliu", "text": "29659 Zeyuliu \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,3146805\u00a0UA e da un'eccentricit\u00e0 di 0,1450560, inclinata di 5,26985\u00b0 rispetto all'eclittica."}
{"id": "4949091", "revid": "287204", "url": "https://it.wikipedia.org/wiki?curid=4949091", "title": "29687 Mohdreza", "text": "29687 Mohdreza \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,3410885\u00a0UA e da un'eccentricit\u00e0 di 0,1555620, inclinata di 6,10472\u00b0 rispetto all'eclittica."}
{"id": "4949092", "revid": "287204", "url": "https://it.wikipedia.org/wiki?curid=4949092", "title": "29690 Nistala", "text": "29690 Nistala \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,3998494\u00a0UA e da un'eccentricit\u00e0 di 0,0537127, inclinata di 8,98646\u00b0 rispetto all'eclittica."}
{"id": "4949094", "revid": "287204", "url": "https://it.wikipedia.org/wiki?curid=4949094", "title": "29745 Mareknovak", "text": "29745 Mareknovak \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,2412192\u00a0UA e da un'eccentricit\u00e0 di 0,1531156, inclinata di 8,87571\u00b0 rispetto all'eclittica."}
{"id": "4949095", "revid": "1543377", "url": "https://it.wikipedia.org/wiki?curid=4949095", "title": "Lotta greco-romana ai Giochi della XI Olimpiade - Pesi leggeri", "text": "La competizione della categoria pesi leggeri (fino a 66\u00a0kg) di lotta greco-romana dei Giochi della XI Olimpiade si \u00e8 svolta dal 6 al 9 agosto al \"Deutschlandhalle\" in Berlino.\nFormato.\nAd ogni incontro venivano assegnate le seguenti penalit\u00e0:\nCon cinque penalit\u00e0 o pi\u00f9 il lottatore veniva eliminato.\nRisultati.\n1 Turno.\nSi \u00e8 disputato il 6 agosto.\n2 Turno.\nSi \u00e8 disputato il 7 agosto.\n3 Turno.\nSi \u00e8 disputato il 7 agosto.\n4 Turno.\nSi \u00e8 disputato l'8 agosto.\n5 Turno.\nSi \u00e8 disputato il 9 agosto.\n6 Turno.\nSi \u00e8 disputato il 9 agosto.\n7 Turno.\nSi \u00e8 disputato il 9 agosto."}
{"id": "4949096", "revid": "287204", "url": "https://it.wikipedia.org/wiki?curid=4949096", "title": "29747 Acorlando", "text": "29747 Acorlando \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,3309645\u00a0UA e da un'eccentricit\u00e0 di 0,0673729, inclinata di 7,41838\u00b0 rispetto all'eclittica."}
{"id": "4949097", "revid": "648716", "url": "https://it.wikipedia.org/wiki?curid=4949097", "title": "29762 Panasiewicz", "text": "29762 Panasiewicz \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a e da un'eccentricit\u00e0 di 0,1045101, inclinata di 6,81587\u00b0 rispetto all'eclittica."}
{"id": "4949099", "revid": "287204", "url": "https://it.wikipedia.org/wiki?curid=4949099", "title": "29764 Panneerselvam", "text": "29764 Panneerselvam \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,6574206\u00a0UA e da un'eccentricit\u00e0 di 0,0453878, inclinata di 4,23936\u00b0 rispetto all'eclittica."}
{"id": "4949101", "revid": "287204", "url": "https://it.wikipedia.org/wiki?curid=4949101", "title": "29765 Miparedes", "text": "29765 Miparedes \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,3802795\u00a0UA e da un'eccentricit\u00e0 di 0,0931886, inclinata di 1,44083\u00b0 rispetto all'eclittica."}
{"id": "4949108", "revid": "287204", "url": "https://it.wikipedia.org/wiki?curid=4949108", "title": "29770 Timmpiper", "text": "29770 Timmpiper \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,3235291\u00a0UA e da un'eccentricit\u00e0 di 0,1533570, inclinata di 6,93829\u00b0 rispetto all'eclittica."}
{"id": "4949119", "revid": "287204", "url": "https://it.wikipedia.org/wiki?curid=4949119", "title": "29772 Portocarrero", "text": "29772 Portocarrero \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,7413864\u00a0UA e da un'eccentricit\u00e0 di 0,0303126, inclinata di 3,97937\u00b0 rispetto all'eclittica."}
{"id": "4949121", "revid": "729019", "url": "https://it.wikipedia.org/wiki?curid=4949121", "title": "Luigi Ignazio Adorno", "text": "Sottotenente di fanteria del CCCLXXIV Battaglione, 146\u00ba Reggimento fanteria, della 206\u00aa Divisione costiera, cadde in combattimento il 10 luglio 1943 durante le fasi iniziali dell'invasione della Sicilia. Per il suo comportamento gli fu assegnata la Medaglia d'oro al valor militare alla memoria.\nBiografia.\nNacque a Noto il 17 agosto 1917 figlio unico di Giacomo (1883-1959), valente avvocato ben conosciuto in citt\u00e0, e di Concettina Mur\u00e8 (1889-1961) in una famiglia di forti tradizione militari. Conseguita la maturit\u00e0 classica presso il Liceo Ginnasio \"Antonio Di Rudin\u00ec\" si iscrisse alla Facolt\u00e0 di Giurisprudenza dell'Universit\u00e0 di Catania con l'intenzione di intraprendere la carriera di avvocato, sulle orme del nonno materno e del padre. Non fece in tempo a completare gli studi ed a conseguire la laurea per l'entrata in guerra dell'Italia, il 10 giugno 1940. Frequentato il Corso di Allievo Ufficiale, venne assegnato come Sottotenente al 6\u00ba Reggimento fanteria \"Aosta\", passando successivamente, in forza al CCCLXXIV Battaglione del 146\u00ba Reggimento fanteria (costiero) della 206\u00aa Divisione costiera.\nL'Operazione Husky.\nNel luglio 1943 la Divisione aveva Quartier generale a Modica e si trovava schierata a difesa dell\u2019area costiera che andava da punta Braccetto (nei pressi di Santa Croce Camerina) a Capo Ognina (vicino a Siracusa). Il 10 luglio scatt\u00f2 l'Operazione Husky, cio\u00e8 lo sbarco degli anglo-americani in Sicilia, prima tappa dell'invasione dell'Italia, che nelle intenzioni alleate doveva costringere il governo italiano ad uscire dal conflitto. All'8\u00aa Armata inglese al comando del Feldmaresciallo Montgomery, venne assegnato il compito di sbarcare su cinque spiagge del golfo di Noto e intorno alla penisola di Pachino per un fronte di circa 160\u00a0km, con l'obiettivo di occupare Siracusa e Augusta, conquistare i campi di volo orientali e avanzare rapidamente su Catania e Messina. \nAdorno si trovava assegnato al comando del posto di blocco n. 458 in localit\u00e0 Santa Venerina, nei dintorni di Avola, e disponeva di 22 soldati. Nella notte del 10 luglio ricevette un fonogramma dal Maggiore Umberto Fontamaggi che gli imponeva una \"resistenza ad oltranza\" quando i paracadutisti inglesi incominciarono a scendere nei pressi di Avola, e sulla cittadina siciliana si scatenarono pesanti bombardamenti. Impegnato in combattimento, pur vedendo cadere uno dopo l'altro tutti gli uomini a sua disposizione, resistette eroicamente. Ferito mortalmente al petto continu\u00f2 a sparare con la pistola, mentre con l'altra mano premeva sulla ferita sanguinante, fino a che non decedette. Il cappellano del 146\u00ba Reggimento costiero, autorizzato dagli inglesi a seppellire morti, cont\u00f2 105 caduti inglesi e nell'interno del caposaldo 14 salme di italiani, segno di come fosse stata accanita la resistenza dei soldati del presidio. La sua salma venne tumulata nella tomba di famiglia, situata nel cimitero di Noto, con gli onori militari.\nPer il suo comportamento il 15 aprile 1947 il Capo provvisorio dello Stato gli concesse la Medaglia d'oro al valor militare alla memoria, mentre l'Universit\u00e0 degli Studi di Catania gli confer\u00ec la Laurea in Giurisprudenza honoris causa."}
{"id": "4949134", "revid": "287204", "url": "https://it.wikipedia.org/wiki?curid=4949134", "title": "29773 Samuelpritt", "text": "29773 Samuelpritt \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 3,0869899\u00a0UA e da un'eccentricit\u00e0 di 0,0924368, inclinata di 2,50221\u00b0 rispetto all'eclittica."}
{"id": "4949141", "revid": "287204", "url": "https://it.wikipedia.org/wiki?curid=4949141", "title": "29776 Radzhabov", "text": "29776 Radzhabov \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,6174320\u00a0UA e da un'eccentricit\u00e0 di 0,1277547, inclinata di 1,99852\u00b0 rispetto all'eclittica."}
{"id": "4949150", "revid": "287204", "url": "https://it.wikipedia.org/wiki?curid=4949150", "title": "29783 Sanjanarane", "text": "29783 Sanjanarane \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,4331457\u00a0UA e da un'eccentricit\u00e0 di 0,1736488, inclinata di 2,76428\u00b0 rispetto all'eclittica."}
{"id": "4949159", "revid": "287204", "url": "https://it.wikipedia.org/wiki?curid=4949159", "title": "29787 Timrenier", "text": "29787 Timrenier \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,6147054\u00a0UA e da un'eccentricit\u00e0 di 0,1552115, inclinata di 3,56651\u00b0 rispetto all'eclittica."}
{"id": "4949167", "revid": "287204", "url": "https://it.wikipedia.org/wiki?curid=4949167", "title": "29788 Rachelrossi", "text": "29788 Rachelrossi \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,5370547\u00a0UA e da un'eccentricit\u00e0 di 0,1228594, inclinata di 1,82804\u00b0 rispetto all'eclittica."}
{"id": "4949170", "revid": "287204", "url": "https://it.wikipedia.org/wiki?curid=4949170", "title": "29799 Trinirussell", "text": "29799 Trinirussell \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,9777372\u00a0UA e da un'eccentricit\u00e0 di 0,0364746, inclinata di 9,84562\u00b0 rispetto all'eclittica."}
{"id": "4949176", "revid": "287204", "url": "https://it.wikipedia.org/wiki?curid=4949176", "title": "29800 Valeriesarge", "text": "29800 Valeriesarge \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,2896536\u00a0UA e da un'eccentricit\u00e0 di 0,1432540, inclinata di 6,93942\u00b0 rispetto all'eclittica."}
{"id": "4949178", "revid": "287204", "url": "https://it.wikipedia.org/wiki?curid=4949178", "title": "29802 Rikhavshah", "text": "29802 Rikhavshah \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,7245515\u00a0UA e da un'eccentricit\u00e0 di 0,0342402, inclinata di 6,76748\u00b0 rispetto all'eclittica."}
{"id": "4949180", "revid": "767487", "url": "https://it.wikipedia.org/wiki?curid=4949180", "title": "Associazione Calcio Pavia 2009-2010", "text": "Questa voce raccoglie le informazioni riguardanti l'Associazione Calcio Pavia nelle competizioni ufficiali della stagione 2009-2010."}
{"id": "4949184", "revid": "1543377", "url": "https://it.wikipedia.org/wiki?curid=4949184", "title": "Lotta greco-romana ai Giochi della XI Olimpiade - Pesi welter", "text": "La competizione della categoria pesi welter (fino a 72\u00a0kg) di lotta greco-romana dei Giochi della XI Olimpiade si \u00e8 svolta dal 6 al 9 agosto al \"Deutschlandhalle\" in Berlino.\nFormato.\nAd ogni incontro venivano assegnate le seguenti penalit\u00e0:\nCon cinque penalit\u00e0 o pi\u00f9 il lottatore veniva eliminato.\nRisultati.\n1 Turno.\nSi \u00e8 disputato il 6 agosto.\n2 Turno.\nSi \u00e8 disputato il 7 agosto.\n3 Turno.\nSi \u00e8 disputato il 7 agosto.\n4 Turno.\nSi \u00e8 disputato l'8 agosto.\n5 Turno.\nSi \u00e8 disputato il 9 agosto.\n6 Turno.\nSi \u00e8 disputato il 9 agosto.\n7 Turno.\nSi \u00e8 disputato il 9 agosto."}
{"id": "4949190", "revid": "1543377", "url": "https://it.wikipedia.org/wiki?curid=4949190", "title": "AGIL Volley 2013-2014", "text": "Questa voce raccoglie le informazioni riguardanti l'AGIL Volley nelle competizioni ufficiali della stagione 2013-2014.\nStagione.\nLa stagione 2013-14 \u00e8 per l'AGIL Volley, sponsorizzata dall'Igor Gorgonzola, la terza in Serie A1: la squadra novarese conquista la promozione in massima serie, a cui mancava dalla stagione 2002-03, dopo aver vinto la Serie A2 2012-13. Come allenatore viene confermato Stefano Colombo, sostituito poi poco dopo l'inizio della stagione da Luciano Pedull\u00e0, mentre nella rosa vengono confermate alcune artefici della promozione, come Valeria Rosso, Luisa Casillo, Tereza Van\u017eurov\u00e1 e Mi-Na Kim; tra gli acquisti quelli di Lena M\u00f6llers, Maja Tokarska, Gilda Lombardo, Ivana Milo\u0161 e Kelly Murphy, quest'ultima arrivata a Novara a campionato in corso.\nIl campionato si apre con tre sconfitte consecutive: la prima vittoria arriva alla quarta giornata, in casa della LJ Volley, per 3-0, seguita da un altro successo contro la IHF Volley; inizia cos\u00ec un'alternanza di risultati che porta la squadra di Novara, al termine del girone di andata, chiuso con due vittorie consecutive, al sesto posto in classifica. Il girone di ritorno si apre con l'affermazione sul Volley Bergamo, a cui fa seguito uno stop contro l'Imoco Volley: si procede quindi con tre successi di fila e nuovamente un periodo di alternanza di risultati; al termine della \"regular season\" il club riesce a raggiungere il quarto posto in classifica, qualificandosi per i \"play-off\" scudetto. Nei quarti di finale la sfida \u00e8 contro la LJ Volley, sconfitta con un doppio 3-1, permettendo alle novaresi di accedere alle semifinali dove incontra il River Volley: la formazione piacentina vince per\u00f2 le due gare utili per passare al turno successivo, eliminando l'AGIL Volley dalla competizione.\nTutte le squadre partecipanti alla Serie A1 2013-14 sono qualificate di diritto alla Coppa Italia; negli ottavi di finale l'AGIL Volley incontra il Volley Bergamo: dopo aver vinto la gara di andata per 3-0, la formazione novarese perde quella di ritorno con lo stesso punteggio, ma riesce a passare al turno successivo grazie alla vittoria del \"Golden set\". Nei quarti di finale le piemontesi si trovano ad affrontare nuovamente le bergamasche, ripescate grazie al buon piazzamento al termine del girone di andata del campionato: questa volta per\u00f2 il Volley Bergamo vince sia la gara di andata che quella di ritorno per 3-1, qualificandosi per le semifinali.\nOrganigramma societario.\nArea direttiva\nArea organizzativa\nArea tecnica\nArea comunicazione\nArea marketing\nArea sanitaria"}
{"id": "4949194", "revid": "640469", "url": "https://it.wikipedia.org/wiki?curid=4949194", "title": "Isaac Thottunkal", "text": ""}
{"id": "4949195", "revid": "115035551", "url": "https://it.wikipedia.org/wiki?curid=4949195", "title": "Rock Monster", "text": "Rock Monster \u00e8 un film per la televisione del 2008 diretto da Declan O'Brien.\nTrama.\nUn gruppo di studenti universitari viaggiano per arrivare ad un villaggio in Europa orientale, quando sono arrivati a destinazione Jason estrae una spada da una pietra e, senza volerlo, risveglia un mostro gigante di roccia. Presto Jason scopre che un suo antenato aveva ucciso un mostro simile prima, con la stessa spada. Dimitar possiede una chiave che ha il potere di uccidere o controllare il mostro. Lui vuole che lo spirito del mostro di roccia entri nel suo corpo cos\u00ec che lo spirito lo renda \"onnipotente\". Il mostro fa una strage di persone, ma poi insegue Dimitar al villaggio, dove viene sconfitto da Jason e dalla sua spada. Pi\u00f9 tardi la spada si rivela essere Excalibur."}
{"id": "4949198", "revid": "287204", "url": "https://it.wikipedia.org/wiki?curid=4949198", "title": "29803 Michaelshao", "text": "29803 Michaelshao \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,5847395\u00a0UA e da un'eccentricit\u00e0 di 0,1296180, inclinata di 1,32438\u00b0 rispetto all'eclittica."}
{"id": "4949201", "revid": "287204", "url": "https://it.wikipedia.org/wiki?curid=4949201", "title": "29804 Idansharon", "text": "29804 Idansharon \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,4013975\u00a0UA e da un'eccentricit\u00e0 di 0,1785874, inclinata di 2,04425\u00b0 rispetto all'eclittica."}
{"id": "4949202", "revid": "1318658", "url": "https://it.wikipedia.org/wiki?curid=4949202", "title": "Nikolaj Sem\u00ebnovi\u010d \u010ccheidze", "text": " \nBiografia.\nNato a Poti, nella Georgia occidentale, in una famiglia aristocratica, studi\u00f2 nel ginnasio di Kutaisi ed entr\u00f2 nel 1887 all'Universit\u00e0 di Novorossijsk per frequentarvi la Facolt\u00e0 di medicina, ma ne fu espulso nel 1888. Iscrittosi all'Istituto di veterinaria di Char'kov, venne ancora espulso nel 1889 per aver partecipato a manifestazioni studentesche. Nel 1893 fu tra i fondatori a Tiflis del Partito socialdemocratico della Georgia. Trasferitosi a Batumi nel 1898, vi divenne consigliere comunale e lavor\u00f2 come ispettore dell'ospedale.\nNel 1907 fu eletto deputato della III Duma di Stato insieme con altri undici rappresentanti socialdemocratici. Appartenente alla corrente menscevica, venne rieletto nella IV Duma dove, nel 1914, il gruppo socialdemocratico rifiut\u00f2 di votare i crediti di guerra.\nNel marzo del 1917 la Rivoluzione cre\u00f2 il Soviet di Pietrogrado, composto in maggioranza di menscevichi e socialrivoluzionari, e \u010ccheidze fu eletto presidente del suo Comitato esecutivo. Sostenitore della continuazione della guerra, partecip\u00f2 ai negoziati con i deputati monarchici autoproclamatisi Comitato della Duma, ai quali il Soviet consegn\u00f2 il potere politico, favorendo la costituzione di un governo provvisorio guidato dal principe L'vov.\nIl 16 aprile, a nome del Soviet, accolse alla stazione Lenin di ritorno dall'esilio, tenendogli un breve discorso, nel quale affermava la necessit\u00e0 di difendere la rivoluzione \u00ab da ogni attentato interno ed esterno \u00bb e della \u00ab coesione delle file di tutta la democrazia \u00bb. Lenin lo ignor\u00f2, proclamando il sorgere della \u00ab rivoluzione socialista mondiale \u00bb e il prossimo crollo dell'\u00ab imperialismo europeo \u00bb.\nLe spontanee manifestazioni popolari di luglio contro la guerra e a favore del Soviet, interpretate come un tentativo insurrezionale ispirato e guidato direttamente dai bolscevichi, provocarono anche la condanna di \u010ccheidze che espresse pieno sostegno all'azione repressiva del governo. Tuttavia, tra i soldati e gli operai mutavano rapidamente le posizioni politiche: a settembre i bolscevichi ottennero la maggioranza nel Soviet e Trockij sostitu\u00ec alla presidenza \u010ccheidze, che lasci\u00f2 Pietrogrado per Tiflis.\nOppositore della Rivoluzione d'ottobre, \u010ccheidze contribu\u00ec alla creazione, nel febbraio del 1918, della Repubblica Federale Democratica Transcaucasica e assunse la carica di presidente del Parlamento. L'unione di popolazioni georgiane, azere e armene fu effimera e dopo tre mesi la neonata repubblica si dissolse. In maggio fu proclamata l'indipendenza della Georgia e \u010ccheidze fu ancora eletto presidente del Parlamento. La Georgia chiese e ottenne di diventare un protettorato tedesco in funzione anti-russa e sperando di ottenere vantaggi territoriali contro l'Impero ottomano, ma il crollo militare della Germania la costrinse a mutare politica.\nPresentatosi con Cereteli, nel gennaio del 1919, alla Conferenza di pace di Parigi, ai vincitori dell'Intesa \u010ccheidze offr\u00ec segretamente la Georgia in protettorato allo scopo di ottenere il loro intervento militare, ma la proposta fu respinta, n\u00e9 la Georgia fu riconosciuta come Stato indipendente finch\u00e9 l'Armata rossa non l'invase nel marzo del 1921. Emigrato in Francia e ormai gravemente malato di tubercolosi, \u010ccheidze si suicid\u00f2 il 7 giugno 1926 a Leuville-sur-Orge e fu inumato nel cimitero parigino del P\u00e8re-Lachaise."}
{"id": "4949203", "revid": "282094", "url": "https://it.wikipedia.org/wiki?curid=4949203", "title": "Menscevica", "text": ""}
{"id": "4949204", "revid": "767487", "url": "https://it.wikipedia.org/wiki?curid=4949204", "title": "Tune-Yards", "text": "Biografia.\nInfanzia e giovinezza.\nMerrill Garbus nacque nel 1979 e pass\u00f2 infanzia ed adolescenza tra New York City e New Canaan, nel Connecticut Frequent\u00f2 poi lo Smith College a Northampton in Massachusetts.\nPrimi anni '00: Tra teatro e musica.\nIn questo periodo si form\u00f2 e lavor\u00f2 poi come burattinaia per il Sandglass Theatre nel Vermont e visse a Montreal dove suonava l'ukulele nella band Suor Suvi con il chitarrista Patrick Gregoire e il batterista Nico Dann.\nImportanti, in questo periodo furono gli scambi con la sorella Ruth, anch'ella musicista prima con i Feathers (che realizzarono un omonimo album per la Feathers Family nel 2005), e poi con gli Happy Birthday con cui incisero un album per la Sub Pop nel 2010.\n2006-2010: La nascita di Tune-Yards ed i primi lavori.\nIntorno al 2006 Merrill Garbus inaugura il suo pseudonimo Tune-Yards, per poi realizzare il suo primo album autoprodotte con un registratore su cassetta nel 2008. \"BiRd-BrAiNs\" vedeva un cut-up di sonorit\u00e0 folk, electro, indie rock ed hip hop in una apparente totale libert\u00e0. Dopo una prima pubblicazione autoprodotte fu la Marriage Records a produrre una edizione limitata dell'album, per poi firmare con la 4AD che ristamp\u00f2 l'album nell'agosto 2009, per poi registrare due bonus track al Abbey Road Studios di Christian Wright da inserire in una successiva ristampa.\nNel frattempo Merrill Garbus aveva incontrato Nate Brenner, che divenne parte essenziale del suo alter-ego musicale, per trasferirsi poi ad Oakland, California.\n2011-2016: \"Whokill\" e \"Nikki Nack\".\nIl secondo disco \"Whokill\" (stilizzato come \"w h o k i l l\") viene diffuso nell'aprile 2011. Il singolo \"Bizness\" anticipa la pubblicazione dell'album nel febbraio 2011. Nell'album compaiono i sassofonisti Matt Nelson e Noah Bernstein.\nLa Garbus ritorna a registrare del nuovo materiale per il suo terzo album verso la met\u00e0 del 2013. La data del suo terzo disco \u00e8 fissata per il 6 maggio 2014, giorno in cui \u00e8 pubblicato \"Nikki Nack\"."}
{"id": "4949205", "revid": "287204", "url": "https://it.wikipedia.org/wiki?curid=4949205", "title": "29805 Bradleysloop", "text": "29805 Bradleysloop \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,3032388\u00a0UA e da un'eccentricit\u00e0 di 0,1212369, inclinata di 5,22118\u00b0 rispetto all'eclittica."}
{"id": "4949207", "revid": "965985", "url": "https://it.wikipedia.org/wiki?curid=4949207", "title": "TUnE-yArDs", "text": ""}
{"id": "4949208", "revid": "287204", "url": "https://it.wikipedia.org/wiki?curid=4949208", "title": "29806 Eviesobczak", "text": "29806 Eviesobczak \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,2802569\u00a0UA e da un'eccentricit\u00e0 di 0,1677075, inclinata di 3,58379\u00b0 rispetto all'eclittica."}
{"id": "4949210", "revid": "1442080", "url": "https://it.wikipedia.org/wiki?curid=4949210", "title": "BMW Open 2014 - Qualificazioni singolare", "text": "Le qualificazioni del singolare del BMW Open 2014 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "4949216", "revid": "339392", "url": "https://it.wikipedia.org/wiki?curid=4949216", "title": "A priori", "text": ""}
{"id": "4949220", "revid": "1442080", "url": "https://it.wikipedia.org/wiki?curid=4949220", "title": "BMW Open 2014 - Singolare", "text": "Tommy Haas era il detentore del titolo, ma \u00e8 stato sconfitto in semifinale da Martin Kli\u017ean, il quale ha successivamente vinto il torneo sconfiggendo in finale Fabio Fognini per 2-6, 6-1, 6-2.\nTeste di serie.\nLe prime 4 teste di serie hanno ricevuto un bye per il 2\u00ba turno."}
{"id": "4949223", "revid": "74801", "url": "https://it.wikipedia.org/wiki?curid=4949223", "title": "Planningtorock", "text": "Oltre ad essere musicista e produttrice, \u00e8 anche violinista, cantante, performer e pittrice.\nBiografia.\nDopo gli studi in Inghilterra, si trasferisce a Berlino nel 2002. Nel 2004 pubblica i suoi primi EP. Collabora con The Knife, The Soft Pink Truth e Badly Drawn Boy. \nDopo aver siglato un contratto con Chick on Speed, pubblica un singolo nel 2006, che anticipa il suo album d'esordio \"Have It All\". Pubblica anche un remix dei The Knife dal titolo \"Marble House\".\nNel 2010 collabora alla realizzazione dell'opera \"Tomorrow, in a Year\" (Mute Records) basata su \"L'origine delle specie\" di Charles Darwin. Partecipa anche ad un tour degli LCD Soundsystem. Firma in seguito un contratto con la DFA Records.\nNel maggio 2011 pubblica il suo secondo album \"W\".\nNel 2012-2013 pubblica alcuni EP.\nIl successivo disco viene annunciato nell'ottobre 2013 \ne viene pubblicato nel febbraio 2014."}
{"id": "4949226", "revid": "65593571", "url": "https://it.wikipedia.org/wiki?curid=4949226", "title": "Sandero Lupopolo", "text": ""}
{"id": "4949232", "revid": "729019", "url": "https://it.wikipedia.org/wiki?curid=4949232", "title": "DFA Records", "text": "La DFA Records \u00e8 un'etichetta discografica indipendente statunitense fondata nel settembre 2001 dal cofondatore della Mo' Wax Tim Goldsworthy, dal musicista elettronico James Murphy e dal manager Jonathan Galkin.\nI generi musicali in cui la label \u00e8 specializzata sono la musica elettronica, il dance-punk e la disco.\nArtisti.\nArtisti che pubblicano o che hanno pubblicato per l'etichetta:"}
{"id": "4949233", "revid": "1573940", "url": "https://it.wikipedia.org/wiki?curid=4949233", "title": "Halichoeres dispilus", "text": "Halichoeres dispilus () \u00e8 un pesce di acqua salata appartenente alla famiglia Labridae.\nDistribuzione e habitat.\nProviene dalle barriere coralline dell'oceano Pacifico, in particolare di Per\u00f9, golfo di California e Gal\u00e1pagos. Nuota fino a 75 m di profondit\u00e0 soprattutto in zone ricche di coralli con fondali sabbiosi, ma di solito pu\u00f2 essere trovato nei pressi della superficie.\nDescrizione.\nPresenta un corpo allungato con la testa dal profilo appuntito. La lunghezza massima registrata \u00e8 di 25 cm. \nLa colorazione \u00e8 rosata con due macchie scure nelle femmine, mentre nei maschi sono presenti striature e macchie di altri colori, in particolare azzurro e verdastro, su uno sfondo che varia dal marrone chiaro al rosa-giallastro. Gli esemplari giovanili sono scuri con due striature orizzontali bianche lungo i fianchi e una macchia nera sul peduncolo caudale.\nBiologia.\nComportamento.\n\u00c8 una specie prevalentemente solitaria che ha l'abitudine di nascondersi nella sabbia per dormire.\nAlimentazione.\nLa sua dieta, carnivora, \u00e8 composta sia da piccoli invertebrati marini che, negli adulti, da pesci pi\u00f9 piccoli, in particolare Blennidi.\nConservazione.\nQuesta specie viene classificata come \"a rischio minimo\" (LC) dalla lista rossa IUCN perch\u00e9 \u00e8 catturata saltuariamente per essere allevata in acquario ma non sembra essere minacciata da particolari pericoli."}
{"id": "4949234", "revid": "1442080", "url": "https://it.wikipedia.org/wiki?curid=4949234", "title": "Copa Ericsson Brazil 3 1990 - Singolare", "text": "Il tabellone singolare della Copa Ericsson Brazil 3 1990, torneo di tennis che faceva parte del circuito ATP Challenger Series nell'ambito dell'ATP Challenger Series 1990, \u00e8 stato vinto da Jaime Oncins (tds n. 8). In finale ha sconfitto Francisco Yunis con il punteggio di 6-3, 6-3."}
{"id": "4949250", "revid": "1186766", "url": "https://it.wikipedia.org/wiki?curid=4949250", "title": "If You Believe", "text": ""}
{"id": "4949268", "revid": "1543377", "url": "https://it.wikipedia.org/wiki?curid=4949268", "title": "Claremore", "text": "Claremore \u00e8 un comune degli Stati Uniti d'America di 18.729 abitanti, situato in Oklahoma, nella contea di Rogers, della quale \u00e8 il capoluogo."}
{"id": "4949273", "revid": "287204", "url": "https://it.wikipedia.org/wiki?curid=4949273", "title": "Chickasha", "text": "Chickasha \u00e8 un comune degli Stati Uniti d'America, situata in Oklahoma, nella contea di Grady, della quale \u00e8 anche il capoluogo."}
{"id": "4949274", "revid": "262457", "url": "https://it.wikipedia.org/wiki?curid=4949274", "title": "Jan Nicolaas Bremmer", "text": ""}
{"id": "4949276", "revid": "834", "url": "https://it.wikipedia.org/wiki?curid=4949276", "title": "Miami (Oklahoma)", "text": "Miami \u00e8 un comune degli Stati Uniti d'America, situata in Oklahoma, nella contea di Ottawa, della quale \u00e8 anche il capoluogo."}
{"id": "4949278", "revid": "1543377", "url": "https://it.wikipedia.org/wiki?curid=4949278", "title": "Bixby (Oklahoma)", "text": "Bixby \u00e8 un comune degli Stati Uniti d'America, situata in Oklahoma, nella contea di Tulsa e in parte nella contea di Wagoner. \u00c8 localizzata nell'hinterland di Tulsa."}
{"id": "4949280", "revid": "767487", "url": "https://it.wikipedia.org/wiki?curid=4949280", "title": "Mustang (Oklahoma)", "text": "Mustang \u00e8 un comune degli Stati Uniti d'America, situata in Oklahoma, nella contea di Canadian."}
{"id": "4949281", "revid": "287204", "url": "https://it.wikipedia.org/wiki?curid=4949281", "title": "29808 Youssoliman", "text": "29808 Youssoliman \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,5753983\u00a0UA e da un'eccentricit\u00e0 di 0,1414560, inclinata di 3,58330\u00b0 rispetto all'eclittica."}
{"id": "4949283", "revid": "585241", "url": "https://it.wikipedia.org/wiki?curid=4949283", "title": "Giuseppe Guarino (politico)", "text": ""}
{"id": "4949284", "revid": "287204", "url": "https://it.wikipedia.org/wiki?curid=4949284", "title": "29812 Aaronsolomon", "text": "29812 Aaronsolomon \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,4052410\u00a0UA e da un'eccentricit\u00e0 di 0,1934473, inclinata di 5,54944\u00b0 rispetto all'eclittica."}
{"id": "4949285", "revid": "522912", "url": "https://it.wikipedia.org/wiki?curid=4949285", "title": "Yang Tsung-Hua", "text": ""}
{"id": "4949289", "revid": "287204", "url": "https://it.wikipedia.org/wiki?curid=4949289", "title": "Okmulgee", "text": "Okmulgee \u00e8 un comune degli Stati Uniti d'America, situata in Oklahoma, nella contea di Okmulgee, della quale \u00e8 anche il capoluogo."}
{"id": "4949296", "revid": "287204", "url": "https://it.wikipedia.org/wiki?curid=4949296", "title": "29818 Aryosorayya", "text": "29818 Aryosorayya \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,2740965\u00a0UA e da un'eccentricit\u00e0 di 0,1616946, inclinata di 6,67485\u00b0 rispetto all'eclittica."}
{"id": "4949297", "revid": "287204", "url": "https://it.wikipedia.org/wiki?curid=4949297", "title": "Elk City (Oklahoma)", "text": "Elk City \u00e8 un comune degli Stati Uniti d'America, situato in Oklahoma, nella contea di Beckham."}
{"id": "4949298", "revid": "287204", "url": "https://it.wikipedia.org/wiki?curid=4949298", "title": "29832 Steinwehr", "text": "29832 Steinwehr \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,6130285\u00a0UA e da un'eccentricit\u00e0 di 0,1097826, inclinata di 5,13801\u00b0 rispetto all'eclittica."}
{"id": "4949300", "revid": "262457", "url": "https://it.wikipedia.org/wiki?curid=4949300", "title": "Johan Wilhelm Carl Wahlbom", "text": ""}
{"id": "4949301", "revid": "1543377", "url": "https://it.wikipedia.org/wiki?curid=4949301", "title": "Guymon", "text": "Guymon \u00e8 un comune degli Stati Uniti d'America, situato in Oklahoma, nella contea di Texas, della quale \u00e8 anche il capoluogo.\nStoria.\nOrigini.\nNegli anni Novanta del XIX secolo, Edward T. Guymon, presidente della Inter-State Land and Town Company, compr\u00f2 una porzione di terra ad ovest del fiume Beaver, conosciuto anche come North Canadian River. Il sito crebbe molto velocemente dopo che la Chicago, Rock Island and Pacific Railroad ebbe costruito una linea ferroviaria da Liberal a Texhoma nel 1901. Lungo questo tracciato venne creato un ufficio postale dapprima chiamato Sanford dall'allora U.S. Post Office Department, che venne rinominato Guymon meno di un mese dopo per evitare confusione con la citt\u00e0 di Stratford, che si trovava poco oltre lungo la stessa linea. L'area venne inclusa nella Contea di Beaver, nel Territorio dell'Oklahoma, nel 1904.\nLa crescita di Guymon ricevette un forte impulso quando molte attivit\u00e0 si spostarono qui dalla vicina cittadina di Hardesty. Una di queste fu il giornale \"Hardesty Herald\", che il proprietario Richard B. Quinn presto rinomin\u00f2 \"Guymon Herald\". Quando l'Oklahoma divenne uno Stato nel 1907, Guymon contava 839 abitanti e venne designata come capoluogo della neonata Contea di Texas. Al censimento del 1910, la cittadina aveva abitanti, tre banche, tre alberghi, quattro dottori, un mulino, un'azienda di cereali e vari esercizi commerciali. Venne fondato un secondo giornale, il \"Guymon Democrat\". L'agricoltura divenne la base dell'economia di Guymon. Il censimento del 1920 registrava abitanti, che crebbero a nel 1930.\nLa Grande depressione del 1929 e le gravi calamit\u00e0 naturali del Dust Bowl ebbero un effetto negativo su Guymon: il 14 aprile 1935 viene ricordato come \"Black Sunday\", il giorno della peggiore tempesta di sabbia della storia della regione che caus\u00f2 enormi danni economici e all'agricoltura. Tuttavia, la scoperta dei vicini giacimenti di gas naturale di Hugoton cre\u00f2 nuovi posti di lavoro e port\u00f2 la popolazione di Guymon a nel 1940.\nSviluppo.\nNel 1946 la cittadina e le aree circostanti beneficiarono dell'insediamento di due impianti per la produzione di nero di carbonio, una fabbrica di ghiaccio, uno stabilimento per la macinazione di cereali, una raffineria ed una centrale elettrica della Southwestern Public Service Company.\nNel 1949 apr\u00ec il Guymon Municipal Hospital (oggi Memorial Hospital of Texas County). Dal 1950 la popolazione di Guymon crebbe rapidamente fino a abitanti, e dieci anni dopo raggiunse il numero di .\nNegli anni Sessanta vennero aperte altre attivit\u00e0 come l'Hitch Ranch, un allevamento di bovini, e in seguito un mattatoio collegato al ranch. Nel 1980 la popolazione si attest\u00f2 a , ma scese a nel 1990. Negli anni Novanta del XX secolo, la societ\u00e0 Seaboard Farms avvi\u00f2 due stabilimenti per l'allevamento dei suini. Agli inizi del XXI secolo la Seaboard divenne cos\u00ec il principale datore di lavoro della regione. Le attivit\u00e0 legate all'agricoltura e la zootecnia attrassero un gran numero di lavoratori di origine ispanica, che nel 2000 rappresentava il 38% su una popolazione di abitanti. Nel 2010 la popolazione totale si assest\u00f2 a , di cui il 51% ispanici. Quell'anno Guymon aveva la quarta pi\u00f9 grande comunit\u00e0 ispanica dello Stato, dopo Oklahoma City, Tulsa, e Lawton.\nEconomia.\nGuymon \u00e8 il centro dell'economia locale, che si basa sulla coltivazione di grano, allevamento di bestiame, soprattutto suini, caseifici, industria manifatturiera di attrezzature agricole e sull'estrazione e lavorazione di gas naturale. \nDal 2011 \u00e8 cominciato nell'area di Guymon un vasto movimento per sfruttare su larga scala la forza del vento per la produzione di elettricit\u00e0.\nMonumenti e luoghi d'interesse.\nNel 1984 la Texas County Courthouse, il tribunale della Contea, \u00e8 stata inserita nel Registro nazionale dei luoghi storici.\nSono registrati anche i tre siti archeologici di Easterwood, Nash II-Clawson e Two Sisters."}
{"id": "4949302", "revid": "62004", "url": "https://it.wikipedia.org/wiki?curid=4949302", "title": "Timofey Kritskiy", "text": ""}
{"id": "4949303", "revid": "287204", "url": "https://it.wikipedia.org/wiki?curid=4949303", "title": "29850 Tanakagyou", "text": "29850 Tanakagyou \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,6027803\u00a0UA e da un'eccentricit\u00e0 di 0,0150114, inclinata di 2,43228\u00b0 rispetto all'eclittica."}
{"id": "4949307", "revid": "767487", "url": "https://it.wikipedia.org/wiki?curid=4949307", "title": "Weatherford (Oklahoma)", "text": "Weatherford \u00e8 un comune degli Stati Uniti d'America, situato in Oklahoma, nella contea di Custer."}
{"id": "4949308", "revid": "287204", "url": "https://it.wikipedia.org/wiki?curid=4949308", "title": "29852 Niralithakor", "text": "29852 Niralithakor \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,7688721\u00a0UA e da un'eccentricit\u00e0 di 0,0974845, inclinata di 3,96307\u00b0 rispetto all'eclittica."}
{"id": "4949310", "revid": "1318658", "url": "https://it.wikipedia.org/wiki?curid=4949310", "title": "Parco nazionale Alberto de Agostini", "text": "Il parco nazionale Alberto de Agostini (in spagnolo \"Parque nacional Alberto de Agostini\") \u00e8 una riserva situata nella parte cilena della Terra del Fuoco; ricopre una superficie di 14600\u00a0km\u00b2 e include al suo interno la catena montuosa della Cordillera Darwin. Il nome \u00e8 un omaggio al missionario italiano Alberto Maria de Agostini, che ne esplor\u00f2 a lungo i territori. Il parco comprende la porzione pi\u00f9 occidentale dell'Isola Grande e altre isole minori dell'arcipelago, oltre che parte dell'isola Hoste. In esso sono presenti numerosi ghiacciai costieri e profondi fiordi.\nStoria.\nA partire dal 1910, il padre salesiano Alberto Maria de Agostini cominci\u00f2 ad esplorare i territori costieri sconosciuti della Terra del Fuoco, scoprendo specie e paesaggi e raccogliendo un'enorme documentazione sulla geografia del luogo. Il parco \u00e8 stato creato il 22 gennaio 1965 con un decreto governativo.\nGeografia.\nIl parco abbraccia una zona costiera montuosa e profondamente irregolare, solcata da numerosi canali marini e incisa da profondi fiordi (ad esempio il fiordo Garibaldi). Il nucleo \u00e8 costituito dalla Cordillera Darwin, le cui pareti scoscese si precipitano direttamente nel mare; la catena montuosa \u00e8 dominata dai monti Buckland, Darwin e Sarmiento. Il paesaggio \u00e8 dominato dalle foreste australi e dal ghiaccio, che occupa i solchi vallivi e gli altipiani, arrivando spesso a formare lingue glaciali che si gettano nel mare. \nMolti dei paesaggi presenti nel parco sono stati scolpiti dai ghiacciai. Il pi\u00f9 esteso di essi \u00e8 il Ghiacciaio Marinelli, che \u00e8 in recessione dalla seconda met\u00e0 del XX secolo; altri ghiacciai di notevole estensione sono il Roncagli, lo Stoppani, il Garibaldi e lo Schiaparelli.. Una zona del parco in cui si trovano molti ghiacciai \u00e8 la cosiddetta \"Avenue of the Glaciers\", nella parte nordoccidentale del canale di Beagle dove diversi ghiacciai si gettano direttamente nel mare, tra questi il ghiacciaio Romanche, Roncagli, i ghiacciai Italia, Francia e Olanda.\nIl parco si presenta come una grande area di riserva naturale, e non comprende al suo interno strade, centri abitati o infrastrutture. Non esiste quindi luogo dove alloggiare, se non nelle citt\u00e0 pi\u00f9 prossime, vale a dire Punta Arenas e Puerto Williams.\nAmministrativamente, il suo territorio si estende su tre province cilene: Magallano, Terra del Fuoco e Antartica Cilena. Insieme con il vicino parco nazionale Capo Horn \u00e8 stato designato riserva della biosfera nel 2005 dall'UNESCO, con il nome di riserva della biosfera Capo Horn.\nFlora.\nL'area dove si trova il parco nazionale Alberto de Agostini \u00e8 stata recentemente classificata come una delle pi\u00f9 incontaminate del pianeta: la Terra del Fuoco, a causa del suo isolamento a seguito della deriva dei continenti, rappresenta un rifugio per specie comparse anticamente nella scala evolutiva. Nel parco si alternano foreste sempreverdi, formate da \"canelo\" (Drimys winteri) e \"guindo\" (Nothofagus betuloides), e foreste decidue, che contengono il \"lenga\" (Nothofagus pumilio e il \"\u00f1ire\" (Nothofagus antarctica); in altre aree si trovano praterie di licheni o diverse forme di tundra, che passano da zone umide coperte da giuncacee a torbiere di sfagno. Per quanto riguarda la fauna marina, la zona offre la popolazione pi\u00f9 australe di kelp gigante, un'alga che forma estesi boschi marini.\nFauna.\nNel parco sono presenti colonie di otaria orsina sudamericana e di leone marino sudamericano; le pendici montuose scoscese e coperte di vegetazione favoriscono la presenza di lontre di fiume meridionali e di lontra marina. Nel territorio del parco \u00e8 inoltre possibile avvistare branchi isolati di guanachi e popolazioni di volpe delle Ande, che si estendono fino all'isola Hoste.\nIn alcuni fiordi all'interno dell'area sono inoltre presenti colonie di pinguino macaroni, di pinguino saltarocce, di elefanti marini del Sud e di foca leopardo. Nelle acque adiacenti al parco la presenza delle orche \u00e8 abbastanza frequente.\nL'avifauna comprende il picchio di Magellano, che trova il suo habitat naturale nelle foreste, mentre il beccaccino di Strickland e il beccaccino del Paraguay popolano le zone umide. Altre specie di uccelli presenti sono il \"fio-fio\" (Elaenia albiceps), il \"churr\u00edn\" (Scytalopus magellanicus), lo scricciolo delle case, lo zafferano meridionale e l'ossifraga."}
{"id": "4949311", "revid": "287204", "url": "https://it.wikipedia.org/wiki?curid=4949311", "title": "29858 Tlomak", "text": "29858 Tlomak \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,7929890\u00a0UA e da un'eccentricit\u00e0 di 0,0336412, inclinata di 4,29450\u00b0 rispetto all'eclittica."}
{"id": "4949314", "revid": "228587", "url": "https://it.wikipedia.org/wiki?curid=4949314", "title": "Cedarchis", "text": ""}
{"id": "4949315", "revid": "287204", "url": "https://it.wikipedia.org/wiki?curid=4949315", "title": "29862 Savannahjoy", "text": "29862 Savannahjoy \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,4502858\u00a0UA e da un'eccentricit\u00e0 di 0,1155580, inclinata di 6,19294\u00b0 rispetto all'eclittica."}
{"id": "4949325", "revid": "287204", "url": "https://it.wikipedia.org/wiki?curid=4949325", "title": "29880 Andytran", "text": "29880 Andytran \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 3,1165961\u00a0UA e da un'eccentricit\u00e0 di 0,1468879, inclinata di 1,85843\u00b0 rispetto all'eclittica."}
{"id": "4949326", "revid": "287204", "url": "https://it.wikipedia.org/wiki?curid=4949326", "title": "Jenks (Oklahoma)", "text": "Jenks \u00e8 un comune degli Stati Uniti d'America, situato in Oklahoma, nella contea di Tulsa."}
{"id": "4949329", "revid": "287204", "url": "https://it.wikipedia.org/wiki?curid=4949329", "title": "29886 Randytung", "text": "29886 Randytung \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,4307512\u00a0UA e da un'eccentricit\u00e0 di 0,1468603, inclinata di 2,69186\u00b0 rispetto all'eclittica."}
{"id": "4949331", "revid": "287204", "url": "https://it.wikipedia.org/wiki?curid=4949331", "title": "Cushing (Oklahoma)", "text": "Cushing \u00e8 un comune degli Stati Uniti d'America, situato in Oklahoma, nella contea di Payne."}
{"id": "4949332", "revid": "287204", "url": "https://it.wikipedia.org/wiki?curid=4949332", "title": "29881 Tschopp", "text": "29881 Tschopp \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 3,1764273\u00a0UA e da un'eccentricit\u00e0 di 0,1408485, inclinata di 2,20157\u00b0 rispetto all'eclittica."}
{"id": "4949337", "revid": "124123", "url": "https://it.wikipedia.org/wiki?curid=4949337", "title": "Kareem Martin", "text": "Carriera universitaria.\nDopo aver giocato a football per la Roanoke Rapids High School della sua citt\u00e0 natale, Roanoke Rapids, presso la quale fu nominato due volte Difensore dell'Anno dell'area ed Atleta dell'Anno da parte della North Carolina High School Athletic Association e dopo esser stato inserito al 28\u00ba posto tra i migliori defensive end della nazione della sua classe, da parte del celebre sito di scouting \"Rivals.com\", Martin decise di accettare la borsa di studio offertagli da North Carolina, scartando cos\u00ec le proposte pervenutegli da parte di Duke e Virginia Tech.\nNel suo primo anno collegiale, Martin prese parte a 11 incontri, partendo 3 volte come titolare e totalizzando 16 tackle (7 solitari e 9 assistiti) di cui 1,5 con perdita di yard un passaggio deviato e 2 pressioni sul quarterback. Divenuto titolare fisso nel 2011 (scese in campo dall'inizio in tutti e 13 gli incontri stagionali dei Tar Heels), Martin collezion\u00f2 40 tackle (di cui 7 con perdita di yard), 4 sack, un fumble recuperato, 6 passaggi deviati e 5 pressioni sul quarterback.\nL'anno seguente fu nuovamente titolare in tutti gli incontri disputati da North Carolina (12 stavolta, poich\u00e9 la sua squadra non ebbe accesso ad alcun Bowl di fine stagione), mettendo ancora una volta a segno 40 tackle (di cui per\u00f2 stavolta ben 15,5 con una perdita di terreno per l'avversario pari complessivamente a 56 yard), 4 sack, 8 pressioni sul quarterback, 3 passaggi deviati, un fumble forzato ed uno recuperato. Egli fece registrare almeno un tackle con perdita di yard in 10 delle 12 gare cui prese parte, facendo registrare un massimo di 7 tackle messi a referto nel solo match contro Duke. Per queste prestazioni egli fu inoltre inserito nel Second-team All-ACC, che individua i migliori giocatori dell'anno della Atlantic Coast Conference. Nel suo ultimo anno si conferm\u00f2 uno dei migliori defensive end del panorama nazionale, chiudendo la stagione con 82 tackle (di cui 21,5 con perdita di yard), 11,5 sack, 14 pressioni sul quarterback, 3 fumble forzati e 2 recuperati, guadagnandosi l'inserimento nel First-team All-ACC e la convocazione al Senior Bowl.\nCarriera professionistica.\nArizona Cardinals.\nMartin era considerato uno dei migliori defensive end eleggibili nel Draft NFL 2014, nel quale era pronosticato per essere selezionato durante il secondo giro. Il 10 maggio fu scelto nel corso del terzo giro dagli Arizona Cardinals. Debutt\u00f2 come professionista subentrando nella settimana 2 contro i New York Giants e mettendo a segno un tackle. Il primo sack in carriera lo fece registrare nella vittoria della settimana 10 sui St. Louis Rams. La sua prima stagione si chiuse con tackle in 11 presenze, di cui due come titolare.\nNew York Giants.\nDivenuto free agent, il 15 marzo del 2018 Martin firm\u00f2 con i New York Giants firmando un contratto triennale del valore di 21 milioni di dollari, 7,5 milioni dei quali garantiti."}
{"id": "4949340", "revid": "287204", "url": "https://it.wikipedia.org/wiki?curid=4949340", "title": "Blackwell (Oklahoma)", "text": "Blackwell \u00e8 un comune degli Stati Uniti d'America, situato in Oklahoma, nella contea di Kay."}
{"id": "4949342", "revid": "287204", "url": "https://it.wikipedia.org/wiki?curid=4949342", "title": "29950 Uppili", "text": "29950 Uppili \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,4452119\u00a0UA e da un'eccentricit\u00e0 di 0,1574035, inclinata di 3,51781\u00b0 rispetto all'eclittica."}
{"id": "4949344", "revid": "287204", "url": "https://it.wikipedia.org/wiki?curid=4949344", "title": "Seminole (Oklahoma)", "text": "Seminole \u00e8 un comune degli Stati Uniti d'America, situato in Oklahoma, nella contea di Seminole."}
{"id": "4949346", "revid": "1340213", "url": "https://it.wikipedia.org/wiki?curid=4949346", "title": "Dominique McElligott", "text": "Doppiatrici italiane.\nNelle versioni in italiano delle opere in cui ha recitato, Dominique McElligott \u00e8 stata doppiata da:"}
{"id": "4949348", "revid": "287204", "url": "https://it.wikipedia.org/wiki?curid=4949348", "title": "29952 Varghese", "text": "29952 Varghese \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,5713563\u00a0UA e da un'eccentricit\u00e0 di 0,1437885, inclinata di 8,74257\u00b0 rispetto all'eclittica."}
{"id": "4949349", "revid": "123547885", "url": "https://it.wikipedia.org/wiki?curid=4949349", "title": "Tram ATM serie 4600 e 4700", "text": "Le vetture tranviarie serie 4600 e 4700 sono due serie di vetture tranviarie articolate a due casse, utilizzate dall'ATM di Milano per l'esercizio della rete tranviaria cittadina.\nStoria.\nLe vetture della serie 4600 vennero progettate come versione articolata a due casse della serie 5300.\nFurono ordinate in 15 unit\u00e0 alla Stanga di Padova; l'equipaggiamento elettrico fu fornito dal TIBB, che costru\u00ec anche i carrelli tipo 97\u00a0E, simili a quelli montati sulle 5300.\nLa consegna delle prime 15 vetture, numerate da 4601 a 4615, avvenne nel 1955; le ultime due unit\u00e0, in seguito ad un accordo fra l'ATM e il TIBB, furono ricostruite con equipaggiamento \"all electric\", anzich\u00e9 elettropneumatico come le precedenti, e per questo assunsero in segno di distinzione i numeri 4714 e 4715, comunque consecutivi alle unit\u00e0 precedenti. I buoni risultati ottenuti nei loro primi periodi di esercizio, in particolare sulle linee di forza 29/30 \"circonvallazione\" e 25/26 \"interstazionali\", indussero l'ATM ad ordinare una seconda serie di 18 vetture \"all electric\", costruite per\u00f2 dalla Breda (4725-4733) e consegnate nel 1960. Le nove vetture 4700 costruite dalla Breda, in origine, si distinguevano dagli altri tram milanesi - e quindi dalle altre nove 4700 - per la posizione del faro allineato alle luci di posizione (come nella foto di copertina).\nInoltre, tutte e 18 le 4700, entrarono in servizio con la visiera parasole in plexiglass oscurata, come nella foto di copertina. Ai tempi era una novit\u00e0: infatti tutti i tram precedenti (compresi i 4600) avevano una visiera metallica pi\u00f9 piccola, dipinta in verde veronese. Anche le 4600 poi ricevettero la visiera in plexiglass.\nDurante gli anni settanta tutte le vetture delle serie 4600-4700 furono private della postazione atta ad ospitare il bigliettaio e della tradizionale asta di captazione per l'energia elettrica, in milanese \"perteghetta\", sostituita da un moderno pantografo; mentre nei primi anni novanta si procedette a un graduale restyling delle casse mediante: la sostituzione delle porte in legno con quelle attuali in intelaiatura metallica, l'adozione di un nuovo parabrezza per la cabina del manovratore a vetro singolo in sostituzione di quello originale a vetri sdoppiati, l'applicazione di un nuovo faro rettangolare anteriore in luogo di quello circolare e il rimpiazzo dei paraurti originali con nuovi di tipo analogo a quelli montati sui tram di tipo 4900. Inoltre, furono installati dei nuovi avviatori elettronici statici CERN al posto dei SAC/f delle vetture 4600 e SAC/TET delle 4700.\nNel 2018, l'unit\u00e0 4731 \u00e8 stata oggetto di un profondo intervento di revisione generale, costituendo una sorta di apripista alla ristrutturazione di tutte e 20 le vetture della serie 4700 entro la fine del 2021. Gli interventi hanno comportato su tutte le unit\u00e0 il risanamento e la completa riverniciatura delle casse, il rinnovo dei rivestimenti interni, degli arredi, degli impianti elettrici e delle luci, con la parziale modifica dell'imperiale, sul quale ora \u00e8 stato montato uno scambiatore per l'aria condizionata, in modo da refrigerare d'estate il posto guida del manovratore.\nCaratteristiche.\nSi tratta di vetture articolate a due casse, monodirezionali. Analogamente alle \"Stanga\" romane, di cui ripetono l'architettura generale, hanno due carrelli motori d'estremit\u00e0 e un carrello centrale portante, che sostiene l'articolazione del tipo \"giostra Urbinati\".\nLa serie 4601-4613 \u00e8 dotata di frenatura elettro-pneumatica, mentre la serie 4714-4733 adotta la frenatura completamente elettrica.\nL'ossatura della cassa \u00e8 in acciaio saldato.\nUna volta, prima della revisione dei veicoli 4700, le due serie si distinguevano a vista per il tipo di sedili interni: un tipo di color legno sulla 4600 ed in vetroresina verde (oggi gialla) sulla 4700 (tranne per i primi due esemplari: 4714 e 4715, che essendo due ex 4600 inizialmente montavano i sedili in color legno).\nSu alcune vetture 4600, tuttavia, erano stati sostituiti i sedili d'origine con sedili blu montati anche su altri veicoli ATM, tranviari e metropolitani, nel passato.\nLivree.\nLe vetture entrarono in servizio nella classica livrea a due toni di verde, all'epoca d'obbligo per tutti i mezzi del trasporto pubblico urbano: la cassa era verniciata in verde vagone, e la fascia dei finestrini in verde Veronese.\nNegli anni settanta, a seguito del cambio dell'identificazione cromatica del trasporto vicinale, ricevettero la nuova livrea \"ministeriale\" arancione, alla quale venne aggiunta, verso la fine del decennio, una striscia orizzontale nera, poi rimossa negli anni duemila, al fine di uniformare stilisticamente la livrea a quella dei Jumbotram.\nA partire dal 2010 le vetture furono rivestite di una pellicola autoadesiva che riprendeva la colorazione \"giallo Milano\" (giallo intenso inferiormente e bianco crema superiormente, divisi da una fascia nera) gi\u00e0 implementata sulle \"Ventotto\", ma con marcature grafiche in sostanza pi\u00f9 simili a quelle adottate dai tram articolati delle serie 7500 e 7600. Tra il 2018 e il 2021, in fase di ristrutturazione, tutte le vetture della serie 4700 sono state definitivamente verniciate in colorazione \"giallo Milano\", riprendendo per\u00f2 marcature grafiche e schema di coloritura pressoch\u00e9 analoghi a quello delle \"Ventotto\". "}
{"id": "4949353", "revid": "287204", "url": "https://it.wikipedia.org/wiki?curid=4949353", "title": "29959 Senevelling", "text": "29959 Senevelling \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,8469099\u00a0UA e da un'eccentricit\u00e0 di 0,1246540, inclinata di 9,62734\u00b0 rispetto all'eclittica."}
{"id": "4949358", "revid": "1876105", "url": "https://it.wikipedia.org/wiki?curid=4949358", "title": "Buio e luna piena", "text": "Buio e luna piena \u00e8 il nono album in studio di Franco Califano, pubblicato nel 1982 per l'etichetta discografica Lupus di sua propriet\u00e0."}
{"id": "4949360", "revid": "287204", "url": "https://it.wikipedia.org/wiki?curid=4949360", "title": "29969 Amyvitha", "text": "29969 Amyvitha \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,8374238\u00a0UA e da un'eccentricit\u00e0 di 0,0175390, inclinata di 2,91955\u00b0 rispetto all'eclittica."}
{"id": "4949362", "revid": "287204", "url": "https://it.wikipedia.org/wiki?curid=4949362", "title": "29972 Chriswan", "text": "29972 Chriswan \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 3,1148108\u00a0UA e da un'eccentricit\u00e0 di 0,0472637, inclinata di 8,27855\u00b0 rispetto all'eclittica."}
{"id": "4949363", "revid": "287204", "url": "https://it.wikipedia.org/wiki?curid=4949363", "title": "29978 Arthurwang", "text": "29978 Arthurwang \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,3082234\u00a0UA e da un'eccentricit\u00e0 di 0,1691858, inclinata di 2,85026\u00b0 rispetto all'eclittica."}
{"id": "4949369", "revid": "729019", "url": "https://it.wikipedia.org/wiki?curid=4949369", "title": "Lotnictwo ludowego Wojska Polskiego", "text": "Lotnictwo ludowego Wojska Polskiego (in italiano: Aviazione dell'Esercito Popolare di Polonia) \u00e8 stata dal 1943 al 1990 l'aeronautica militare della Repubblica Popolare di Polonia e parte integrante del Si\u0142 Zbrojnych Polskiej Rzeczypospolitej Ludowej (in polacco: Ludowe Wojsko Polskie LWP). Fu disciolta nel 1990 con la nascita della attuale repubblica polacca, sostituita dalle Si\u0142y Powietrzne RP."}
{"id": "4949377", "revid": "2075278", "url": "https://it.wikipedia.org/wiki?curid=4949377", "title": "Riot Games", "text": "Riot Games \u00e8 una societ\u00e0 statunitense di sviluppo di videogiochi fondata nel 2006 a Los Angeles e sussidiaria della societ\u00e0 cinese Tencent Holdings dal 2015. Le loro sedi principali si trovano a Santa Monica in California, ma ci sono uffici dell'azienda anche a St. Louis, Dublino, Seul, San Paolo, Istanbul, Mosca, Sydney, Taipei e Singapore.\nLa Riot Games \u00e8 principalmente conosciuta per aver sviluppato il videogioco online \"League of Legends\", che \u00e8 stato pubblicato in America del Nord ed Europa il 27 ottobre 2009, e che secondo un articolo di \"Forbes\" del 2012 \u00e8 diventato il gioco pi\u00f9 utilizzato in entrambi i continenti in termine di ore giocate. Secondo una stima del gennaio 2014, oltre 67 milioni di persone giocano mensilmente a \"League of Legends\", 27 milioni al giorno, ed oltre 7.5 milioni contemporaneamente nelle ore di punta.\nNel 2013 il team creativo della Riot Games ha realizzato la locandina di Lucca Comics &amp; Games 2013.\nPer anni, \"League of Legends\" \u00e8 stato l'unico videogioco sviluppato da Riot Games, fino a quando non vennero annunciati 4 nuovi titoli durante la live streaming del 10\u00ba anniversario del longevo videogioco online. "}
{"id": "4949385", "revid": "149727", "url": "https://it.wikipedia.org/wiki?curid=4949385", "title": "Tram ATM serie 4500 (I)", "text": ""}
{"id": "4949387", "revid": "149727", "url": "https://it.wikipedia.org/wiki?curid=4949387", "title": "Tram ATM serie 4500 (II)", "text": ""}
{"id": "4949389", "revid": "585241", "url": "https://it.wikipedia.org/wiki?curid=4949389", "title": "Legge 28 marzo 2003, n. 53", "text": ""}
{"id": "4949390", "revid": "585241", "url": "https://it.wikipedia.org/wiki?curid=4949390", "title": "Legge 10 febbraio 2000, n. 30", "text": ""}
{"id": "4949391", "revid": "1305772", "url": "https://it.wikipedia.org/wiki?curid=4949391", "title": "Tram ATM serie 4500", "text": ""}
{"id": "4949397", "revid": "121175329", "url": "https://it.wikipedia.org/wiki?curid=4949397", "title": "Impronte digitali (Franco Califano)", "text": "Impronte digitali \u00e8 il decimo album in studio del cantautore italiano Franco Califano, pubblicato nel 1984 per l'etichetta discografica Lupus.\nCuriosit\u00e0.\nL'album fu composto durante il periodo in cui Califano, arrestato nel 1983 per spaccio di cocaina non a scopo di lucro, si trovava nella sua residenza agli arresti domiciliari, sfrutt\u00f2 quindi la reclusione forzata tra le mura domestiche per dedicarsi esclusivamente alla composizione e alla registrazione delle canzoni, trasformando quella che di fatto fu una sventura, in un successo. Il disco quindi si basa proprio sulle esperienze di quegli anni."}
{"id": "4949399", "revid": "125709053", "url": "https://it.wikipedia.org/wiki?curid=4949399", "title": "Griffin Gluck", "text": "Biografia e carriera.\nGriffin Gluck \u00e8 nato a Los Angeles, California. Figlio di Cellin Gluck, regista e produttore cinematografico originario della prefettura di Wakayama, e della produttrice cinematografica Karin Beck. Ha una sorella maggiore, Caroline, la quale lo ha fatto appassionare alla recitazione portandolo ad assistere a vari spettacoli teatrali e convincendolo, all'et\u00e0 di sei anni, a prendere parte ad una rappresentazione di \"Guys and Dolls\" alla Palisades Playhouse. Successivamente ha iniziato ad apparire in diversi spot pubblicitari giapponesi, tra cui quello dei DVD di \"Heroes\".\nNel 2009 debutta al cinema con \"Saidoweizu\", remake di un film giapponese diretto dal padre. Contemporaneamente ottiene il ruolo di protagonista nel musical \"Oliver!\" messo in scena da Mariko Ballentine a North Hollywood. Negli anni successivi compare come guest star in \"The Office\" e \"United States of Tara\", mentre dal 2011 al 2013 ottiene un ruolo ricorrente in \"Private Practice\"; inoltre recita al fianco di Adam Sandler e Jennifer Aniston in \"Mia moglie per finta\", commedia romantica di Dennis Dugan che gli vale una nomination ai Young Artist Awards.\nDal 25 settembre 2013 entra a far parte del cast principale della sitcom ABC \"Back in the Game\", cancellata dopo una sola stagione. Nel 2014, ha recitato nel ruolo di Charlie nella serie di Fox, \"Red Band Society\".\nGluck ha avuto il suo primo ruolo da protagonista interpretando Rafe Khatchadorian nel film del 2016 \"\", basato sul romanzo omonimo di James Patterson. Nel corso dei due anni successivi ha avuto ruoli minori in alcuni episodi di diverse serie tv e film. Nel 2019 ha interpretato Monroe nel film \"Giovani e felici\" (\"Big Time Adolescence\") con Pete Davidson\".\" Nello stesso anno si \u00e8 unito al cast della serie televisiva \"Locke &amp; Key\", uscita su Netflix nel 2020. Interpreter\u00e0 per due stagioni uno dei personaggi principali: Gabe."}
{"id": "4949404", "revid": "585241", "url": "https://it.wikipedia.org/wiki?curid=4949404", "title": "Decreto legge 31 maggio 2010, n. 78", "text": ""}
{"id": "4949420", "revid": "287204", "url": "https://it.wikipedia.org/wiki?curid=4949420", "title": "29979 Wastyk", "text": "29979 Wastyk \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,4479757\u00a0UA e da un'eccentricit\u00e0 di 0,0641915, inclinata di 6,23641\u00b0 rispetto all'eclittica."}
{"id": "4949421", "revid": "1543377", "url": "https://it.wikipedia.org/wiki?curid=4949421", "title": "What About Love (Austin Mahone)", "text": "What About Love \u00e8 un singolo del cantante statunitense Austin Mahone, pubblicato nel 2013.\nIl brano \u00e8 stato scritto dallo stesso Mahone insieme a Jimmy Joker, Achraf Jannusi, Bilal Hajii, Mohombi, Rivington Starchild e Nadir Khayat, noto come RedOne, che ne \u00e8 anche il produttore.\nIl videoclip ufficiale \u00e8 stato diretto da Colin Tilley. Il video conta pi\u00f9 di 100 milioni di visualizzazioni."}
{"id": "4949426", "revid": "22356", "url": "https://it.wikipedia.org/wiki?curid=4949426", "title": "Cyclurus", "text": "Il cicluro (gen. Cyclurus) \u00e8 un pesce estinto, appartenente agli amiiformi. Visse tra il Cretaceo superiore e l'Oligocene inferiore (circa 67 - 30 milioni di anni fa) e i suoi resti fossili sono stati ritrovati in Europa, Nordamerica e Asia.\nDescrizione.\nQuesto animale \u00e8 notevolmente simile all'attuale \"Amia calva\" (l'unico rappresentante vivente degli amiiformi) ma se ne differenzia principalmente per le dimensioni solitamente minori e la forma del corpo pi\u00f9 fusiforme. Altre differenze tra i due generi includono la struttura della bocca: \"Amia\" possiede lunghe fauci armate di denti appuntiti, mentre \"Cyclurus\" possedeva grandi quantit\u00e0 di denti molariformi che servivano, con tutta probabilit\u00e0, a frantumare le prede. La forma del corpo di \"Cyclurus\" ricordava quella di un pallone da football americano, e generalmente le dimensioni non superavano gli 80 centimetri di lunghezza.\nClassificazione.\n\"Cyclurus\" venne descritto per la prima volta da Louis Agassiz nel 1843, nel famoso trattato \"Recherches Sur Les Poissons Fossiles\". A questo genere, nel corso degli anni, sono state attribuite numerose specie fossili di amiiformi, provenienti da molti giacimenti europei, nordamericani e asiatici. Sembra che la specie pi\u00f9 antica fosse \"Cyclurus fragosus\", i cui resti sono stati ritrovati in Canada e negli Stati Uniti in terreni del Cretaceo superiore (Maastrichtiano). \nNel Paleocene, circa 60 milioni di anni fa, \"Cyclurus\" era diffuso in Francia (\"C. valenciennesi\") e in Mongolia (\"C. efremovi\"). Nel corso dell'Eocene, \"Cyclurus\" and\u00f2 incontro a una notevole radiazione evolutiva, e sono note specie in Germania (\"C. kehreri\"), Repubblica Ceca (\"C. macrocephalus\"), Francia (\"C. ignotus\"), Stati Uniti (\"C. gurleyi\") e Cina (\"C. orientalis\"), per poi subire una drastica riduzione alla fine del periodo. L'ultima specie nota, \"C. oligocenicus\", proviene dall'Oligocene inferiore della Germania. \"Cyclurus\" \u00e8 considerato filogeneticamente uno dei pi\u00f9 stretti parenti dell'attuale \"Amia calva\".\nPaleoecologia.\n\"Cyclurus\" era un pesce d'acqua dolce, che probabilmente si nutriva di artropodi e gasteropodi; i denti molariformi servivano a frantumare i gusci di queste creature. La specie \"Cyclurus gurleyi\" \u00e8 stata ritrovata nella formazione di Green River, parte di un sistema di laghi nordamericani eocenici, e condivideva l'habitat con una specie estinta di \"Amia\" (\"A. pattersoni\"); tuttavia, i due pesci non erano in competizione alimentare. \"Cyclurus gurleyi\" \u00e8 stato rinvenuto in molte delle localit\u00e0 in cui si sono trovati i fossili di un altro pesce dai denti molariformi, \"Masillosteus\", con il quale probabilmente condivideva la dieta. Un'altra specie di \"Cyclurus\", \"C. kehreri\", \u00e8 stata ritrovata nel ben noto giacimento tedesco di Messel, e anche in questo sito sono stati ritrovati fossili di \"Masillosteus\"."}
{"id": "4949429", "revid": "767487", "url": "https://it.wikipedia.org/wiki?curid=4949429", "title": "Die Glocke (film)", "text": "Die Glocke \u00e8 un film muto del 1917 scritto e diretto da Franz Hofer.\nProduzione.\nIl film fu prodotto dalla Bayerische Film-Vertriebs-GmbH (M\u00fcnchen).\nDistribuzione.\nVenne distribuito in sala nel settembre 1917."}
{"id": "4949441", "revid": "287204", "url": "https://it.wikipedia.org/wiki?curid=4949441", "title": "Ottawa Fury FC", "text": "L'Ottawa Fury FC, era una societ\u00e0 calcistica canadese con sede a Ottawa (Ontario). Il club \u00e8 stato fondato nel 2005 e ha terminato la propria attivit\u00e0 nel 2019. Il club ha gestito anche una sezione femminile, che ha partecipato alla USL W-League dal 2000 al 2014.\nStoria.\nNel 2005 viene fondato l\"'Ottawa Fury Soccer Club\", con lo scopo di partecipare all'USL Premier Development League, uno dei massimi campionati dilettantistici del nordamerica. In quattro occasioni la squadra centra la partecipazione ai play-off per il titolo, ma senza mai superare i quarti.\nNel 2014 la franchigia, rilevata dall'Ottawa Sports and Entertainment Group, viene ammessa alla NASL, il campionato di secondo livello nordamericano. In vista dell'ammissione al campionato superiore il nome del club si modifica in \"Ottawa Fury FC\", e viene scelto come impianto casalingo l'appena rinnovato TD Place Stadium. Nelle stagioni 2015 e 2016 il Fury ha schierato la propria squadra giovanile nella Premi\u00e8re Ligue de Soccer du Qu\u00e9bec. Sempre nel 2015 il club ha raggiunto la finale per il titolo, persa contro i New York Cosmos.\nNel mese di ottobre del 2016 la societ\u00e0 annuncia che dalla stagione seguente abbandoner\u00e0 la NASL per giocare nella United Soccer League, lega che ha contestualmente conquistato lo status di seconda divisione. Sempre a partire dalla stagione 2017 la societ\u00e0 ha firmato un accordo di affiliazione con l'Impact de Montr\u00e9al, in base al quale nella squadra di Ottawa possono giocare i calciatori provenienti dal settore giovanile del club del Qu\u00e9bec.\nCon la nascita nel 2019 della Canadian Premier League, il nuovo campionato di massima divisione canadese, si \u00e8 a lungo speculato sul possibile passaggio dei Fury al nuovo torneo. Nel settembre 2018 i proprietari del club hanno invece confermato la permanenza nella USL, nonostante la CONCACAF avesse affermato che fossero venute meno le circostanze eccezionali che permettevano l'iscrizione di un club di una federazione al campionato di un'altra federazione. Infatti l'Ottawa Fury, dopo la stagione 2019 nella quale conquista una buona qualificazione ai play-off, non ottiene pi\u00f9 la ratifica della confederazione per giocare negli Stati Uniti: in un primo momento sospende temporaneamente la propria attivit\u00e0, per poi vendere i propri diritti di franchigia nella USL al e sciogliersi definitivamente.\nColori e simboli.\nI colori del club erano il nero e il rosso, colori tradizionali delle squadre sportive cittadine, come gli Ottawa RedBlacks di football canadese.\nLo stemma societario era uno scudo nero con in alto la denominazione \"Ottawa Fury\", e nella parte inferiore una fiamma rossa stilizzata.\nStadio.\nL'Ottawa Fury giocava le partite casalinghe al TD Place Stadium, impianto da 24.000 posti reinaugurato nel luglio 2014, dopo un profondo lavoro di risistemazione.\nL'impianto casalingo durante le stagioni nella USL PDL era il campo sportivo dell'Algonquin College, mentre per i primi sei mesi del 2014, durante i lavori al TD Place, la squadra ha giocato al Keith Harris Stadium.\nAllenatori.\nSono dieci gli allenatori ad aver occupato la panchina dell'Ottawa Fury.\nMedia spettatori.\nNella seguente tabella la media degli spettatori presenti allo stadio per le partite di stagione regolare."}
{"id": "4949442", "revid": "33689", "url": "https://it.wikipedia.org/wiki?curid=4949442", "title": "Jimmy Hill (calciatore nordirlandese)", "text": ""}
{"id": "4949448", "revid": "295403", "url": "https://it.wikipedia.org/wiki?curid=4949448", "title": "Ottawa Fury", "text": ""}
{"id": "4949455", "revid": "287204", "url": "https://it.wikipedia.org/wiki?curid=4949455", "title": "29983 Amyxu", "text": "29983 Amyxu \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 3,0992357\u00a0UA e da un'eccentricit\u00e0 di 0,1011374, inclinata di 1,31222\u00b0 rispetto all'eclittica."}
{"id": "4949456", "revid": "767487", "url": "https://it.wikipedia.org/wiki?curid=4949456", "title": "Marcus Roberson", "text": "Carriera universitaria.\nDopo aver giocato a football per la St. Thomas Aquinas High School della sua citt\u00e0 natale Fort Lauderdale, Roberson, designato al 2\u00ba posto tra i migliori cornerback della nazione della sua classe da parte del celebre sito di scouting \"Rivals.com\", accett\u00f2 la borsa di studio offertagli da Florida nonostante offerte pervenutegli da diverse altre universit\u00e0 come USC, Texas Tech ed Auburn.\nCome freshman nel 2011 fu titolare nei primi 10 incontri stagionali, per poi saltare i rimanenti incontri a causa di una slogatura al collo occorsagli nel match contro South Carolina. Egli chiuse cos\u00ec la sua stagione del debutto con 22 tackle di cui 0,5 con perdita di yard, un intercetto 2 passaggi deviati ed un fumble recuperato. L'anno seguente prese parte invece a tutti e 13 gli incontri, collezionando 23 tackle (di cui 18 solitari ed uno con perdita di yard), 1 sack, 2 intercetti e soprattutto 12 passaggi deviati, statistica nella quale risult\u00f2 secondo miglior giocatore dell'anno della Southeastern Conference. A fine anno fu poi inserito nel Second-team All-ACC. Nel 2013 fu continuamente alle prese con un infortunio che non gli permise di prender parte a pi\u00f9 di 7 incontri, di cui 4 come titolare, durante i quali totalizz\u00f2 11 tackle e 3 passaggi deviati.\nCarriera professionistica.\nSt. Louis Rams.\nRoberson era considerato uno dei migliori cornerback eleggibili al Draft NFL 2014 al quale, pronosticato per essere selezionato durante il 2\u00ba giro, si presentava da \"underclassman\" avendo deciso di rinunciare al suo ultimo anno da senior al college. Ci\u00f2 nonostante fu uno dei clamorosi esclusi e venne scartato da tutte le squadre nella tre giorni di selezioni presso la Radio City Music Hall. Il 12 maggio assieme ad altri 14 giocatori fu ingaggiato come \"undrafted free agent\" dai St. Louis Rams"}
{"id": "4949458", "revid": "65597335", "url": "https://it.wikipedia.org/wiki?curid=4949458", "title": "Elswick-Armstrong", "text": ""}
{"id": "4949459", "revid": "287204", "url": "https://it.wikipedia.org/wiki?curid=4949459", "title": "29984 Zefferer", "text": "29984 Zefferer \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,6315573\u00a0UA e da un'eccentricit\u00e0 di 0,0616097, inclinata di 2,40865\u00b0 rispetto all'eclittica."}
{"id": "4949460", "revid": "16953", "url": "https://it.wikipedia.org/wiki?curid=4949460", "title": "Pizza pasquale", "text": ""}
{"id": "4949461", "revid": "1543377", "url": "https://it.wikipedia.org/wiki?curid=4949461", "title": "Marta Aj\u00f2", "text": "Biografia.\nScrittrice, giornalista.\nProprietaria del Portale d'informazione, opinione e cultura Donne ieri oggi e domani.\nDirettrice responsabile della collana editoriale Donne Ieri Oggi e Domani-KKIEN Publisghing International.\nInizia la carriera giornalistica nel 1981. \nScrive su varie testate on line: \"Moondo.info, L'Indro, Dol's Magazine, Via delle Belle Donne, Donneierioggiedomani.it,\" altro\".\"\nHa scritto su: L\u2019\"Avanti!\", \"Il Messaggero\", \"Noi Donne\", \"Mondoperaio\", \"Mondo Nuovo\", \"Minerva\".\nSvolge attivit\u00e0 giornalistica sul \"web\" focalizzata su tematiche sociali legate al mondo femminile e ha pubblicato opere di narrativa.\nNel 2005 crea il Portale di informazione e cultura Donne Ieri Oggi e Domani: http://www.donneierioggiedomani.it/di cui \u00e8 proprietaria e direttrice editoriale. \nNel 1997 progetta il primo sito internet della \"Commissione Nazionale per la Parit\u00e0 e le Pari Opportunit\u00e0\" della Presidenza del Consiglio dei ministri, come content manager fino al 2004.\nHa svolto attivit\u00e0 di politica internazionale a partire dal 1964 all'interno del PSIUP e dal 1972 al 1992 \u00e8 stata dirigente nazionale nel Partito Socialista Italiano. Ha ricoperto ruoli istituzionali quali: Vice Presidente del Comitato di parit\u00e0 presso il Ministero del lavoro e della previdenza sociale, Presidente del Comitato di parit\u00e0 presso il Ministero degli affari esteri, consigliere circoscrizionale del Comune di Roma XX Circoscrizione e consigliere regionale di parit\u00e0 presso l'Ufficio del lavoro della Regione Lazio.\nHa pubblicato romanzi, saggi e curato volumi d'informazione varia.\nPubblicazioni.\nCome curatrice:"}
{"id": "4949462", "revid": "287204", "url": "https://it.wikipedia.org/wiki?curid=4949462", "title": "29987 Lazhang", "text": "29987 Lazhang \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,2326399\u00a0UA e da un'eccentricit\u00e0 di 0,1191069, inclinata di 6,01921\u00b0 rispetto all'eclittica."}
{"id": "4949464", "revid": "287204", "url": "https://it.wikipedia.org/wiki?curid=4949464", "title": "29988 Davidezilli", "text": "29988 Davidezilli \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,2177937\u00a0UA e da un'eccentricit\u00e0 di 0,1884989, inclinata di 3,55086\u00b0 rispetto all'eclittica."}
{"id": "4949465", "revid": "536103", "url": "https://it.wikipedia.org/wiki?curid=4949465", "title": "Lorenzo Massarotto", "text": "Biografia.\nLorenzo Massarotto nacque a Santa Giustina in Colle, in provincia di Padova, il 17 luglio del 1950. Il padre Alessio era impiegato comunale ma mor\u00ec quando Lorenzo era ancora molto giovane e per questo motivo inizi\u00f2 prestissimo a lavorare in fabbrica. Durante la sua vita Lorenzo fece diversi lavori negli ambiti pi\u00f9 disparati ma quello che infine gli permetteva di vivere era quello di disgaggiatore, mestiere molto pericoloso ma ai quei tempi ben remunerato.\nLorenzo Massarotto si avvicin\u00f2 all'alpinismo dapprima nella palestra di Santa Felicita (Monte Grappa) eppoi il 9 giugno del 1973 comp\u00ec la sua prima scalata in Dolomiti lungo la via Langes al Dente del Cimone con Agostino Bortignon.\nLorenzo pratic\u00f2 in seguito l'alpinismo a tempo pieno, mantenendosi col lavoro di disgaggiatore e gli anni dal 1973 al 1983 sono quelli che videro le ripetizioni degli itinerari pi\u00f9 importanti in Dolomiti.\nIn questo periodo egli infatti realizz\u00f2:\nA queste seguono poi negli anni successivi poche altre imprese del genere quali la ripetizione in solitaria ed invernale del Diedro Philipp-Flamm (1989), la prima solitaria alla Cozzolino-Corsi allo Spiz d'Agn\u00e8r sud (1985), la prima invernale al Diedro Casarotto-de Don\u00e0 allo Spiz di Lagun\u00e0z (1997).\nA partire dal 1980 Lorenzo cominci\u00f2 anche ad aprire vie nuove facendo della Moiazza ovest e del gruppo dell'Agn\u00e8r le sue zone d'elezione. Dal 1980 fino al 2005 le aperture furono 123, di tutte le difficolt\u00e0 e su buona parte delle cime dell'Agordino. Nel corso degli anni Lorenzo Massarotto raggiunse un incredibile livello tecnico rifiutando totalmente l'impiego di chiodi a pressione prima e spit dopo, usando sempre pochissimi chiodi in rapporto allo sviluppo delle vie ed alle difficolt\u00e0 incontrate, prediligendo la protezione mediante ancoraggi naturali (spuntoni e clessidre).\nLe vie tecnicamente pi\u00f9 impegnative aperte da Lorenzo sono:\nLorenzo Massarotto partecip\u00f2 ad una spedizione al Manasl\u00f9 nel 1979 con Vittorio de Savorgnini, Bruno di Lenna, Marco Simoni, Elvio Terrin e Maurizio \"Manolo\" Zanolla. Essi tentarono la prima ascensione della cresta est ma si arrestarono a quota 7500 metri per l'insorgere del maltempo, dopo avere oltrepassato la traversata chiave dell'ascensione.\nLorenzo prese parte anche ad una spedizione per il Nevado Alpamayo e ripet\u00e9 la via dei \"Ragni\" nel 1997 e fece due viaggi in Patagonia nel tentativo di scalare il Fitz Roy, vanificato dall'insorgere del maltempo. Nel 2000 visit\u00f2 la Yosemite Valley ripetendo la famosa via \"The nose\" a El Capitan.\nLorenzo Massarotto mor\u00ec il 10 luglio del 2005 colpito da un fulmine sulla Torre dell'Emmele, nelle Piccole Dolomiti, mentre si apprestava a scendere a via compiuta."}
{"id": "4949467", "revid": "287204", "url": "https://it.wikipedia.org/wiki?curid=4949467", "title": "29994 Zuoyu", "text": "29994 Zuoyu \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3463577\u00a0UA e da un'eccentricit\u00e0 di 0,1196024, inclinata di 6,42525\u00b0 rispetto all'eclittica."}
{"id": "4949469", "revid": "287204", "url": "https://it.wikipedia.org/wiki?curid=4949469", "title": "29995 Arshavsky", "text": "29995 Arshavsky \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,2067538\u00a0UA e da un'eccentricit\u00e0 di 0,1316041, inclinata di 5,06512\u00b0 rispetto all'eclittica."}
{"id": "4949470", "revid": "287204", "url": "https://it.wikipedia.org/wiki?curid=4949470", "title": "30005 Stevenchen", "text": "30005 Stevenchen \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3448675\u00a0UA e da un'eccentricit\u00e0 di 0,1878799, inclinata di 3,68127\u00b0 rispetto all'eclittica."}
{"id": "4949473", "revid": "287204", "url": "https://it.wikipedia.org/wiki?curid=4949473", "title": "30007 Johnclarke", "text": "30007 Johnclarke \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,2118854\u00a0UA e da un'eccentricit\u00e0 di 0,1787632, inclinata di 3,75245\u00b0 rispetto all'eclittica."}
{"id": "4949475", "revid": "1573940", "url": "https://it.wikipedia.org/wiki?curid=4949475", "title": "Macrosiphum rosae", "text": "La Macrosiphum rosae (), anche conosciuto come afide grande o pidocchio della rosa \u00e8 una specie di afide. \nInfesta i rosai, attaccando soprattutto i nuovi germogli da cui si nutre della linfa.\nL'individuo adulto ha l'aspetto di un piccolo insetto di colore verde, talvolta rosato, lungo pochi millimetri che si distribuisce in colonia sui boccioli e germogli ancora chiusi delle rosacee.\nLa sua infestazione avviene in modo particolare all'inizio del periodo primaverile, trasportato dalle formiche che li \"alleva\" per via della secrezione zuccherosa che produce, la quale prende il nome di melata.\nQuesta imbratta le foglie ed i fusti, la pianta attaccata pu\u00f2 inoltre subire infezioni dovute a funghi di vario tipo, dando origine a fumaggini. \nL'infestazione di pidocchi della rosa, di si combatte con un insetticida a base di piretroidi, tuttavia sembra avere un buon effetto anche il sapone molle, mescolato con preparati a base di quassia, e la cenere; un predatore naturale \u00e8 rappresentato dalle coccinelle."}
{"id": "4949476", "revid": "287204", "url": "https://it.wikipedia.org/wiki?curid=4949476", "title": "Miss Terra 2013", "text": "Miss Terra 2013, tredicesima edizione di Miss Terra, si \u00e8 tenuta il 7 dicembre 2013 presso il Versailles Palace di Alabang, nelle Filippine. Tereza Fajksov\u00e1 della Repubblica Ceca, ha incoronato la nuova vincitrice, la venezuelana Alyz Henrich."}
{"id": "4949497", "revid": "123439442", "url": "https://it.wikipedia.org/wiki?curid=4949497", "title": "Cleomene (figlio di Cleombroto II)", "text": "Biografia.\nFiglio minore del re di Sparta Cleombroto II e di Chilonide, fu nominato reggente del trono di Sparta nel 219 a.C. per la minore et\u00e0 del nuovo re, suo nipote Agesipoli III, figlio di suo fratello maggiore Agesipoli, gi\u00e0 morto a quell'epoca.\nAgesipoli III succedeva a Cleomene III, morto in esilio ad Alessandria d'Egitto, e dopo un periodo repubblicano durato dal 222 a.C. al 219 a.C. conseguente alla sconfitta spartana a Sellasia ad opera del re di Macedonia Antigono III Dosone e della lega achea.\nDopo il suicidio di Cleomene III, i suoi due figli minorenni di Cleomene III furono fatti giustiziare dal re d'Egitto Tolomeo IV e quindi, al momento della restaurazione diarchica del 219 a.C., il suo parente pi\u00f9 prossimo era Agesipoli III, figlio del figlio di Chilonide, sorella di Cleomene III.\nAgesipoli III e suo zio Cleomene, che si trovavano anch'essi in esilio dopo che Cleombroto II e Chilonide erano stati scacciati da Leonida II nel 271 a.C., tornarono a Sparta nel 219 a.C. e rimasero sul trono, il primo come re e il secondo come reggente, fino al 215 a.C., quando furono deposti dal re euripontide Licurgo."}
{"id": "4949498", "revid": "287204", "url": "https://it.wikipedia.org/wiki?curid=4949498", "title": "30008 Aroncoraor", "text": "30008 Aroncoraor \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3641453\u00a0UA e da un'eccentricit\u00e0 di 0,1856862, inclinata di 1,92880\u00b0 rispetto all'eclittica."}
{"id": "4949501", "revid": "154893", "url": "https://it.wikipedia.org/wiki?curid=4949501", "title": "Busan", "text": ""}
{"id": "4949506", "revid": "1652635", "url": "https://it.wikipedia.org/wiki?curid=4949506", "title": "Stazione di Fornello", "text": "La stazione di Fornello era una fermata ferroviaria a servizio del paese di Fornello, anch'esso disabitato, in provincia di Firenze. \u00c8 posta sulla ferrovia Faentina nella zona tra due lunghe gallerie.\nIl piccolo borgo di origine ferroviaria, abitato nel passato da poche persone e poi disabitato, \u00e8 da sempre stato isolato e difficilmente raggiungibili, per cui il treno \u00e8 sempre stata la via pi\u00f9 comoda per raggiungere il piccolo paese.\nStoria.\nLa fermata venne aperta inizialmente come impianto di servizio e dopo il 1893 al servizio viaggiatori. Venne dismessa nel 1968 .\nStrutture e impianti.\nLa fermata disponeva di un fabbricato viaggiatori, di un altro edificio posto alla sua destra che serv\u00ec anche da scuola elementare, di una torre dell'acqua e di due banchine che servivano i due binari dell'impianto, qui infatti veniva sganciata la seconda locomotiva di rinforzo utilizzata nella forte rampa in salita da Borgo San Lorenzo. Vi era per queste locomotive anche un binario tronco parzialmente in una breve galleria parallela a quella di Raccozzamuccione. Dopo la dismissione l'impianto \u00e8 stato ridotto all'unico binario di corsa della linea mentre gli edifici sono stati murati.\nNei pressi del piccolo impianto vi era anche una ferrovia decauville industriale lunga 1,5 chilometri, servita in passato per fornire il pietrisco per la massicciata necessario per costruire la linea ferroviaria. Venne dismessa negli anni quaranta. Di questa piccola ferrovia ne rimane ancora qualcosa: due grossi frantumatori con i relativi volani, i binari, immersi per lo pi\u00f9 nella vegetazione, e i vagoncini usati per trasportare il materiale. In questa stazione \u00e8 ambientato il romanzo \"Il bambino del Treno\" di Paolo Casadio, che narra le vicende della famiglia Tini e del piccolo Romeo, ivi nato nel settembre 1935. Sebbene la trama e i personaggi del libro siano frutto di fantasia, tutti i riferimenti inerenti la stazione e la valle del Muccione sono reali. Non \u00e8 viceversa documentato, anche se assai probabile considerati i bombardamenti pressoch\u00e9 quotidiani della linea Direttissima, l'utilizzo della ferrovia per i trasporti di deportati diretti al campo di smistamento di Fossoli e poi in Austria e Germania."}
{"id": "4949507", "revid": "22356", "url": "https://it.wikipedia.org/wiki?curid=4949507", "title": "Calamopleurus", "text": "Il calamopleuro (gen. Calamopleurus) \u00e8 un pesce estinto appartenente agli amiiformi. Visse nel Cretaceo inferiore (Berriasiano - Albiano, circa 140 - 105 milioni di anni fa) e i suoi resti fossili sono stati ritrovati in Sudamerica e in Africa occidentale.\nDescrizione.\nQuesto pesce possedeva un corpo slanciato, che poteva raggiungere il metro di lunghezza. Il cranio era fornito di mascelle forti e dotate di lunghi denti acuminati e ricurvi, che lo denotano come un attivo predatore. La pinna caudale era omocerca, vagamente simile a quella dell'attuale \"Amia calva\" (strettamente imparentata), mentre quella dorsale era relativamente bassa e non allungata come in \"Amia\". Tra i caratteri distintivi di \"Calamopleurus \"si ricordano le costole dermopterotiche ossificate, una debole associazione tra il dermosfenotico e la volta cranica, una placca golare con un margine posteriore dentellato, e un osso iomandibolare con un processo opercolare molto lungo.\nClassificazione.\n\"Calamopleurus\", descritto per la prima volta nel 1843 da Louis Agassiz, \u00e8 uno dei pesci pi\u00f9 comuni nel famoso giacimento della Chapada do Araripe, nel territorio di Cear\u00e1 in Brasile. La specie tipo, Calamopleurus cylindricus, \u00e8 stata ritrovata nelle formazioni Crato e Santana (Aptiano e Albiano). A questa specie sono attribuibili anche i fossili dell'amiiforme noto come Enneles audax. Un'altra specie, proveniente sempre dal Brasile ma pi\u00f9 antica, \u00e8 C. mawsoni. Dall'Albiano del Marocco proviene invece C. africanus, a testimoniare la diffusione del genere. Quest'ultima specie differiva dalla specie tipo in alcuni dettagli come le proporzioni delle ossa frontali, della supramaxilla e del golare.\n\"Calamopleurus \"fa parte degli amiiformi, un gruppo di pesci ossei attualmente rappresentati dalla sola\" Amia calva\", ma che durante il Mesozoico e per parte del Cenozoico furono molto pi\u00f9 diffusi. \"Calamopleurus\", in particolare, \u00e8 un membro della sottofamiglia Vidalamiinae, che comprende altre forme predatrici come \"Vidalamia\" e \"Melvius\". Il pi\u00f9 stretto parente di \"Calamopleurus \"sembra essere stato \"Maliamia gigas\" dell'Eocene del Mali.\nPaleobiologia.\n\"Calamopleurus \"doveva essere un vorace predatore, che cacciava attivamente pesci di taglia inferiore. Nella Chapada do Araripe non \u00e8 insolito rinvenire noduli che contengono i fossili di un esemplare di \"Calamopleurus\" nell'atto di ingoiare un pesce di dimensioni minori (solitamente \"Rhacolepis\")."}
{"id": "4949508", "revid": "1924342", "url": "https://it.wikipedia.org/wiki?curid=4949508", "title": "Indila", "text": "Biografia.\nNata nella capitale francese, si definisce \"bambina del mondo\". La sua famiglia ha molteplici origini: algerine, cambogiane e indiane. Parla correntemente quattro lingue: il francese, l'inglese, l\u2019arabo e l'hindi, lingue che usa anche per cantare le sue canzoni.\nCarriera.\nLe sue influenze musicali sono: Michael Jackson, Isma\u00ebl L\u00f4, Concha Buika, Warda Al-Jazairia, Jacques Brel e Lata Mangeshkar. Durante la sua carriera ha collaborato con diversi importanti artisti del panorama musicale francese, tra gli altri: Rohff e Soprano. Il 13 novembre 2013 ha pubblicato il suo primo singolo da solista dal titolo \"Derni\u00e8re danse\", da lei composto e tratto dal suo album di debutto \"Mini World\", uscito il 24 febbraio 2014. La canzone ha raggiunto la seconda posizione nella classifica musicale francese. L'11 aprile 2014 esce il secondo singolo dell'album dal titolo \"Tourner Dans Le Vide\". Il 27 giugno 2014 pubblica il terzo singolo estratto dall'album dal titolo \"S.O.S.\". Nell'autunno dello stesso anno pubblica sul suo canale youTube Vevo, il nuovo singolo intitolato \"Love Story\". Il 23 agosto 2019, dopo cinque anni di assenza, ritorna con il singolo \"Parle \u00e0 ta t\u00eate\" che preannuncia l'uscita del suo secondo album."}
{"id": "4949513", "revid": "287204", "url": "https://it.wikipedia.org/wiki?curid=4949513", "title": "30012 Sohamdaga", "text": "30012 Sohamdaga \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3261716\u00a0UA e da un'eccentricit\u00e0 di 0,1407049, inclinata di 7,24661\u00b0 rispetto all'eclittica."}
{"id": "4949517", "revid": "287204", "url": "https://it.wikipedia.org/wiki?curid=4949517", "title": "30017 Shaundatta", "text": "30017 Shaundatta \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3180152\u00a0UA e da un'eccentricit\u00e0 di 0,1689843, inclinata di 1,10446\u00b0 rispetto all'eclittica."}
{"id": "4949518", "revid": "993356", "url": "https://it.wikipedia.org/wiki?curid=4949518", "title": "Bodil Catharina Biorn", "text": ""}
{"id": "4949520", "revid": "287204", "url": "https://it.wikipedia.org/wiki?curid=4949520", "title": "30024 Neildavey", "text": "30024 Neildavey \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,2509082\u00a0UA e da un'eccentricit\u00e0 di 0,1591427, inclinata di 3,20129\u00b0 rispetto all'eclittica."}
{"id": "4949523", "revid": "287204", "url": "https://it.wikipedia.org/wiki?curid=4949523", "title": "30025 Benfreed", "text": "30025 Benfreed \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,2959467\u00a0UA e da un'eccentricit\u00e0 di 0,1649732, inclinata di 5,52929\u00b0 rispetto all'eclittica."}
{"id": "4949524", "revid": "125067730", "url": "https://it.wikipedia.org/wiki?curid=4949524", "title": "Contributo islamico all'Europa medievale", "text": "Il contributo islamico all'Europa medievale interess\u00f2 settori diversi come l'arte, l'architettura, la medicina, l'agricoltura, la musica, il linguaggio e la tecnologia. Dall'XI al XIII secolo l'Europa assorb\u00ec le conoscenze della cultura islamica. Di particolare importanza per l'Europa furono le traduzioni attuate dagli Arabi e dai Persiani di antichi testi classici greci, tra cui le opere del filosofo Aristotele.\nPercorso di trasmissione.\nL'Europa e il mondo islamico ebbero molti punti di contatto nel Medioevo. I principali punti di divulgazione del sapere islamico all'Europa erano la Sicilia e la Spagna, in particolar modo la citt\u00e0 di Toledo (con Gerardo da Cremona, 1114-1187, a seguito della conquista della citt\u00e0 da parte dei cristiani Castigliani nel 1085). In Sicilia, a seguito della conquista islamica dell'isola nel 965 e la sua riconquista da parte dei Normanni nel 1091, si svilupp\u00f2 un'avanzata cultura arabo-normanna, esemplificata da governanti come il re Ruggero II, che aveva poeti, scienziati e soldati islamici al suo servizio. Il magrebino Muhammad al-Idrisi scrisse \"La delizia di chi desidera attraversare la terra\" () o \"Tabula Rogeriana\", uno dei pi\u00f9 grandi trattati geografici del Medioevo, per conto di Ruggero II.\nLe crociate intensificarono gli scambi commerciali tra l'Europa e il Vicino Oriente, le repubbliche marinare italiane assunsero un ruolo importante in questi scambi. In Oriente, in citt\u00e0 come Antiochia, la cultura araba, quella greca e quella latina si mescolarono intensamente.\nNel corso dei secoli XI e XII, molti studiosi cristiani viaggiarono per le terre musulmane per apprendere le scienze locali. Classici esempi sono Leonardo Fibonacci (1170-1250), Adelardo di Bath (1080-1152) e Costantino l'Africano (1017-1087). Dall'XI al XIV secolo, numerosi europei studiarono nei centri di istruzione superiore del mondo islamico per studiare la medicina, la filosofia, la matematica, la cosmografia e altre scienze.\nUna caratteristica del mondo islamico medievale \u00e8 la forte presenza di commercianti terresti e marini, unita alla sostanziale carenza di nave tonde e a vela quadra atte a solcare gli oceani, malgrado il fatto che fin dall'et\u00e0 preislamica esistessero imbarcazioni, noto come dough, che veleggiavano dall'Oman alla volta dell'India e dello Sri Lanka, sfruttando il regime dei venti monsonici stagionali.\nNonostante gli intensi scambi commerciali, le strutture sociali dei popoli di lingua araba, persiana e turca rimasero fondamentalmente distinte da quelle del Medioevo europeo, per l'assenza del feudalesimo e per la mancata nascita di una borghesia imprenditoriale, mercantile e capitalista. \nNel caso islamico, califfato, emirati o sultanati non perdono mai del tutto il controllo del loro territorio, prevenendo fenomeni feudali. Inoltre, fino alla disgregazione califfale del XII e del XIII secolo il fenomeno della precariet\u00e0 dei trasporti e della sicurezza personale e dei commerci, che in Occidente invece aveva portato al fenomeno dell'incastellamento e alla nascita di organizzazioni paramilitari armate in grado di taccheggiare gli abitanti delle citt\u00e0 e delle campagne.\nIn questo diverso corso storico, influirono il senso di appartenenza all'ecumene islamica, pi\u00f9 radicato fra i fedeli musulmani che nelle varie comunit\u00e0 cristiane nazionali dell'Occidente europeo, i principi della finanza islamica, in particolare il divieto del prestito ad interesse composto, e la diffusione dei waqf come strumento assistenziale, ma anche come elemento di tenuta della coesione sociale e dell'ordine pubblico nel mondo islamico.\nIn questo, modo non si ripet\u00e8 la nascita delle classi sociali emerse nella Penisola italica e nelle Fiandre, presto imitate dai futuri Paesi Bassi, dall'Inghilterra e dalla costellazione istituzionale germanica.\nConoscenze classiche.\nDopo la caduta dell'Impero romano d'Occidente e il generale impoverimento della societ\u00e0 e la diminuzione degli scambi, in Occidente si mantenne, seppure tra le difficolt\u00e0, la tradizione classica latina, ma risult\u00f2 pi\u00f9 problematica la conoscenza dei testi classici greci, reperibili soprattutto nella parte orientale dell'Impero Romano e in Costantinopoli, in cui la lingua e la cultura greca non avevano avuto soluzioni di continuit\u00e0. A partire dal VII, con le invasioni arabe, si ruppe l'unit\u00e0 politica e culturale del Mediterraneo e i contatti fra le due antiche parti dell'Impero Romano diminuirono sensibilmente. Nel Vicino Oriente, gi\u00e0 prima della conquista araba, nel VI e nel VII secolo, molti testi greci classici (come quelli di Aristotele) erano stati tradotti dal greco al siriaco da monaci nestoriani, melkiti o giacobiti che vivevano in Palestina, e dagli esuli greci di Atene o di Edessa.\nCon la conquista araba, soprattutto in et\u00e0 abbaside, molti testi classici greci di tipo scientifico e filosofico (non letterario o poetico, la cui sopravvivenza \u00e8 dovuta esclusivamente alla tradizione bizantina) vennero a loro volta tradotti in arabo, particolarmente nella capitale abbaside Baghdad, dove califfi come H\u0101r\u016bn al-Rash\u012bd e al-Ma\u02bem\u016bn fecero costruire una biblioteca apposta per le traduzioni e l'apprendimento delle antiche opere greche, il Bayt al-\u1e24ikma (\"Casa della Sapienza\"). In seguito molti testi arabi vennero tradotti in latino durante il Medioevo. I cristiani orientali svolsero un ruolo importante nella preservazione e traduzione, in particolare modo attraverso la scuola aristotelica di Baghdad nei secoli XI e XII, data la loro conoscenza sia del greco che dell'arabo.\nScienze arabe.\nIl mondo islamico fece importanti progressi nel campo della scienza, dell'algebra, della chimica, della geologia, della trigonometria sferica, ecc. che furono successivamente trasmessi anche in Occidente. Stefano di Pisa tradusse nel 1127 dall'arabo al latino un manuale arabo di teoria medica. Il metodo algoritmico per l'esecuzione di operazioni aritmetiche con numeri indo-arabi venne sviluppato dal persiano al-Khwarizm\u012b (dal cui nome deriva il termine \"algoritmo\") nel IX secolo, e venne introdotto in Europa da Leonardo Fibonacci. Grazie alle traduzioni di Roberto di Chester, l'algebra di al-Khwarizm\u012b divenne conosciuta in Europa fin dal 1145. I trattati di scienze ottiche dell'arabo Ibn al-Haytham furono utilizzati come riferimenti da Newton e Cartesio.\nI crociati testimoniarono le avanzate scienze mediche sviluppate dagli Arabi nel Medioevo. Jean de Joinville comunic\u00f2 di essere stato salvato nel 1250 da un \"dottore saraceno\".\nGherardo da Cremona e altri studiosi si interessarono agli antichi testi filosofici e scientifici greci (in particolare l'Almagesto), di cui non vi erano copie in latino in Europa, ma che erano sopravvissuti e furono tradotti in arabo nel mondo islamico. Gerardo disse di aver imparato l'arabo a Toledo, in Castiglia, proprio a causa del suo \"amore per l'Almagesto\". Disse anche di aver approfittato dell'\"abbondanza di libri in arabo su ogni argomento\". \nLa Spagna islamica e la Sicilia erano zone, da un punto di vista culturale, particolarmente produttive a causa della presenza di studiosi multilingue. Questi studiosi tradussero molti testi scientifici e filosofici dall'arabo al latino. Gerardo da Cremona tradusse personalmente ottantasette libri dall'arabo al latino, tra cui l'Almagesto, e anche il \"al kit\u0101b al mukhta\u1e63ar f\u012b \u1e25is\u0101b al jabr wa l muq\u0101bala\" di al-Khwarizmi, l\"'Elementa astronomica\" di Jabir ibn Aflah al-Ishbili, le opere di al-Kindi sull'ottica, gli \"Elementi di astronomia sui moti celesti\" di Ahmad ibn Muhammad ibn Kathir al-Farghani, la \"Classificazione delle scienze\" di al-Farabi le opere mediche e chimiche di al-Razi, pi\u00f9 svariate altre opere di Th\u0101bit ibn Qurra, Hunayn ibn Ishaq, al-Zarqali, Jabir ibn Aflah al-Ishbili, i Ban\u016b M\u016bs\u0101, Ab\u016b K\u0101mil Shuj\u0101\u02bf ibn Aslam, Abu al-Qasim al-Zahrawi e Ibn al-Haytham.\nChimica e alchimia.\nL'alchimia occidentale era direttamente dipendente dalle fonti arabe. Le opere del chimico Jabir ibn Hayyan (chiamato in Europa Geber) furono i testi standard usati come riferimento dagli alchimisti europei. Molte opere di Ibn Hayy\u0101n vennero tradotte dall'arabo al latino, tra cui il \"Kit\u0101b al-K\u012bmy\u0101\u02be\" (tradotto in Europa in \"Libro delle composizioni di Alchimia\"), tradotto da Roberto di Chester (1144), e il \"Libro dei Settanta\", tradotto da Gherardo da Cremona (prima del 1187).\nLe opere alchemiche di Mu\u1e25ammad ibn Zakariy\u0101 al-R\u0101z\u012b (conosciuto in Occidente come \"Rhazes\") furono tradotte in latino nel XII secolo.\nDiverse parole tecniche e scientifiche arabe originarie da opere alchemiche, come \"alcali\" trovarono la loro strada in varie lingue europee, diventando parte del vocabolario scientifico.\nAstronomia e matematica.\nLe opere di al-Khw\u0101rizm\u012b influenzarono fortemente la matematica in Europa. Come scrive il professor Victor J. Katz: \"La maggior parte delle prime opere algebriche europee furono traduzioni di opere di al-Khwarizmi e altri autori islamici, cos\u00ec come le opere sulla trigonometria sferica\". La parola algoritmo, deriva dal nome latinizzato di Al-Khwarizmi (Algorismi), mentre la parola algebra deriva dal titolo dell'opera di al-Khw\u0101rizm\u012b, l\"'al-Kit\u0101b al-mukhta\u1e63ar f\u012b \u1e25is\u0101b al-jabr wa l-muq\u0101bala\". Queste e altre opere astronomiche e matematiche arabe, come quelle di al-Batt\u0101n\u012b (Albatenius) o il \"Grande Sindhind\" di Muhammad al-Faz\u0101r\u012b vennero tradotte in latino durante il XII secolo.\nL'opera intitolata \"al-Sanj\u0101r\u012b\" (1115-1116) di al-Khaz\u012bn\u012b venne tradotta in greco da Gregory Choniades nel XIII secolo e venne studiata nell'Impero bizantino. Le modifiche astronomiche al modello tolemaico fatte da al-Batt\u0101n\u012b e Ibn Rushd ispirarono i modelli non tolemaici prodotti da Mu\u02beayyad al-D\u012bn al-\u02bfUrd\u012b, Nasir al-Din al-Tusi e di Ibn al-Shatir, che in seguito vennero adattati al modello eliocentrico copernicano. Le opere di Ab\u016b al-Rayh\u0101n al-B\u012br\u016bn\u012b intitolate \"Ta\u02ber\u012bkh al-Hind\" e \"Kit\u0101b al-q\u0101n\u016bn al-Mas\u02bf\u016bd\u012b\" furono tradotte in latino nel \"Canon Mas'udicus\".\nLeonardo Fibonacci present\u00f2 il primo trattato europeo sul sistema numerale indo-arabo nel suo \"Liber abbaci\" (1202).\nL'opera di al-Jayy\u0101n\u012b, tradotta con il titolo di \"Il libro degli archi sconosciuti di una sfera\" (un trattato di trigonometria sferica), ebbe una \"forte influenza sulla matematica europea\". Gran parte delle opere europee medievali sulla trigonometria sferica furono ottenute da traduzioni dall'arabo al latino delle opere di Jabir ibn Aflah al-Ishbili.\nUna breve versetto usato da Fulberto di Chartres (XI-XII secolo) per aiutare a ricordare alcune delle stelle pi\u00f9 luminose del cielo sarebbe stato il primo caso di prestito linguistico dalla lingua araba in un testo latino.\nMedicina.\nUna delle pi\u00f9 importanti opere mediche tradotte fu \"Il canone della medicina\" di Avicenna (1025), che fu tradotto in latino e poi diffuso in tutta Europa. \u00c8 rimasto il manuale medico standard dell'Europa fino al periodo moderno, e durante i soli secoli XV e XVI venne pubblicato pi\u00f9 di trentacinque volte: Ibn S\u012bn\u0101 (Avicenna) prese atto della natura contagiosa di alcune malattie infettive (che attribu\u00ec alle \"tracce\" lasciate in aria dai malati), e scrisse su come testare efficacemente i nuovi farmaci. Ibn S\u012bn\u0101 redasse anche \"Il libro della guarigione\", una enciclopedia generale sulla scienza e sulla filosofia, che divenne anch'essa un libro di testo molto popolare in Europa.\nMu\u1e25ammad ibn Zakariyy\u0101 al-R\u0101z\u012b scrisse \"Il libro completo della Medicina\" (\"Liber medicinalis Almansoris\"), con la sua descrizione e distinzione accurata tra il morbillo e il vaiolo, divenne presto un testo molto importante in Europa.\nAb\u016b l-Q\u0101sim al-Zahr\u0101w\u012b (noto in Occidente anche come Abulcasis o Albucasis) scrisse il \"Kit\u0101b al-tasr\u012bf\", un'enciclopedia medica che divenne particolarmente famosa per la sua sezione sulla chirurgia, includente la descrizione oltre duecento strumenti chirurgici, molti da lui inventati. La sezione sulla chirurgia venne tradotta in latino da Gherardo da Cremona nel 1100, e utilizzato nelle facolt\u00e0 di medicina d'Europa per secoli, ancora ristampato nel 1770.\nFisica.\nUna delle pi\u00f9 importanti opere scientifiche tradotte dall'arabo al latino fu il \"Libro dell'Ottica\" di Ibn al-Haytham (1021). Il libro di Ibn al-Haytham \u00e8 considerato di grande importanza a causa dell'utilizzo di un esperimento basato sul metodo scientifico, in cui ha sviluppato una teoria della visione e della luce ispirandosi alle opere del greco Claudio Tolomeo (ma comunque rigett\u00f2 la teoria di Tolomeo secondo cui la luce viene emessa dall'occhio), fu il pi\u00f9 significativo scienziato nel suo campo fino all'avvento di Giovanni Keplero. Il Libro di ottica \u00e8 stato un trampolino di lancio importante per la storia del metodo scientifico e la storia dell'ottica. La traduzione latina del Libro dell'Ottica influenz\u00f2 le opere di molti scienziati europei successivi, tra cui Ruggero Bacone e Keplero.\nIl libro influenz\u00f2 anche altri aspetti della cultura europea. Da un punto di vista religioso, ad esempio, John Wyclif, il progenitore della riforma protestante, fu molto influenzato dal pensiero di Ibn al-Haytam espresso nel \"Libro dell'Ottica\". Da un punto di vista letterario, il \"Libro dell'Ottica\" di Ibn al-Haytam \u00e8 lodato nel Roman de la Rose di Guillaume de Lorris. Nell'arte, il \"Libro dell'Ottica\" gett\u00f2 le basi per la prospettiva lineare tecnica e potrebbe aver influenzato l'uso di ausili ottici nell'arte rinascimentale. Queste stesse tecniche vennero poi impiegate in Europa nelle mappe geografiche fatte da cartografi come Paolo dal Pozzo Toscanelli durante l'era delle esplorazioni.\nLa teoria del moto venne sviluppata da Avicenna, che si ispir\u00f2 dalla fisica aristotelica. Ibn Sina potrebbe aver influenzato la teoria dell'impeto di Giovanni Buridano (teoria antenata dei concetti di inerzia e quantit\u00e0 di moto).\nL'opera di Galileo Galilei sulla meccanica classica (con concetti di fisica aristotelica) venne influenzata da precedenti fisici islamici medievali come Ibn Bajja.\nCampi della fisica studiati e sviluppati dai musulmani includono l'ottica, il magnetismo, la meccanica (compresa la statica, la dinamica, la cinematica e il moto) e l'astronomia.\nAltre opere tradotte.\nAltre opere arabe tradotte in latino durante il periodo medievale comprendono le opere di:\nTecnologia e tecniche arabe.\nVarie frutte e verdure vennero introdotte in Europa nel periodo medievale grazie ai contatti con il Nordafrica e il Medio Oriente, come il carciofo, gli spinaci e le melanzane.\nVennero inoltre introdotte nuove tecniche di abbigliamento e nuovi materiali, tra cui la mussola, il taffet\u00e0 e il raso.\nArte.\nL'arte decorativa islamica divenne molto popolare grazie alle importazioni verso l'Europa durate tutto il Medioevo. Le produzioni tessili arabe e persiane divennero particolarmente importanti, utilizzati soprattutto dalle classi pi\u00f9 ricche. La ceramica islamica divenne anche un prodotto molto apprezzato. L'arte medievale in Sicilia \u00e8 stilisticamente interessante a causa della miscela architettonica normanna, araba e bizantina.\nImitazioni occidentali della calligrafia araba.\nLa scrittura araba cufica venne spesso imitata per scopi decorativi in Occidente durante il Medioevo e il Rinascimento, tali imitazioni sono note come \"pseudo-cufiche\". Sono note numerose opere d'arte europee del periodo che va dal X al XV secolo con tratti pseudo-cufici; Di solito le scritte sono prive di significato, anche se a volte le scritte venivano copiate da testi arabi. Lo pseudo-cufico veniva usato per decorare prodotti tessili, aloni religiosi o cornici. In molti dipinti di Giotto ci sono esempi di arte pseudo-cufica. La ragione esatta per l'utilizzo dello pseudo-cufico nella pittura del Rinascimento \u00e8 chiara. Sembra che gli occidentali credevano erroneamente che la calligrafia araba fosse identica alla calligrafia usata ai tempi di Ges\u00f9, quindi trovarono naturale utilizzare quella scrittura per rappresentare i primi cristiani: \"Nell'arte rinascimentale, i caratteri pseudo-cufici vennero utilizzati per decorare i costumi degli eroi dell'Antico Testamento come Davide\". Un altro motivo potrebbe essere anche che l'artista volle esprimere l'universalit\u00e0 culturale della fede cristiana, fondendo insieme varie lingue scritte, in un momento in cui la chiesa aveva forti ambizioni internazionali.\nTappeti orientali.\nI tappeti di origine mediorientale, (originari dall'Impero ottomano, dall'Egitto mamelucco e dal Maghreb), divennero un simbolo significativo di ricchezza e lusso in Europa, come dimostra la loro frequente presenza nei dipinti decorativi dal XII secolo fino all'epoca barocca. Questi tappeti, insieme alla calligrafia pseudo-cufica sono considerati un interessante esempio di integrazione di elementi orientali nella pittura europea, pi\u00f9 in particolare quelle raffiguranti soggetti religiosi.\nMusica.\nUn certo numero di strumenti musicali europei vennero influenzati dagli strumenti musicali arabi, ad esempio la ribeca (a sua volta antenata del violino) venne ispirata dal rebab, la chitarra dalla \"qitara\" araba, il naker dal \"naqare\", mentre la ciaramella e la dulzaina vennero ispirate dagli strumenti arabi ad ancia chiamati \"zamr\" e \"al-zurna\".\nCi sono molte teorie diverse sulle origini del trovatore; una delle teorie pi\u00f9 comunemente considerate \u00e8 che il trovatore abbia origini arabe. Guglielmo IX d'Aquitania, primo trovatore di cui si hanno opere sopravvissute fino ad oggi, aveva molti contatti con il mondo islamico, a causa della crociata del 1101 e a causa della Reconquista in Spagna (dove gli fu dato un pezzo di vaso di cristallo da un suo alleato musulmano). Nelle sue ricerche, \u00c9variste L\u00e9vi-Proven\u00e7al trov\u00f2 quattro versi poetici arabo-ispanici quasi o completamente ricopiati in un manoscritto di Guglielmo d'Aquitania. Secondo alcune fonti storiche, Guglielmo VIII, il padre di Guglielmo IX, port\u00f2 a Poitiers centinaia di prigionieri musulmani. Trend ammette che i trovatori abbiano derivato il loro senso formale e anche la materia tematica della loro poesia dai musulmani andalusi. L'ipotesi che la tradizione trobadorica venisse ad essere creata da Guglielmo (pi\u00f9 o meno, dopo la sua esperienza delle arti moresche, mentre stava combattendo per la Reconquista in Spagna) viene anche sostenuta da Ram\u00f3n Men\u00e9ndez Pidal all'inizio del XX secolo, ma le sue origini risalgono al Cinquecento e a Giovanni Maria Barbieri (morto nel 1575) e a Juan Andr\u00e9s (morto nel 1822). Meg Bogin, traduttore inglese delle trobairitz, si mantiene nel solco di questa ipotesi. Certamente \"un corpo di canzone di pari intensit\u00e0, profanit\u00e0 ed erotismo [esisteva] nell'arabo a cominciare dalla seconda met\u00e0 del IX secolo.\"\nLa teoria standard sulle origini del solfeggio occidentale delle notazioni musicali \u00e8 che \u00e8 sia sorto in Italia nell'XI secolo, ma alcuni studiosi sostengono che le note musicali (do, re, mi, fa, sol, la, si) potrebbero essere derivare dalle sillabe del sistema arabo di solmisazione detto \"Durr-e mufa\u1e63\u1e63al\" (\"Perle separate\"). Questa teoria \u00e8 stata proposta per la prima volta da Meninski nel suo \"Thesaurus linguarum Orientalum\" (1680) e poi da Laborde nel suo \"Essai sur la Musique Ancienne et Moderne\" (1780). Per\u00f2 nessuna prova documentale \u00e8 stata trovata per dimostrare queste teorie.\nTecnologia.\nAlcune tecnologie del mondo islamico vennero adottate nell'Europa medievale. Queste comprendono varie colture; diversi strumenti astronomici, tra cui l'astrolabio greco che gli astronomi arabi svilupparono e perfezionarono in strumenti quali il \"Quadrans Vetus\", un quadrante orario universale che potrebbe essere utilizzato per qualsiasi latitudine, e il Saphaea, un astrolabio universale inventato da Ab\u016b Is\u1e25\u0101q Ibr\u0101h\u012bm al-Zarq\u0101l\u012b; il sestante astronomico; vari strumenti chirurgici, tra cui filtri per le forme pi\u00f9 grandi e altre nuove invenzioni;. avanzati ingranaggi per orologi ad acqua e automi. La distillazione era nota ai Greci e ai Romani, ma venne riscoperta nell'Europa medievale grazie agli arabi. La parola alcol (per descrivere il liquido prodotto dalla distillazione) deriva dalla parola araba \"al-kuhl\". La parola alambicco deriva dall'arabo \"al-anbiq\". Gli orologi ad acqua arabi influenzarono gli artigiani europei che produssero i primi orologi meccanici nel XIII secolo.\nL'importazione della tecnologia sia antica che nuova dal Vicino Oriente dal Medioevo al Rinascimento in Europa rappresenta \"uno dei pi\u00f9 grandi trasferimenti di tecnologia nella storia del mondo\".\nIn un'importante relazione del 1974, lo storico Andrew Watson scrisse che tra il 700 e il 1100 ci fu una rivoluzione agricola araba che diffuse un gran numero di colture e tecnologie provenienti dalla Spagna islamica verso l'Europa cristiana, dove l'agricoltura era per lo pi\u00f9 limitata alla coltivazione del grano. Watson elenc\u00f2 diciotto colture, tra cui il sorgo dall'Africa, degli agrumi originari dalla Cina, e numerose colture provenienti dall'India, come il mango, il riso, il cotone e la canna da zucchero, che furono coltivate in tutto il mondo islamico. Watson sostenne che queste introduzioni, assieme a una maggiore meccanizzazione dell'agricoltura, port\u00f2 a grandi cambiamenti nell'economia, sulla distribuzione della popolazione, sulle aree verdi, sulla produzione agricola e il reddito, sul numero della popolazione, la crescita urbana, la distribuzione della forza lavoro, l'alimentazione e l'abbigliamento nel mondo islamico ed europeo.\nLa produzione dello zucchero di canna, degli orologi ad acqua, della pasta di legno, della carta, della seta nonch\u00e9 il miglioramento delle tecniche di produzione dei profumi, vennero introdotte in Europa grazie ai contatti con il mondo islamico.\nLa follatura e progressi nella tecnologia dei mulini vennero anch'esse trasmesse all'Europa dal mondo islamico. Queste innovazioni resero possibile che alcune operazioni meccaniche precedentemente eseguite dagli uomini o dagli animali venissero ora guidate da macchine gi\u00e0 nell'Europa medievale.\nConiazione.\nLa monetazione islamica ebbe una certa influenza sul conio medievale europeo. Il sovrano inglese dell'VIII secolo Offa di Mercia coni\u00f2 una copia ispirata al \"d\u012bn\u0101r\" abbaside, con inciso in caratteri latini e arabi \"OFFA REX\", la moneta \u00e8 molto simile ai \"d\u012bn\u0101r\" coniati durante il regno del califfo abbaside al-Mansur. Il coniatore aveva chiaramente poca conoscenza della lingua araba, visto che la parte araba conteneva una serie di errori.\nIn Sicilia, Malta e in Italia meridionale vennero coniati molti tar\u00ec, monete d'oro di origine islamica, dai Normanni, dagli Svevi e dai primi governanti angioini. Quando i Normanni conquistarono la Sicilia nel XII secolo, emisero tar\u00ec con scritte in arabo e latino. I tar\u00ec divennero cos\u00ec diffusi che furono adottati anche in Italia meridionale (Amalfi e Salerno), dove vennero utilizzati in monete dalle illeggibili imitazioni (pseudo-cufiche) della lingua araba.\nLetteratura.\nSecondo Miguel As\u00edn Palacios molte delle caratteristiche ed episodi sull'aldil\u00e0, della Divina Commedia di Dante Alighieri, considerata il pi\u00f9 importante poema epico della letteratura italiana, deriverebbero, direttamente o indirettamente, dalle opere arabe sull'escatologia islamica, come gli \"\u02bea\u1e25\u0101d\u012bth\" e gli scritti spirituali di Ibn Arabi. Il \"Kit\u0101b al-Mi\u02bfraj\", opera trattante l'ascensione di Maometto al Cielo, venne tradotta in latino nel 1264 o poco prima con il titolo di \"Liber Scale Machometi\", \"Il libro della scala di Maometto\". Dante conosceva sicuramente la filosofia musulmana, mettendo Avicenna e Averro\u00e8 nell'elenco dei filosofi non cristiani nel Limbo, accanto ai grandi filosofi greci e latini. Quanto abbia ispirato il Kitab al-Miraj la Divina Commedia rimane una questione di dibattito tra gli studiosi, tuttavia, non ci sono prove chiare che proverebbero che Dante conoscesse l'opera. Francesco Gabrieli disse che \u00e8 \"possibile, se non quasi certo\" che Dante abbia desunto alcuni concetti dall'escatologia musulmana.\nFilosofia.\nDalla Spagna islamica, la letteratura filosofica araba venne tradotta in ebraico, latino e ladino, queste opere tradotte furono di grande importanza per lo sviluppo della filosofia europea moderna.\nIbn Sina (Avicenna) fond\u00f2 la scuola filosofica detta Avicennismo, che fu molto influente sia nel mondo islamico sia in quello cristiano. Fu un importante commentatore delle opere di Aristotele, non condividendone parti del pensiero, in particolar modo per quanto riguarda la logica. Il principale significato dell'Avicennismo latino stava nell'interpretazione delle dottrine di Avicenna, quali la natura dell'anima e la sua esistenza e l'essenza della distinzione. Le sue opere furono oggetto di accesi dibattiti e di varie censure in Europa. Ci\u00f2 avvenne soprattutto a Parigi, dove l'Avicennismo venne bandito nel 1210 e gli Avicennisti vennero perseguitati, anche se ebbe poi comunque una grande influenza su Guglielmo d'Alvernia e Alberto Magno. Le influenze dell'Avicennismo sul Cristianesimo, invece, furono presto soppiantate dall'averroismo, una scuola di filosofia fondata da Ibn Rushd (Averro\u00e8), uno dei pi\u00f9 influenti filosofi musulmani in Occidente. Averro\u00e8 fu in disaccordo con le interpretazioni di Avicenna e di Aristotele su argomenti quali l'unit\u00e0 dell'intelletto, e fu la sua interpretazione delle opere di Aristotele che ebbe la maggior influenza nell'Europa medievale. Averro\u00e8 svilupp\u00f2 il concetto filosofico secondo cui \"l'esistenza precede l'essenza\".\nAl-Ghazali ebbe una notevole influenza sui filosofi cristiani medievali, cos\u00ec come sui pensatori ebrei come Mos\u00e8 Maimonide. Secondo Margaret Smith \"Non ci sono dubbi sul fatto che le opere di al-Ghazali abbiano attirato l'attenzione dei pensatori europei\" e \"Il pi\u00f9 famoso dei pensatori cristiani che venne influenzato da al-Ghazali fu Tommaso d'Aquino (1225-1274), che studi\u00f2 le opere degli autori islamici e ammise il debito che aveva nei loro confronti. Studi\u00f2 presso l'Universit\u00e0 di Napoli, dove l'influenza della letteratura e della cultura islamica era predominante al momento\".\nSecondo George Makdisi, due importanti aspetti dell'Umanesimo rinascimentale hanno avuto le loro radici nel mondo islamico medievale, l'\"\"arte della dettatura\", chiamata in latino, \"ars dictandi\"\", e \"l'atteggiamento umanista verso la lingua classica\".\nLessico.\nL'adozione delle tecniche e dei materiali provenienti dal mondo islamico spiega l'origine di molte delle parole arabe attualmente in uso nel lessico occidentale.\nInoltre, baldacchino deriva da Baghdad; allo stesso modo, Damasco d\u00e0 il nome al tessuto che vi veniva prodotto e a un tipo di lavorazione dell'acciaio e Mossul alla mussola. Taffet\u00e0 deriva invece dal farsi \"\u062a\u0627\u0641\u062a\u0647\" (\"t\u0101ftah\"), che significa \"tessuto\"."}
{"id": "4949526", "revid": "121809157", "url": "https://it.wikipedia.org/wiki?curid=4949526", "title": "Cyanide (azienda)", "text": "Cyanide \u00e8 una casa francese sviluppatrice di videogiochi, fondata nel 2000 da alcuni ex-dipendenti della Ubisoft.\nHa la propria sede principale a Parigi ed altri studio a Montr\u00e9al, in Canada, e a Chengdu, in Cina.\nL'elenco di produzioni include le serie di videogiochi di simulazione ciclistica \"Pro Cycling Manager\" e Tour de France, oltre a \"Of Orcs and Men\", \"Game of Thrones\", \"Blood Bowl\", \"Chaos League\", \"Loki,\" \"Confrontation\" e Styx: Master of Shadows."}
{"id": "4949527", "revid": "287204", "url": "https://it.wikipedia.org/wiki?curid=4949527", "title": "30027 Anubhavguha", "text": "30027 Anubhavguha \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,5731583\u00a0UA e da un'eccentricit\u00e0 di 0,1335276, inclinata di 1,96938\u00b0 rispetto all'eclittica."}
{"id": "4949528", "revid": "61146", "url": "https://it.wikipedia.org/wiki?curid=4949528", "title": "Cyanide Studio", "text": ""}
{"id": "4949530", "revid": "61146", "url": "https://it.wikipedia.org/wiki?curid=4949530", "title": "Cyanide (studio)", "text": ""}
{"id": "4949545", "revid": "287204", "url": "https://it.wikipedia.org/wiki?curid=4949545", "title": "Crivello di Sundaram", "text": "Il crivello di Sundaram \u00e8 un semplice algoritmo deterministico per trovare tutti i numeri primi fino a uno specifico valore intero. \u00c8 stato sviluppato nel 1934 da S. P. Sundaram, uno studente indiano da Sathyamangalam.\nAlgoritmo.\nDalla lista degli interi fra 1 ed \"n\" vengono rimossi tutti i numeri della forma \"i\"\u00a0+\u00a0\"j\"\u00a0+\u00a02\"ij\", dove:\nI numeri rimasti vengono moltiplicati per due e ai risultati viene addizionato uno; si ottiene cos\u00ec la lista dei numeri primi dispari inferiori a 2\"n\"\u00a0+\u00a02.\nSpiegazione.\nLa lista risultante contiene solo numeri dispari ed \u00e8 necessario dimostrare che l'insieme dei numeri esclusi corrisponde esattamente all'insieme dei numeri dispari composti.\nUn numero intero dispari viene escluso dalla lista risultante se e solo se il numero ha la forma 2(\"i\"\u00a0+\u00a0\"j\"\u00a0+\u00a02\"ij\")\u00a0+\u00a01. Abbiamo:\nCos\u00ec un intero dispari viene escluso se e solo se ha la forma (2\"i\"\u00a0+\u00a01)(2\"j\"\u00a0+\u00a01), cio\u00e8 ha un fattore dispari. Perci\u00f2, la lista resultante deve essere composta solo da tutti i numeri primi dispari inferiori a 2\"n\"\u00a0+\u00a02."}
{"id": "4949556", "revid": "599013", "url": "https://it.wikipedia.org/wiki?curid=4949556", "title": "Harry Burrows", "text": "Carriera.\nNell'estate 1967 con lo disput\u00f2 il campionato statunitense organizzato dalla United Soccer Association: accadde infatti che tale campionato fu disputato da formazioni europee e sudamericane per conto delle franchigie ufficialmente iscritte al campionato, che per ragioni di tempo non avevano potuto allestire le proprie squadre. Lo Stoke City rappresent\u00f2 i , e chiuse al secondo posto nella Eastern Division, non qualificandosi per la finale del torneo."}
{"id": "4949560", "revid": "287204", "url": "https://it.wikipedia.org/wiki?curid=4949560", "title": "30028 Yushihomma", "text": "30028 Yushihomma \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,4163943\u00a0UA e da un'eccentricit\u00e0 di 0,1742840, inclinata di 2,07804\u00b0 rispetto all'eclittica."}
{"id": "4949562", "revid": "963244", "url": "https://it.wikipedia.org/wiki?curid=4949562", "title": "Padre Kentenich", "text": ""}
{"id": "4949574", "revid": "287204", "url": "https://it.wikipedia.org/wiki?curid=4949574", "title": "30029 Preetikakani", "text": "30029 Preetikakani \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3898082\u00a0UA e da un'eccentricit\u00e0 di 0,1984740, inclinata di 3,91681\u00b0 rispetto all'eclittica."}
{"id": "4949581", "revid": "594360", "url": "https://it.wikipedia.org/wiki?curid=4949581", "title": "My Love from the Star", "text": ""}
{"id": "4949584", "revid": "594360", "url": "https://it.wikipedia.org/wiki?curid=4949584", "title": "You Who Came from the Stars", "text": ""}
{"id": "4949590", "revid": "287204", "url": "https://it.wikipedia.org/wiki?curid=4949590", "title": "30030 Joycekang", "text": "30030 Joycekang \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,4370241\u00a0UA e da un'eccentricit\u00e0 di 0,1558447, inclinata di 2,65884\u00b0 rispetto all'eclittica."}
{"id": "4949598", "revid": "287204", "url": "https://it.wikipedia.org/wiki?curid=4949598", "title": "30031 Angelakong", "text": "30031 Angelakong \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3581710\u00a0UA e da un'eccentricit\u00e0 di 0,1695180, inclinata di 6,60340\u00b0 rispetto all'eclittica."}
{"id": "4949610", "revid": "287204", "url": "https://it.wikipedia.org/wiki?curid=4949610", "title": "30032 Kuszmaul", "text": "30032 Kuszmaul \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3892097\u00a0UA e da un'eccentricit\u00e0 di 0,1291116, inclinata di 0,50025\u00b0 rispetto all'eclittica."}
{"id": "4949618", "revid": "767487", "url": "https://it.wikipedia.org/wiki?curid=4949618", "title": "Stefano Paolo Rambaldi", "text": "Biografia.\nFiglio di Gioachino Rambaldi e Bianca Maria Cassini, Padre Stefano Paolo Rambaldi trascorse gli anni della giovinezza, in qualit\u00e0 di religioso della Famiglia dei Preti della Missione, a Firenze, citt\u00e0 d'arte per eccellenza, dove crebbe il suo interesse verso le arti figurative, e dove si fece coinvolgere dagli ideali risorgimentali grazie ai precetti di Antonio Rosmini, filosofo e sacerdote, che fu uno dei suoi maestri di pensiero, e dal contatto epistolare che svilupp\u00f2 con alcune fra le personalit\u00e0 pi\u00f9 importanti del Risorgimento italiano, quali Vincenzo Gioberti, il monsignor Pellegrino Farini, Alessandro Manzoni, Massimo Taparelli marchese d'Azeglio, Tullio Dandolo, Carlo Botta, Giovanni Ruffini, e non ultimo il grande scrittore Silvio Pellico.\nIntrattenne inoltre rapporti con numerosi e prestigiosi circoli culturali, come l'Accademia Valdarnese, di cui fu membro della classe di Storia Morale e Religiosa, e la Societ\u00e0 Promotrice di Belle Arti.\nRicopr\u00ec la carica di rettore del Seminario Maggiore Arcivescovile di Piazza di Cestello a Firenze tra il 18 novembre 1841 e il 25 agosto 1849, quando l'occupazione austriaca del Granducato di Toscana costrinse l'arcivescovo Minucci a chiudere il seminario.\nNel frattempo la sua ricca collezione di dipinti e di libri si andava ampliando sempre pi\u00f9, e cos\u00ec pure i suoi debiti, tanto che gi\u00e0 il 16 febbraio 1854, undici anni prima della sua morte, il sacerdote redasse il suo testamento disponendo di vendere, alla sua morte, la sua collezione pittorica per poi, col denaro guadagnato, pagare i creditori e salvare la sua biblioteca.\nNel 1857 Rambaldi scrisse \"La visita dello Zio Luca\", opera didascalica premiata nel 1859 dalla Commissione Centrale per la diffusione dei buoni libri. Nel 1860 acquist\u00f2 un appartamento al terzo piano di via Torta, dove dimor\u00f2 fino alla sua morte, ed ottenne l'impiego di catechista presso il Regio Liceo Dante di Firenze, e dal 1863 pot\u00e9 godersi i frutti di una meritata pensione assegnatagli dal re Vittorio Emanuele. Si spense a Firenze il 5 aprile 1865.\nIl fortunato acquirente della preziosa collezione di dipinti di Rambaldi fu il consiglio comunale di Coldirodi, che, riunitosi in assemblea straordinaria il 18 giugno 1865, accolse la mozione del sindaco di conservare quei dipinti nel paese natio del sacerdote.\nRambaldi, educatore oltre che sacerdote, credeva fermamente nella cultura come strumento di emancipazione, di liberazione dei popoli, e come mezzo per raggiungere l'autentica fede, quella \u201crazionabile ed illuminata\u201d, e non ottenuta \u201cper istinto\u201d.\nQuesta sua ideologia lo port\u00f2 a collezionare quadri e opere d'arte per tutta la sua vita, dipinti che sono oggi raccolti nella Pinacoteca Rambaldi a lui dedicata presso il paese natio di Coldirodi.\nAll'interno della quadreria si possono ammirare due ritratti di Rambaldi: uno, datato 1850, \u00e8 un dipinto di Dario Castellini, pittore originario di Carpi, in provincia di Modena, attivo nei decenni compresi fra il 1850 e il 1880, conosciuto dal sacerdote nel suo periodo di residenza a Firenze, dove Castellini era un gi\u00e0 navigato ritrattista.\nL'altro, realizzato dieci anni dopo, nel 1860, \u00e8 opera di Antonio Ciseri (1821-1891), pittore svizzero-italiano, nato nel Canton Ticino e trasferitosi nel capoluogo toscano a soli dodici anni d'et\u00e0, considerato tutt'oggi il miglior esponente della pittura religiosa del diciannovesimo secolo."}
{"id": "4949619", "revid": "767487", "url": "https://it.wikipedia.org/wiki?curid=4949619", "title": "Emil R\u0103ducu", "text": "Carriera.\nHa giocato con la nazionale rumena gli Europei 2012 e 2014, nei quali ha anche segnato un gol contro il ."}
{"id": "4949621", "revid": "287204", "url": "https://it.wikipedia.org/wiki?curid=4949621", "title": "30033 Kevinlee", "text": "30033 Kevinlee \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,2686133\u00a0UA e da un'eccentricit\u00e0 di 0,0712682, inclinata di 1,91130\u00b0 rispetto all'eclittica."}
{"id": "4949622", "revid": "113541040", "url": "https://it.wikipedia.org/wiki?curid=4949622", "title": "Corno d'Aquilio", "text": "Il Corno d'Aquilio (1.545 ) chiamato anche corno di Agoggio in passato, \u00e8 una montagna della Lessinia in Provincia di Verona. \nEsso segna il limite settentrionale della Valpolicella. Il suo nome deriva dal latino \"aquilus\", che significa \"fosco\". L'innalzamento di questo monte calcareo risale a circa 30 milioni di anni fa.\nSul versante nord-orientale si trova uno degli abissi carsici pi\u00f9 profondi del mondo, la \"Spluga della Preta\", profondo circa 1000 metri. Si presenta come una dolina ad imbuto e d\u00e0 accesso a una serie di pozzi. La sua prima esplorazione risale al 1925.\nNote.\nItalo Laiti e Andrea Bottegal, \u201cIl Confine fra la casa d'Austria e la Repubblica di Venezia sulla Lessinia\u201d, 2005"}
{"id": "4949625", "revid": "287204", "url": "https://it.wikipedia.org/wiki?curid=4949625", "title": "30035 Charlesliu", "text": "30035 Charlesliu \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,5920519\u00a0UA e da un'eccentricit\u00e0 di 0,1446566, inclinata di 4,53546\u00b0 rispetto all'eclittica."}
{"id": "4949642", "revid": "287204", "url": "https://it.wikipedia.org/wiki?curid=4949642", "title": "30036 Eshamaiti", "text": "30036 Eshamaiti \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,4218552\u00a0UA e da un'eccentricit\u00e0 di 0,1577319, inclinata di 1,84515\u00b0 rispetto all'eclittica."}
{"id": "4949646", "revid": "110157", "url": "https://it.wikipedia.org/wiki?curid=4949646", "title": "The Drop (album)", "text": "The Drop \u00e8 il diciassettesimo album in studio del musicista britannico Brian Eno, pubblicato nel 1997 dalla All Saints Records.\nIl disco.\nMeno \"cinematico\" rispetto a molte altre pubblicazioni del musicista, \"The Drop\" presenta brani accompagnati da ritmi minimali e melodie flebili, mentre la loro staticit\u00e0 ricorda in parte quella che caratterizza il precedente \"Neroli\". Nel suo sito ufficiale, Robert Christgau ha dichiarato che l'album \u00e8 un ibrido fra \"\" e \"Wrong Way Up\". I diciassette brani strumentali del disco superano raramente la durata dei tre minuti, esclusa la conclusiva e lunghissima \"Iced World\", che gioca sull'improvvisazione di un pianoforte.\nAccoglienza.\n\"The Drop\" ha ricevuto giudizi tiepidi: \"AllMusic\", lo definisce \"inconsistente e pressoch\u00e9 poco interessante\", mentre altri lo considerano banale e incerto. Si muove controcorrente Federico Guglielmi, che lo considera interessante nel suo \"sintetizzare esperimenti di genetica musicale di stampo ambient\"."}
{"id": "4949656", "revid": "287204", "url": "https://it.wikipedia.org/wiki?curid=4949656", "title": "30037 Rahulmehta", "text": "30037 Rahulmehta \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3024946\u00a0UA e da un'eccentricit\u00e0 di 0,0915458, inclinata di 4,52758\u00b0 rispetto all'eclittica."}
{"id": "4949670", "revid": "287204", "url": "https://it.wikipedia.org/wiki?curid=4949670", "title": "30039 Jameier", "text": "30039 Jameier \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3879739\u00a0UA e da un'eccentricit\u00e0 di 0,1377959, inclinata di 3,65159\u00b0 rispetto all'eclittica."}
{"id": "4949677", "revid": "1498232", "url": "https://it.wikipedia.org/wiki?curid=4949677", "title": "Bike Channel", "text": "Bike Channel (in precedenza Bike Smart Mobility) \u00e8 un canale televisivo dedicato al mondo del ciclismo.\nBike Channel si occupa del ciclismo a 360\u00b0 gradi dedicando spazio al mondo professionistico maschile e femminile, eventi amatoriali come le granfondo, documentari sulla bicicletta e i volti storici del ciclismo, libri tematici, test sui materiali.\nQuesta si propone di toccare tutte le realt\u00e0 del ciclismo, dalle corse su strada agli eventi per mountain bike. Tra i volti di rete sono presenti ex professionisti Paolo Savoldelli, campione due volte del Giro d'Italia, Marco Saligari, Alessandro Ballan, campione del mondo, Francesco Chicchi e Massimo Boglia, oltre alle conduttrici Filippa Lagerb\u00e4ck, Melita Toniolo, Justine Mattera e Marina Graziani. Il canale \u00e8 visibile sul digitale terrestre al canale 259 e sul 60 (SI Smart) in HbbTV, su Sky al canale 222.\nStoria.\nNel 2014 Bike Channel trasmette una serie di eventi in diretta, quali l'Omloop Het Nieuwsblad, Dwars door Vlaanderen, Gand-Wevelgem, Scheldeprijs, la Freccia del Brabante, il Giro di Romandia, il Giro di Svizzera e la Brussels Cycling Classic. Un'altra novit\u00e0 del palinsesto riguarda \"The Coach\", il primo \"reality\" dedicato al ciclismo amatoriale.\nBike Channel ha sviluppato nel corso degli anni format ad hoc dedicati al mondo del ciclismo e del ciclo turismo, fra i quali \"Le Grandi Salite\", \"In bici con Filippa\", \"In viaggio con Justine\", \"Le strade di Bike\" e reality che coinvolgono la comunity \"La Sfida\", \"The Coach\", \"The Finisher\".\nIl 27 gennaio 2016 Bike Channel inizia a trasmettere in alta definizione mentre la versione a definizione standard cessa definitivamente.\nIl 23 maggio 2018 il gruppo Reteconomy ha rilevato le attivit\u00e0 di Bike Channel. La nuova operazione rientra perfettamente nella strategia di potenziamento dei canali verticali dedicati all'economia in tutte le sue declinazioni. L\u2019economia dello sport \u00e8 infatti da sempre protagonista in Reteconomy con programmi, approfondimenti e servizi su tutti gli sport, attraverso i racconti degli atleti, le testimonianze dei protagonisti e degli imprenditori di settore.\nIl 1\u00ba maggio 2020 il canale termina le sue trasmissioni sul satellite, mentre il 4 maggio seguente avvia le trasmissioni il nuovo canale Bike Smart Mobility sul digitale terrestre, edita da BLUE Financial Communication.\nViene data la direzione e l'incarico del rilancio del canale a Valerio Gallorini personaggio storico del mondo radiotelevisivo italiano.\nIl 13 gennaio 2021 BFC Media rileva gli asset del vecchio Bike Channel.\nIl 25 gennaio 2021 il canale riprende la nominazione di Bike Channel, rinnovandosi completamente.\nIl 22 novembre 2021 fa ritorno su Sky alla LCN 222."}
{"id": "4949678", "revid": "287204", "url": "https://it.wikipedia.org/wiki?curid=4949678", "title": "30040 Annemerrill", "text": "30040 Annemerrill \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3142193\u00a0UA e da un'eccentricit\u00e0 di 0,1766434, inclinata di 4,11656\u00b0 rispetto all'eclittica."}
{"id": "4949688", "revid": "287204", "url": "https://it.wikipedia.org/wiki?curid=4949688", "title": "30043 Lisamichaels", "text": "30043 Lisamichaels \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,4013398\u00a0UA e da un'eccentricit\u00e0 di 0,1745048, inclinata di 1,83462\u00b0 rispetto all'eclittica."}
{"id": "4949690", "revid": "287204", "url": "https://it.wikipedia.org/wiki?curid=4949690", "title": "Empoli Football Club 2004-2005", "text": "Questa pagina raccoglie le informazioni riguardanti l'Empoli Football Club nelle competizioni ufficiali della stagione 2004-2005."}
