{"id": "4885557", "revid": "436907", "url": "https://it.wikipedia.org/wiki?curid=4885557", "title": "Powerless (Rudimental)", "text": "Powerless \u00e8 un singolo del gruppo musicale britannico Rudimental, pubblicato il 26 febbraio 2014 come ottavo estratto dal primo album in studio \"Home\".\nIl brano ha visto la partecipazione della cantante Becky Hill.\nPubblicazione.\nAnnunciato dal gruppo come l'ultimo singolo estratto da \"Home\", \"Powerless\" \u00e8 stato pubblicato digitalmente il 26 febbraio 2014 e contiene tre remix del brano, di cui due sono stati resi disponibili per l'ascolto sul canale YouTube del gruppo.\nIl 23 marzo 2014 \u00e8 stato invece pubblicato esclusivamente su Beatport un remix realizzato dai Whilk &amp; Milsky.\nVideo musicale.\nIl videoclip, diretto da David Edwards e pubblicato il 29 gennaio 2014, narra la storia dei gemelli Deano e Scotty Burrell, entrambi professionisti del pugilato.\nTracce.\nTesti di Piers Aggett, Amir Amor, Kesi Dryden, Becky Hill e Hannah Symons"}
{"id": "4885560", "revid": "1602064", "url": "https://it.wikipedia.org/wiki?curid=4885560", "title": "Utopismo tecnologico", "text": "Uno utopismo tecnologico \u00e8 una ideologia basata sulla convinzione che i progressi scientifici e tecnologici possano condurre ad una utopia, o quantomeno contribuiscano a soddisfare qualche desiderio impossibile da realizzare. Una tecno-utopia \u00e8 quindi una ipotetica societ\u00e0 ideale, in cui le leggi, il governo, e le condizioni sociali operino esclusivamente per il bene e la felicit\u00e0 di tutti i suoi cittadini, ambientato in un prossimo - o lontano - futuro, ne quale la scienza avanzata e la tecnologia consentano l'esistenza di questi standard di vita ideali, come ad esempio la fine della scarsit\u00e0 di risorse, delle trasformazioni della natura umana, l'abolizione della sofferenza e anche l'immortalit\u00e0.\nAlla fine del XX e inizi del XXI secolo molte ideologie e movimenti, come la controcultura cyberdelica, l'ideologia californiana, il transumanesimo e il singolaritanismo, sono emersi per promuovere una forma di tecno-utopia. Il critico culturale Imre Szeman sostiene il fatto che una utopia tecnologica sia una metanarrazione irrazionale in quanto non esistono prove a sostegno di tale teoria. Egli conclude che ci\u00f2 che viene mostrato dall'esistenza di tale teoria \u00e8 la misura di quanto la societ\u00e0 contemporanea abbia posto una grande fiducia nelle narrazioni del progresso e della tecnologia. Questo avviene nonostante esistano molteplici elementi che evidenziano il fatto che alcune tecnologie aumentino i problemi anzich\u00e9 diminuirli.\nUtopismo tecnologico dal XIX secolo alla met\u00e0 del XX.\nKarl Marx ritenne che la scienza e la democrazia fossero la mano destra e sinistra di ci\u00f2 che egli defini la transizione dal regno della necessit\u00e0 al regno della libert\u00e0. Egli sostenne che il progresso della scienza abbia contribuito a delegittimare il potere dei monarchi e della Chiesa cristiana.\nDurante il XIX secolo liberali, socialisti e repubblicani abbracciarono spesso il tecno-utopismo. Radicali come Joseph Priestley proseguirono il proprio lavoro di investigazione scientifica pur promuovendo la democrazia. Robert Owen, Charles Fourier e Henri de Saint-Simon nel XIX secolo ispirarono il comunalismo con le loro visioni di un futuro scientifico e della evoluzione tecnologica dell'umanit\u00e0 che usa la ragione. I radicali usarono l'idea della evoluzione darwiniana per convalidare l'idea di progresso sociale. Il socialismo utopistico di Edward Bellamy, espresso nella sua opera \"Guardando indietro\", ispir\u00f2 centinaia di club socialisti statunitensi nel tardo XIX secolo e un partito politico nazionale avente una ideologia politica altamente tecnologica come la fantasia di Bellamy. Per Bellamy e la Fabian Society, il socialismo doveva essere portato come corollario indolore dello sviluppo industriale.\nRispetto ai loro predecessori e contemporanei, Karl Marx e Friedrich Engels videro pi\u00f9 dolore e conflitto nel corso del raggiungimento di tale utopia, ma convennero circa l'inevitabile fine. I marxisti sostennero il fatto che il progresso della tecnologia abbia gettato le basi non solo per la creazione di una nuova societ\u00e0, con rapporti di propriet\u00e0 mutualisti, ma anche per la nascita di nuovi esseri umani ricollegati alla natura e a loro stessi. In cima agli obiettivi c'\u00e8 il miglioramento delle condizioni della classe proletaria era \"per aumentare il pi\u00f9 rapidamente possibile il totale delle [forze produttive]\". Nel XIX e il XX secolo le ideologie della sinistra, sia quelle socialdemocratiche sia quelle comuniste, si sono concentrate sull'industrializzazione, sullo sviluppo economico e sulla promozione della ragione, della scienza e dell'idea di progresso.\nAlcuni utopisti tecnologici promossero l'eugenetica. Ritenendo che in studi sulle famiglie, come quello sulle famiglie Jukes e Kallikaks, la scienza abbia dimostrato che molti tratti come la criminalit\u00e0 e l'alcolismo sono ereditarie, molti sostennero la sterilizzazione di coloro i quali presentassero dei tratti comportamentali negativi. Dei programmi di sterilizzazione forzata sono stati attuati in diversi Stati degli Stati Uniti\nH.G. Wells in opere come \"The Shape of Things to Come\" promosse l'utopismo tecnologico in un'opera del 1933 nella quale anticipa alcuni eventi futuri storici, assieme ad altri che non si sono realizzati. Egli scrive di una guerra mondiale che finisce con una dittatura benevola e infine una societ\u00e0 i cui membri siano tutti uomini universali.\nGli orrori del XX secolo - dittature comuniste e fasciste, guerre mondiali - hanno spinto molte persone ad abbandonare l'ottimismo. L'Olocausto, come Theodor Adorno ha sottolineato, sembrava smentire l'ideale di Condorcet e di altri pensatori dell'illuminismo, che equiparavano progresso scientifico con il progresso sociale.\nUtopismo tecnologico dalla fine del XX e l'inizio del XXI secolo.\nNella cultura degli anni novanta del XX secolo cominci\u00f2 a rifiorire un movimento del tecno-utopismo, legato al fenomeno delle societ\u00e0 \"dot-com\". Ci\u00f2 avvenne soprattutto nella costa occidentale degli Stati Uniti, in particolare, nei dintorni della Silicon Valley. L'ideologia californiana era un insieme di credenze che conciliavano atteggiamenti boh\u00e9mien e antiautoritaristi della controcultura degli anni sessanta con tecno-utopismo e aderenza ai valori delle politiche economiche libertarie. \u00c8 stato attivamente promosso nelle pagine della rivista \" Wired\", che \u00e8 stata fondata a San Francisco nel 1993 ed \u00e8 stata vista per un numero di anni come la \"bibbia\" dei suoi seguaci.\nQuesta forma di tecno-utopismo riflette la convinzione che il cambiamento tecnologico rivoluzioni le societ\u00e0 umane e che in particolare la tecnologia digitale - di cui Internet non era che un presagio modesto - aumenterebbe la libert\u00e0 personale liberando l'individuo dal rigido abbraccio del grande governo burocratico. I \"lavoratori della conoscenza\" renderebbero le gerarchie tradizionali ridondanti; le comunicazioni digitali permetterebbero loro di sfuggire alla citt\u00e0 moderna, un \"residuo obsoleto dell'era industriale\".\nI suoi seguaci sostengono il superamento della suddivisione tradizionale tra partiti di destra e di sinistra, ritenendo che questa contrapposizione sia obsoleta. Ci\u00f2 nonostante, un tecno-utopismo sproporzionato ha attratto diversi aderenti degli schieramenti ultra liberali. Pertanto, i tecno-utopisti hanno espresso una ostilit\u00e0 verso la regolamentazione da parte del governo e una fede nella superiorit\u00e0 del libero mercato. Tra i pi\u00f9 noti autori del tecno-utopismo vi sono George Gilder e Kevin Kelly, un editor di \"Wired\" che ha anche pubblicato diversi libri.\nDurante il grande successo delle societ\u00e0 di servizi che basavano le proprie attivit\u00e0 su Internet, detto \"boom delle dot-com\", la bolla speculativa ha dato adito a pensare che un'epoca di \"prosperit\u00e0 permanente\" fosse arrivata; il tecno-utopismo fior\u00ec in genere tra la piccola percentuale della popolazione dei dipendenti delle aziende startup legate a Internet e/o aventi la propriet\u00e0 di grandi quantit\u00e0 di titoli high-tech. Con la successiva e rapida diminuzione di valore dei titoli del mercato azionario, molti di questi tecno-utopisti delle dot-com dovettero rivedere alcune delle loro credenze a fronte del chiaro ritorno della realt\u00e0 economica tradizionale.\nAlla fine degli anni novanta e soprattutto durante il primo decennio del XXI secolo, le posizioni note come \"tecnorealismo\" e \"tecno-progressismo\" hanno avuto un forte supporto tra i sostenitori del cambiamento tecnologico come alternative moderate al tecno-utopismo. L'utopismo tecnologico comunque persiste nel XXI secolo a seguito di nuovi sviluppi tecnologici e del loro impatto sulla societ\u00e0. Ad esempio, molti giornalisti che si occupano di tecnologia e commentatori sociali, tra i quali Mark Pesce, hanno interpretato il fenomeno Wikileaks e il caso Cablegate dell'inizio di dicembre 2010 come precursori, o incentivi, per la creazione di una tecno-utopia della societ\u00e0 trasparente. Il cyber-utopismo (utopismo cibernetico), termine coniato da Evgeny Morozov, \u00e8 un'altra manifestazione di questo, in particolare per quanto riguarda Internet e i social network.\nUtopie legate alla diffusione di Internet.\nTra le utopie legate agli sviluppi tecnologici, particolarmente importanti ed attuali sono quelle legate allo sviluppo di Internet.\nEvgeny Morozov ed il cyber-utopismo.\nIl concetto di utopismo cibernetico \u00e8 stato coniato da Evgeny Morozov nel suo libro \"The net delusion: The Dark Side of Internet Freedom\" (edizione italiana: \"L'ingenuit\u00e0 della rete. Il lato oscuro della libert\u00e0 di internet\", Codice Edizioni, 2011 ISBN 978-88-7578-261-0). Questo utopismo si manifesta nella convinzione che la comunicazione on-line permetta l'emancipazione dei popoli e che Internet favorisca gli oppressi piuttosto che gli oppressori. Morozov chiama questa convinzione ingenua e testarda a causa del rifiuto di riconoscere il lato negativo della rete\nEgli continua a dare la colpa ai \"ex hippies\" nel 1990, per aver causato questa convinzione utopica.\nNel libro viene citato un discorso di Hillary Clinton nel quale veniva affermato che bastava dare Internet alle persone per fare in modo che esse lo usino per l'avanzamento della democrazia e dei diritti umani. Ci\u00f2 non trova riscontro nel fatto che le ricerche pi\u00f9 frequenti sui motori di ricerca russi non siano \"Cosa \u00e8 la democrazia\" o \"Come proteggere i diritti umani\", ma \"Cos'\u00e8 l'amore\" e \"come perdere peso\".\nIn un libro successivo, \"To Save Everything, Click Here\", uscito nel 2013, l'autore affronta due nuovi concetti definiti mediante neologismi:\nUno degli esempi portati \u00e8 che nessuno abbia stabilito che la struttura wiki di Wikipedia sia la migliore anche per le proposte politiche.\nLe persone che vengono considerate portatrici di tale ideologia sono Jeff Jarvis, Nicholas Carr, Clay Shirky, David Weinberger, Kevin Kelly e Jeff Bezos.\nRichard Barbrook, Andy Cameron e l'ideologia californiana.\nL'ideologia californiana, descritta da Richard Barbrook e Andy Cameron, \u00e8 un insieme di credenze che coniugano atteggiamenti boh\u00e9mien e di dissenso specifici della controcultura degli anni 1960 col sostegno alle politiche economiche neoliberiste. Questa associazione apparentemente contraddittoria \u00e8 stata promossa dai mezzi d'informazione di massa. Nella nuova utopia digitale, secondo gli autori, ognuno sar\u00e0 alla moda e ricco. Queste credenze sono ritenute da alcuni come caratteristiche della cultura del settore della Information Technology della Silicon Valley e della costa occidentale degli Stati Uniti durante la bolla delle dot-com del 1990. Tra gli esperti che hanno previsto l'arrivo dell'et\u00e0 dell'informazione troviamo Alain Touraine con \"La Soci\u00e9t\u00e9 post-industrielle\"; il politico di origine polacca Zbigniew Brzezinski con \"Between Two Ages\"; il sociologo statunitense Daniel Bell con \"The Coming of the Post-Industrial Society\"; il saggista statunitense e futurologo Alvin Toffler con \"The Third Wave\"; Simon Nora ed Alain Minc con il rapporto denominato \"L'informatisation de la societ\u00e9\" noto anche col nome di rapporto Nora-Minc; ed infine il pioniere delle scienze sociali Ithiel de Sola Pool con \"Technologies of Freedom\". Chi crede in tale ideologia pensa che con la rete si possa stabilire una nuova democrazia nel senso in cui viene intesa da Thomas Jefferson, nella quale ognuno \u00e8 libero di esprimersi in rete. Tale visione dipende anche dal fatto che alcune persone decidano di ignorare gli aspetti meno positivi della costa occidentale degli USA: il razzismo, la povert\u00e0 e il degrado ambientale.\nNella serie di documentari \"All Watched Over by Machines of Loving Grace\" di Adam Curtis questa ideologia viene collegata alla filosofia oggettivista di Ayn Rand, sostenitrice dell'individualismo e dell'egoismo razionale, da lei inteso come la pi\u00f9 naturale e importante delle virt\u00f9, in quanto consiste nel cercare il proprio bene senza arrecare danno agli altri. Tale ideologia ha ispirato la prima generazione dei pionieri di Internet.\nAndrew Keen e il linguaggio da attivista degli imprenditori.\nNel 2006 , Andrew Keen scrisse che il Web 2.0 fosse un \"grande movimento utopico\", simile ad una \"societ\u00e0 comunista\", nel modo in cui quest'ultima viene descritta dal filosofo ed economista Karl Marx. L'autore nota come il linguaggio degli imprenditori del settore informatico sia cambiato da termini come \"cool\" (figo), \"eyeballs\" (letteralmente bulbo oculare, significa fissare qualcosa dedicargli tutta la propria attenzione), e \"burn-rate\" (la quantit\u00e0 di denaro necessaria ad una startup per rimanere in piedi) vengono sostituite da espressioni militanti e assurde come \"Empowering citizen media\" (dare pi\u00f9 potere ai mezzi di informazione gestiti dai cittadini), \"radically democratize\" (permettere una gestione molto pi\u00f9 democratica di qualcosa), \"smash elitism\" (colpire i comportamenti che favoriscano le \u00e9lite), \"content redistribution\" (redistribuzione dei contenuti), \"authentic community\" (comunit\u00e0 autentica). L'autore vede il Web 2.0 come una ideologia che venera il creativo della domenica, come chi nel tempo libero fa filmati, canta canzoni o scrive libri. Viene suggerito da tale ideologia che chiunque, anche la persona pi\u00f9 ignorante e meno alfabetizzata, possa e debba usare i mezzi digitali per esprimersi e realizzarsi.\nL'attivismo da click.\nPer attivismo da click si intende l'ideologia secondo la quale \u00e8 possibile modificare vari aspetti della societ\u00e0 nella quale si vive solamente facendo click con il proprio mouse da casa; anzich\u00e9 partecipando alle manifestazioni ed alle proteste nelle piazze e nei luoghi centrali delle citt\u00e0.\nIn un articolo denominato \"Small change\" della rivista \"The New Yorker\" del 2010, Malcolm Gladwell sostenne i propri dubbi sulle qualit\u00e0 di emancipazione e il riconoscimento dei social media come strumenti di progresso sociale in generale. L'articolo comincia parlando delle mobilitazioni popolari che sono avvenute in Moldavia e in Iran nel 2009 e che sono state rinominate come rivoluzioni di Twitter a causa del fatto che tale social network sia stato utilizzato per l'organizzazione delle proteste. Mark Pfeifle, ex-consigliere della sicurezza nazionale, ha affermato che senza Twitter i cittadini iraniani si sarebbero sentiti meno sicuri di poter protestare per la libert\u00e0 e la democrazia. L'ex consigliere ha anche proposto Twitter per il premio Nobel per la pace. Se in precedenza gli attivisti venivano definiti dalle cause per le quali combattevano, adesso ottengono la propria identit\u00e0 in base allo strumento che usano. Tali affermazioni vengono contraddette dalla realt\u00e0, come sostiene anche Golnaz Esfandiari in un articolo denominato \"The Twitter Devolution\" nel quale si afferma che, sebbene Twitter fosse stato uno strumento molto utile per far scoprire al mondo intero cosa stesse succedendo in Iran, fosse totalmente inutile nel territorio iraniano quando \u00e8 stato deciso di disattivare l'intera rete mobile.\nNel suo articolo Malcolm Gladwell critica Clay Shirky, colpevole di aver sopravvalutato il potenziale rivoluzionario di social media. In conclusione afferma che: \"Shirky considera questo modello di attivismo un aggiornamento ma \u00e8 semplicemente una forma di organizzazione che favorisce i legami deboli che ci danno l'accesso alle informazioni rispetto ai legami forti che ci aiutano a perseverare di fronte al pericolo.\"\nSul \"Guardian\", Micah White paragona l'attivismo da click al McDonald's dell'attivismo politico. Egli sostiene che, affinch\u00e9 possa esserci un significativo cambiamento sociale, \u00e8 necessario che vengono creati dei forti rapporti interpersonali tra le persone che manifestano. Un articolo simile \u00e8 comparso in italiano su Il Post.\nEstropianesimo, la coscienza umana trasferita su Internet.\nUn'altra forma di utopismo tecnologico \u00e8 rappresentata dall'Estropianesimo, il cui obiettivo finale \u00e8 quello di trasferire la coscienza umana all'interno di una rete interconnessa avente caratteristiche simili a quelle di Internet.\nRay Kurzweil e la Singolarit\u00e0.\nInoltre, i libri di Ray Kurzweil, nella fattispecie \"The Age of Spiritual Machines\", sposano una sorta di utopismo cibernetico, in quanto egli vede un evento detto Singolarit\u00e0, dopo il quale i progressi della tecnologia saranno cos\u00ec rapidi da rappresentare una barriera, dopo la quale la vita sar\u00e0 una esperienza completamente diversa, incomprensibile agli uomini d'oggi, e avanzata. Ci\u00f2 che non viene sottolineato a sufficienza \u00e8 che, secondo l'autore, tali tecnologie non verranno rese disponibili all'inter umanit\u00e0, ma ad una minima minoranza ricchissima, che potr\u00e0 anche sconfiggere tutte le malattie ed ottenere l'immortalit\u00e0. Inoltre, le persone che si opporranno alla trasformazione del proprio corpo per diventare in parte cyborg, verranno ostracizzate. Le considerazioni morali vengono messe da parte nel febbrile inseguimento del progresso tecnologico ad ogni costo.\nDavid Nye e il consumismo tecnologico.\nNell'agosto 2007, David Nye ha presentato l'idea di cyber-distopia, nella quale viene immaginato un mondo condizionato dagli aspetti peggiori del progresso tecnologico. L'autore comincia l'opera ricordando il fatto che il termine tecnologia \u00e8 relativamente recente e ha avuto una lunga evoluzione nel tempo indicando anche abilit\u00e0 manifatturiere femminili. Paradossalmente, secondo l'autore, la tecnologia ha portato la promessa di una societ\u00e0 del tempo libero e insieme il rischio della disoccupazione tecnologica. Osserva che la scarsa propensione al risparmio dei cittadini della classe media statunitense derivi dal loro attaccamento a tecnologie che diventano presto obsolete, mentre l'elite tecnologica che fornisce loro queste tecnologie sembra malata di lavoro. Nye afferma che i nuovi pericoli legati alle tecnologie non sono solo difficili da prevedere, ma sono anche ardui da riconoscere quando questi si manifestano. Nonostante il controllo delle tecnologie sia nelle mani dei cittadini si afferma che gli americani siano lontani dalle scelte sagge effettuate attraverso un processo politico.\nNancy Baym e la comunicazione mediata dalla rete.\nNel suo libro \"Personal Connections in the Digital Age\", Nancy Baym parla del modo in cui una distopia cibernetica influenzerebbe negativamente le interazioni sociali. L'autrice paragona questa paura con la paura che molti hanno avuto durante l'introduzione della televisione e del telefono, come le persone si stancano circa il potenziale per sostituzione di relazioni significative.\nSecondo il punto di vista dell'autrice le possibilit\u00e0 e i vincoli imposti dalla tecnologia vengono affrontate in modo diverso dalle varie persone. Superando i punti di vista estremi, secondo i quali le comunicazioni telematiche sarebbero influenzate unicamente dalle persone o unicamente dalle tecnologia, la Baym ha una visione intermedia detta anche centrista, secondo la quale sia le persone che le tecnologie influenzano in misura eguale le comunicazioni tra le persone. Nel testo viene affermato che le comunicazioni informatiche non debbano essere viste come una forma di comunicazione orale dal vivo impoverite, ma come una forma di comunicazione intermedia tra lo scritto e l'orale, che pu\u00f2 essere arricchita con le maiuscole, le fotografie, i video e le emoticon.\nIl collettivo Ippolita e la trasparenza asimmetrica.\nIl collettivo Ippolita ha scritto un libro dal titolo \"\u201cLa Rete \u00e8 libera e democratica\u201d Falso!\" nel quale viene discusso quanto effettivamente Internet sia intrinsecamente libero e democratico. La loro riflessione parte dalla domanda di come sia possibile che tutti i social network siano gratuiti e chi paghi le spese di gestione dei server. Viene spiegato come il prezzo da pagare per l'uso dei social network siano proprio le informazioni personali che gli utenti rivelano senza pensarci troppo. Si determina una trasparenza che in realt\u00e0 \u00e8 asimmetrica, in quanto gli utilizzatori sono trasparenti, mentre le societ\u00e0 che gestiscono i social network come Facebook e simili fanno firmare un accordo di riservatezza prima di fornire dati su come vengano utilizzate le informazioni personali.\nLibert\u00e0 di espressione.\nIn un controverso articolo del 2011 dal titolo \"Techno-Utopians Are Mugged by Reality\", il \"Wall Street Journal\" esplora il concetto di violazione della libert\u00e0 di parola nell'arrestare i social media per fermare la violenza. A seguito di diversi saccheggi delle citt\u00e0 britanniche durante i disordini in Inghilterra del 2011, il primo ministro britannico David Cameron ha sostenuto che il governo debba avere la capacit\u00e0 di chiudere i social media durante il verificarsi di ondate di criminalit\u00e0 in modo che la situazione possa essere contenuta. \u00c8 stato condotto un sondaggio per vedere se gli utenti di Twitter preferiscono lasciare che il servizio sia temporaneamente chiuso o tenerlo aperto in modo che possano parlare del famoso show televisivo \"X-Factor\". La relazione finale ha dimostrato che ogni tweet ha optato per \"X-Factor\". Gli effetti sociali negativi dell'utopia tecnologica sono che la societ\u00e0 \u00e8 talmente dedita alla tecnologia che semplicemente non pu\u00f2 separarsene anche in favore di un bene pi\u00f9 grande. Mentre a molti tecno-utopisti piacerebbe credere che la tecnologia digitale \u00e8 per il bene pi\u00f9 grande, pu\u00f2 anche essere usata negativamente per portare danno al pubblico. Il filosofo Thomas Hobbes noterebbe che, senza l'applicazione delle norme per la libert\u00e0 ordinata, \"la vita dell'uomo \u00e8 confinata nella solitudine, nella povert\u00e0, nella sporcizia, nella brutalit\u00e0 e la sua durata \u00e8 alquanto breve\".\nVirtualizzazione dei contatti umani.\nAltri critici delle tecno-utopie includono la preoccupazione per l'elemento umano, suggerendo che una tecno-utopia pu\u00f2 ridurre il contatto umano, conducendo a una societ\u00e0 distante. Un'altra paura \u00e8 il livello di dipendenza che la societ\u00e0 pu\u00f2 sviluppare in queste tecnologie in uno scenario tecno-utopico. Queste critiche sono a volte indicate come una visione tecnologica anti-utopica o di una tecno-distopia.\nAncora oggi possono essere visti gli effetti sociali negativi di una utopia tecnologica: la comunicazione mediata come le telefonate, la messaggistica istantanea e i messaggi di testo sono passi verso un mondo utopico in cui si pu\u00f2 facilmente contattare un'altra persona indipendentemente dall'ora e dal luogo nel quale questa si trova. Tuttavia, la comunicazione mediata rimuove molti aspetti essenziali della comunicazione tra esseri umani. Ad oggi, la maggior parte di testo, e-mail e messaggi istantanei offre un minor numero di segnali non verbali sui sentimenti rispetto alla comunicazione faccia a faccia. Questo fatto fa in modo che la comunicazione mediata possa essere male interpretata e che il messaggio venga frainteso. Con l'assenza di tono, linguaggio del corpo e contesto ambientale, la possibilit\u00e0 di un equivoco \u00e8 molto pi\u00f9 elevata, perci\u00f2 rendendo la comunicazione meno efficace. In effetti, la tecnologia mediata pu\u00f2 essere vista in modo distopico perch\u00e9 pu\u00f2 essere dannosa per un'efficace comunicazione interpersonale.\nPrincip\u00ee.\nBernard Gendron, professore di filosofia presso l'Universit\u00e0 del Wisconsin-Milwaukee, definisce i quattro princip\u00ee degli utopismi tecnologici del tardo-novecento e del XXI secolo nel modo seguente:\nCritiche.\nI critici sostengono che l'identificazione tecno-utopistica del progresso sociale con il progresso scientifico sia una forma di positivismo e scientismo. I critici del moderno tecno-utopismo libertario sottolineano che tende a concentrarsi su \"l'interferenza del governo\" mentre respinge gli effetti positivi della regolamentazione dell'impresa. Essi hanno inoltre sottolineato che ha poco da dire sull'impatto ambientale della tecnologia e che le sue idee hanno poca rilevanza per gran parte del resto del mondo dove essa \u00e8 ancora relativamente scarsa (vedi il divario digitale mondiale).\nInquinamento.\nImre Szeman, in uno studio del 2010 intitolato \"System Failure: Oil, Futurity, and the Anticipation of Disaster\", sostiene che l'utopismo tecnologico \u00e8 una delle narrazioni sociali che impediscono alle persone di agire sulle conoscenze relative ai problemi ambientali tra i quali gli effetti sull'ambiente dell'uso del petrolio.\nProgetti per la diffusione dei telefoni mobili che ignorano altri fattori.\nUno studio sulla diffusione dei telefoni mobili in Africa e lo sviluppo economico ha evidenziato che anche se i telefoni mobili possono allargare l'accesso alle risorse e alle informazioni, non possono sostituire gli investimenti in altri beni pubblici, come le strade, la corrente elettrica e l'acqua potabile. Secondo lo studio, di fatto, sono meno efficaci senza questi ultimi. Senza strade, un commerciante potrebbe essere in grado di ottenere delle informazioni migliori sui prezzi, ma non poter trasportare i beni al mercato. Senza corrente elettrica, una azienda potrebbe ricevere ordini dai clienti attraverso il cellulare, ma avrebbe bisogno di ridurre le sue ore lavorative alle ore diurne. In Nigeria, una societ\u00e0 di telefoni mobili ha dovuto fornire la propria fonte di corrente elettrica usando dei generatori nelle sue 3600 stazioni a causa dei continui problemi di elettricit\u00e0, bruciando 450 litri di diesel al secondo per mantenere operative le proprie torri. Affinch\u00e9 ci sia lo sviluppo economico, \u00e8 necessaria una complementarit\u00e0 tra i telefoni mobili e le altre forme di capitale.\nDepressione e farmaci anti-depressivi.\nIl sociologo Alain Ehrenberg cita lo psichiatra Mark S. Gold, il quale ha affermato:\nViene anche citato lo scienziato statunitense del sistema nervoso Solomon Snyder, che ha scritto:\nQuesta grandissima fiducia nella tecnologia sembra essere mal riposta secondo Alain Ehrenberg ed Eugenio Borgna."}
{"id": "4885564", "revid": "2056951", "url": "https://it.wikipedia.org/wiki?curid=4885564", "title": "Premi BAFTA 1992", "text": "La 45\u00aa edizione dei British Academy Film Awards, conferiti dalla British Academy of Film and Television Arts alle migliori produzioni cinematografiche del 1991, ha avuto luogo nell'aprile 1992."}
{"id": "4885570", "revid": "767487", "url": "https://it.wikipedia.org/wiki?curid=4885570", "title": "Vic Dana", "text": "Partecipa al Festival di Sanremo 1966 interpretando, in abbinamento con Iva Zanicchi, il brano \"La notte dell'addio\", che si qualifica per la serata finale.\nTra i suoi successi: \"Red Roses for a Blue Lady\", \"Shangri-la\", \"I Love You Drops\", \"La porta d'oro\"."}
{"id": "4885571", "revid": "298229", "url": "https://it.wikipedia.org/wiki?curid=4885571", "title": "Unforgiven 2000", "text": "Unforgiven 2000 \u00e8 stata la terza edizione dell'omonimo pay-per-view prodotto dalla World Wrestling Federation, svoltosi il 24 settembre 2000 al Wells Fargo Center di Filadelfia."}
{"id": "4885582", "revid": "247222", "url": "https://it.wikipedia.org/wiki?curid=4885582", "title": "Zonacalda", "text": "Zonacalda \u00e8 il sesto album del compositore italiano Pierluigi Castellano, pubblicato nel 2002 dalla Ants.\nSi tratta di un'opera composta e registrata per la radio che racconta il viaggio interiore di un uomo affetto da Aids.\nI testi cantati dal baritono Roberto Abbondanza, scelti ed adattati da Francesco Antinucci, sono di John Keats, Johann Wolfgang Goethe e Tito Lucrezio Caro, gli altri scritti e recitati da Federica Santoro."}
{"id": "4885585", "revid": "640469", "url": "https://it.wikipedia.org/wiki?curid=4885585", "title": "Guido &amp; Maurizio De Angelis", "text": ""}
{"id": "4885588", "revid": "120713660", "url": "https://it.wikipedia.org/wiki?curid=4885588", "title": "2-EXPTIME", "text": "Nella teoria della complessit\u00e0 computazionale, la classe di complessit\u00e0 2-EXPTIME (talvolta chiamata 2-EXP, da \"2-Exponential Time\", \"tempo 2-esponenziale\") \u00e8 l'insieme di tutti i problemi decisionali risolvibili da una macchina deterministica di Turing nel tempo O(22\"p\"(\"n\")), dove \"p\"(\"n\") \u00e8 una funzione polinomiale di \"n\".\nIn termini di DTIME,\nSappiamo che\n2-EXPTIME pu\u00f2 anche essere riformulato come la classe di spazio AEXPSPACE, i problemi che possono essere risolti da una macchina di Turing alternante in spazio esponenziale. Questo \u00e8 un modo di vedere che EXPSPACE formula_2 2-EXPTIME, dal momento che una macchina di Turing alternante \u00e8 potente almeno quanto una macchina deterministica di Turing.\n2-EXPTIME \u00e8 una classe in una gerarchia esponenziale di classi di complessit\u00e0 con limiti temporali sempre pi\u00f9 alti. La classe 3-EXPTIME \u00e8 definita similmente a 2-EXPTIME, ma con un limite temporale triplamente esponenziale formula_10. Questo pu\u00f2 essere generalizzato a limiti temporali sempre pi\u00f9 alti.\nProblemi 2-EXPTIME-completi.\nLe generalizzazioni di molti giochi pienamente osservabili sono EXPTIME-completi. Questi giochi sono visti come un caso particolare di una classe di sistemi di transizione definiti in termini di un insieme di variabili di stato e di azioni/eventi che cambiano i valori delle variabili di stato, insieme alla domanda se esista una strategia vincente.\nUna generalizzazione di questa classe di problemi pienamente osservabili a problemi parzialmente osservabili eleva la complessit\u00e0 da EXPTIME-completi a 2-EXPTIME-completi."}
{"id": "4885591", "revid": "112265104", "url": "https://it.wikipedia.org/wiki?curid=4885591", "title": "Dipolo artico", "text": "Il Dipolo Artico o Arctic Dipole anomaly in inglese (alla lettera \"Anomalia del Dipolo Artico\") \u00e8 un'anomalia nella distribuzione della pressione atmosferica tra le Regioni Artiche del Nord America e dell'Eurasia: in particolare alta pressione sull'Artico nord-americano e bassa pressione su quello eurasiatico.\nLo studio di quest'anomalia sostituirebbe, secondo alcuni scienziati, quelli relativi all'Oscillazione artica (\"AO Index\") e all'Oscillazione Nord-Atlantica (\"NAO Index\").\n\u00c8 stato studiato negli anni 2000 in occasione di studi sul riscaldamento globale (\"Global Warming\") al quale \u00e8 stato descritto come strettamente legato.\nL'anomalia del dipolo artico \u00e8 stata descritta come causa dei cambiamenti nella circolazione artica con conseguenze di inverni asciutti in Nord Europa, molto umidi in Europa meridionale e pi\u00f9 freddi in Asia orientale e nella parte orientale del Nord America.\nDescrizione.\nLo scioglimento dei ghiacci nella Regione Artica del Nord America causa un aumento di temperatura nella zona, con conseguente formazione di anticiclone sul Canada. Questo veicola sul bordo occidentale aria calda meridionale fin sul Polo Nord, con conseguente formazione, dalla parte opposta di depressione sull'Artico eurasiatico. Sul bordo occidentale del ciclone formato scenderebbe dalle regioni polari aria freddissima fin sulla Siberia, dove andrebbe a dislocarsi una parte di vortice polare. Maggiore split quindi del vortice polare e scarsa attendibilit\u00e0 dell'Indice AO (Oscillazione artica).\nConseguenze.\nCon questo nuovo schema della circolazione atmosferica risulta pi\u00f9 forte l'Anticiclone sull'area della Siberia, con conseguente maggiore veicolazione di aria fredda artica all'inizio dell'inverno verso la Siberia, Giappone, Corea e Cina orientale. Entro fine dell'inverno, la figura barica emigra arrecando pi\u00f9 freddo sull'Europa.\nTra il 1979 e il 2006 era presente un'insolita bassa pressione estiva sul Mare Glaciale Artico e si \u00e8 avuta una riduzione della differenza di temperatura tra l'equatore e il Polo Nord dell'ordine 10-20%. Questo ha ridotto la potenza della corrente a getto con venti occidentali pi\u00f9 deboli per sei mesi, arrivando ad interessare autunno e inverno. Il getto debole ha provocato una bassa pressione delle Aleutine e una depressione islandese pi\u00f9 deboli durante l'inverno, con conseguente NAO negativa che causa precipitazioni invernali scarse in Alaska e in Nord Europa e un aumento delle precipitazioni sull'Europa meridionale. In pi\u00f9 una NAO- provoca inverni freddi nel Nord America orientale e in Europa. Le condizioni estreme del ghiaccio marino possono anche causare condizioni siccitose in inverno negli Stati Uniti e nei Caraibi. \nL'ulteriore scioglimento di ghiaccio marino artico potrebbe essere ulteriormente favorita da un feedback positivo, che causa maggiore perdita di ghiaccio aumentando le probabilit\u00e0 di un Artico senza ghiacci estivi prima del 2030."}
{"id": "4885592", "revid": "260676", "url": "https://it.wikipedia.org/wiki?curid=4885592", "title": "Discografia di Franco Califano", "text": "Questa che segue \u00e8 la lista di tutti i dischi pubblicati dal cantautore italiano Franco Califano.\nBrani musicali di Franco Califano.\nElenco delle sue canzoni pi\u00f9 note in ordine cronologico."}
{"id": "4885593", "revid": "767487", "url": "https://it.wikipedia.org/wiki?curid=4885593", "title": "Sk\u00ebnder Gega", "text": "Carriera.\nNazionale.\nHa esordito con la maglia della nazionale albanese nel 1987, vi ha giocato dal 1987 al 1989, collezionando complessivamente 10 presenze."}
{"id": "4885599", "revid": "599013", "url": "https://it.wikipedia.org/wiki?curid=4885599", "title": "Marios Charalampous", "text": "Carriera.\nClub.\nHa giocato nella massima serie cipriota con Apollon Limassol, Olympiakos Nicosia ed Enosis Paralimni.\nNazionale.\nHa esordito con la nazionale cipriota nel 1991, giocando 60 partite fino al 2002."}
{"id": "4885601", "revid": "767487", "url": "https://it.wikipedia.org/wiki?curid=4885601", "title": "Nikos Charalampous (1966)", "text": "Carriera.\nClub.\nHa giocato nella massima serie cipriota con Olympiakos Nicosia e APOEL Nicosia.\nNazionale.\nHa giocato la sua unica partita con la nazionale cipriota nel 1995."}
{"id": "4885603", "revid": "599013", "url": "https://it.wikipedia.org/wiki?curid=4885603", "title": "Zacharias Charalampous", "text": "Carriera.\nClub.\nHa giocato nella massima serie cipriota con Anorthosis Famagosta e APOEL Nicosia.\nNazionale.\nHa esordito con la nazionale cipriota nel 1993, giocando 18 partite fino al 2001."}
{"id": "4885613", "revid": "46291", "url": "https://it.wikipedia.org/wiki?curid=4885613", "title": "Dendrobium ochreatum", "text": "Dendrobium ochreatum \u00e8 una pianta della famiglia delle Orchidacee.\nDescrizione.\n\u00c8 una pianta di taglia medio-piccola, che pu\u00f2 essere epifita, litofita o anche terricola, con fusti corti, curvi e ricadenti, striati di rosso e con nodi ispessiti, portanti fino a 15 foglie decidue sottili, ovato-lanceolate. Fiorisce durante tutto l'anno, con infiorescenze molto brevi, aggettanti da ogni nodo del fusto, recanti da uno a tre fiori profumati, grandi da 5 a 8 centimetri, longevi e caratterizzati dal labello pubescente.\nDistribuzione e habitat.\nLa specie \u00e8 diffusa in Nepal, India orientale (Assam) Bangladesh, Myanmar, Thailandia e Laos.\nL'habitat \u00e8 costituito da foreste miste di latifoglie e conifere, ad altitudini tra 1200 e 1600 metri.\nColtivazione.\nQueste piante hanno bisogno di una posizione molto luminosa e di un buon riposo invernale con ridotte inaffiature e nessuna concimazione per uno o due mesi, che dovranno essere invece abbondanti nel periodo vegetativo.."}
{"id": "4885620", "revid": "438678", "url": "https://it.wikipedia.org/wiki?curid=4885620", "title": "Co-NP-completo", "text": "Nella teoria della complessit\u00e0 computazionale, i problemi computazionali che sono co-NP-completi sono i problemi pi\u00f9 difficili in co-NP, nel senso che sono quelli che hanno le maggiori probabilit\u00e0 di non essere nella classe P. Se esiste un modo di risolvere rapidamente un problema co-NP-completo, allora quell'algoritmo pu\u00f2 essere usato per risolvere rapidamente tutti i problemi co-NP.\nCiascun problema co-NP-completo \u00e8 il complemento di un problema NP-completo. Ci sono problemi sia in NP sia in co-NP, ad esempio tutti i problemi in P o di fattorizzazione degli interi, tuttavia non si sa se gli insiemi sono uguali, sebbene la disuguaglianza sia ritenuta pi\u00f9 probabile. Vedi co-NP e NP-completo per maggiori dettagli.\nFortune mostr\u00f2 nel 1979 che se un qualsiasi linguaggio sparso \u00e8 co-NP-completo (o anche solo co-NP-difficile), allora , un fondamento critico per il teorema di Mahaney.\nDefinizione formale.\nUn problema decisionale \"C\" \u00e8 co-NP-completo se \u00e8 in co-NP e se ogni problema in co-NP \u00e8 riducibile ad esso molti a uno in tempo polinomiale. Questo significa che per ogni problema co-NP \"L\", esiste un algoritmo in tempo polinomiale che pu\u00f2 trasformare qualsiasi istanza di \"L\" in un'istanza di \"C\" con lo stesso valore di verit\u00e0. Come conseguenza, se avessimo un algoritmo in tempo polinomiale per \"C\", potremmo risolvere tutti i problemi co-NP nel tempo polinomiale.\nEsempio.\nUn esempio semplice di problema co-NP-completo \u00e8 la tautologia, il problema di determinare se una data formula booleana \u00e8 una tautologia; cio\u00e8, se ogni possibile assegnazione di valori veri/falsi a variabili produce un'affermazione vera. Questo \u00e8 strettamente legato al problema di soddisfacibilit\u00e0 booleana, che chiede se esista \"almeno una\" assegnazione siffatta. Si noti che il problema della tautologia per le formule booleane positive rimane co-NP completo, anche se il problema della soddisfacibilit\u00e0 \u00e8 banale, in quanto ogni formula booleana positiva \u00e8 soddisfacibile."}
{"id": "4885622", "revid": "1776051", "url": "https://it.wikipedia.org/wiki?curid=4885622", "title": "Cerbaia in Val di Pesa", "text": "Cerbaia in Val di Pesa \u00e8 una frazione del comune di San Casciano in Val di Pesa. \u00c8 bagnata dai fiumi Pesa e Sugana, oltre che dal torrente Ermelino. Distante dal capoluogo comunale circa 7\u00a0km in direzione nord-ovest, \u00e8 la seconda frazione pi\u00f9 popolosa del territorio comunale con circa abitanti.\nStoria.\nLa sua storia \u00e8 legata al ponte che la Signoria di Firenze fece costruire nel 1295 per oltrepassare il fiume Pesa, anche se le ipotesi circa la costruzione del suo primo nucleo sono molteplici. Tra le pi\u00f9 accreditate \u00e8 anzitutto da menzionare quella secondo cui la zona era una riserva di caccia delle nobili famiglie fiorentine: tale ipotesi spiegherebbe anche la genesi del nome del paese, trattandosi di una zona popolosa di cervi, da cui \"Cervaia\", quindi \"Cerbaia\". Altra ipotesi \u00e8 connessa a un suo possibile ruolo di snodo stradale: Cerbaia \u00e8 infatti incrocio delle strade che portano a Firenze e Volterra (la Via Volterrana), Pisa (via Empolese) e Siena (oggi Strada Provinciale 12). Sembra che la zona oggi corrispondente all'abitato sia stata sede di un accampamento creato dall'esercito del Sacro Romano Impero durante la campagna italiana dei primi anni del 1300.\nNel 1520, presso Cerbaia in Val di Pesa, mor\u00ec per mano dei fiorentini il condottiero di ventura Rinieri della Sassetta.\nLuoghi di interesse storico.\nLuogo di interesse storico \u00e8 il Castellare, prossimo al centro abitato di Cerbaia nonostante rientri nella circoscrizione comunale di Scandicci: un tempo castello, fu assediato dalle truppe del Sacro Romano Impero nel 1312. A seguito della vittoria delle truppe imperiali il Castellare venne abbattuto e, in un momento successivo, riedificato. La funzione di tale costruzione cambi\u00f2 tuttavia in maniera definitiva: non pi\u00f9 un edificio a scopi difensivi ma abitativi. Proprio da questo viene il nome \"Castellare\" usato per indicare antichi castelli in rovina. Nell'abitato all'interno di un abitato situato in via Volterrana \u00e8 stato per secoli collocato un affresco del XV secolo dipinto secondo Giorgio Vasari da Lorenzo di Bicci e raffigurante la \"Madonna che porge l'anello a Santa Caterina,\" successivamente spostato al Museo Archeologico di San Casciano. Poco fuori dall'abitato, in direzione San Casciano, fu consacrata nel 1019 la Pieve di San Giovanni in Sugana."}
{"id": "4885633", "revid": "124123", "url": "https://it.wikipedia.org/wiki?curid=4885633", "title": "Alessameno", "text": "Biografia.\nFu generale della lega etolica dal 196 a.C. circa. Venne inviato a Sparta dallo stratego Damocrito nel 192 a.C. al comando di mille fanti e trenta cavalieri ufficialmente per aiutare il tiranno Nabide, ma in realt\u00e0 con l'ordine segreto di ucciderlo alla prima occasione propizia. Secondo la testimonianza di Tito Livio, Damocrito aveva inoltre istruito i trenta cavalieri al seguito di Alessameno ad ubbidire senza discutere agli ordini del loro comandante, qualunque essi fossero stati.\nNabide era stato precedentemente sconfitto dai Romani, guidati da Tito Quinzio Flaminino, nel corso della cosiddetta guerra contro Nabide (193 a.C.). Privato delle citt\u00e0 costiere, il tiranno si era chiuso a Sparta e gli Etoli avevano cos\u00ec deciso di eliminarlo con l'astuzia, piuttosto che con la forza, inviando il battaglione comandato da Alessameno in aiuto al tiranno, che egli stesso aveva richiesto in nome dell'alleanza tra Sparta e la lega etolica.\nUna volta entrato in confidenza con Nabide, un giorno Alessameno mise in atto il suo compito: mentre cavalcava assieme al tiranno accompagnato dai cavalieri etoli, confid\u00f2 a questi ultimi qual era l'ordine segreto e subito dopo si lanci\u00f2 contro il cavallo del tiranno abbattendolo con la sua lancia: non appena Nabide fu disarcionato, i cavalieri etoli si scagliarono contro di lui uccidendolo prima che potesse essere soccorso.\nInvece di preoccuparsi di tenere un discorso ai cittadini per calmare le acque, Alessameno e i suoi si diressero verso la reggia cercando di saccheggiarla. Gli Spartani invece, dopo aver frettolosamente nominato re il giovane Laconico, considerato un discendente degli antichi sovrani, uccisero dapprima gli Etoli sparsi per la citt\u00e0 e poi, penetrati nella reggia, lo stesso Alessameno e i suoi compagni.\nTito Livio racconta che i pochi Etoli che riuscirono a fuggire a Megalopoli e a Tegea furono poi catturati e venduti come schiavi.\nFilopemene, stratego della lega achea, si affrett\u00f2 quindi a giungere a Sparta mentre la citt\u00e0 era ancora in preda alla confusione e ad annetterla alla lega con estrema facilit\u00e0 ."}
{"id": "4885638", "revid": "599013", "url": "https://it.wikipedia.org/wiki?curid=4885638", "title": "Alessameno (disambigua)", "text": ""}
{"id": "4885645", "revid": "163270", "url": "https://it.wikipedia.org/wiki?curid=4885645", "title": "Iacopo Tomadini", "text": ""}
{"id": "4885651", "revid": "133248", "url": "https://it.wikipedia.org/wiki?curid=4885651", "title": "D. J. Enright", "text": ""}
{"id": "4885654", "revid": "1543377", "url": "https://it.wikipedia.org/wiki?curid=4885654", "title": "E (complessit\u00e0)", "text": "Nella teoria della complessit\u00e0 computazionale, la classe di complessit\u00e0 E \u00e8 l'insieme di problemi decisionali che possono essere risolti da una macchina deterministica di Turing nel tempo 2O(n) ed \u00e8 perci\u00f2 uguale alla classe di complessit\u00e0 DTIME(2O(n)).\nE, diversamente dalla classe simile EXPTIME, non \u00e8 chiuso sotto le riduzioni molti a uno in tempo polinomiale."}
{"id": "4885664", "revid": "1610933", "url": "https://it.wikipedia.org/wiki?curid=4885664", "title": "Anz\u00fb", "text": "Anz\u00fb, (accadico; in sumerico: dZ\u00fb o Imdugu, \"AN.IM.MIMU\u0160EN, AN.IM.DUGUD.MU\u0160EN\"; cuneiforme: \ud808\udc2d\ud808\udd4e\ud808\udc82\ud808\udd37 \"an.im.dugudmu\u0161en\") \u00e8 una divinit\u00e0 minore in diverse religioni mesopotamiche.\nIndicato in lingua sumerica anche come Im.dugud (in sumero \"Im\", nebbia/vento/tempesta, \"Dugud\", pesante), aveva le fattezze di un enorme rapace e dal corpo, o la testa, di leone.\nDa tener tuttavia presente che:\nMitologia sumerica.\nAnz\u00fb \u00e8 la personificazione della potenza del vento di tempesta e la causa dei temporali; rappresentato in modo simile ad un grifone o ad una gigantesca aquila dalla testa leonina, l'apertura alare ricordava la spessa e minacciosa nube che ricopre il cielo annunciando l'arrivo di una tempesta.\nIl mito pi\u00f9 importante relativo a questo demone \u00e8 la sua ribellione dal dio del cielo Enlil, e il furto della Tavola dei Destini conservata nello stesso santuario di cui era guardiano, per nasconderla in cima ad un monte.\nIl dio supremo An ordin\u00f2 agli altri d\u00e8i di recuperare la Tavola, sebbene tutti temessero ora Anz\u00fb a causa dei suoi nuovi poteri.\nSolo il giovane dio Ninurta (anche nella forma locale di Ningirsu, \"Signore di Girsu\") riusc\u00ec ad ucciderlo e a recuperare la tavola (secondo il \"Ciclo di Ninurta\"); in un'altra versione fu ucciso invece da Marduk. Anzu compare anche come aiutante del semi-dio Lugalbanda, re di Uruk (in \"Lugalbanda II\" ovvero Lugalbanda e l'uccello Anzud, testo nel quale Anzu appare una figura meno nefasta).\nMitologia assiro-babilonese.\nIn analogia alla mitologia sumera, Anz\u00fb rappresenta la potenza del vento del sud (il turbinoso vento che portava le polveri dalle zone semi desertiche meridionali), quindi spesso associato alla malattia e alla disgrazia, ma anche delle nuvole temporalesche, quindi fungeva da portatore della pioggia.\nNel periodo accadico Anz\u00fb \u00e8 descritto come figlio del dio supremo Anu e fonte delle acque del Tigri ed Eufrate. \nSempre protagonista nel mito del furto della Tavola dei Destini, partecipa in ulteriori miti di una certa complessit\u00e0.\nNella mitologia babilonese, Anz\u00fb \u00e8 una divinit\u00e0 associata alla cosmogonia. \nIl frammento K.3454, conservato al British Museum, descrive il \"peccato di (An)Z\u00fb\":\nIl termine \"usmiri\" \u00e8 tradizionalmente tradotto come \"corona\", ma si pu\u00f2 riferire ad \"organo creativo ideale\", quindi si pu\u00f2 tracciare un parallelismo tra il mito della mutilazione dei genitali di Urano da parte di Crono o di Osiride da parte di Seth.\nNella Saga di Gilgamesh compare nella sua veste pi\u00f9 maligna essendo la creatura onirica che trascina Enkidu agli Inferi.\nAlcuni studiosi ritrovano la sua figura quale archetipo della quarta bestia nel Libro di Daniele (7,19)."}
{"id": "4885667", "revid": "61051", "url": "https://it.wikipedia.org/wiki?curid=4885667", "title": "China Martini", "text": "La China Martini \u00e8 un amaro italiano prodotto con la corteccia del \u201cChina Calissaia\u201d e da una miscela di erbe ed essenze aromatiche."}
{"id": "4885670", "revid": "228587", "url": "https://it.wikipedia.org/wiki?curid=4885670", "title": "Premi BAFTA 1991", "text": "La 44\u00aa edizione dei British Academy Film Awards, conferiti dalla British Academy of Film and Television Arts alle migliori produzioni cinematografiche del 1990, ha avuto luogo nell'aprile 1991."}
{"id": "4885679", "revid": "287204", "url": "https://it.wikipedia.org/wiki?curid=4885679", "title": "Anzu", "text": ""}
{"id": "4885680", "revid": "1431409", "url": "https://it.wikipedia.org/wiki?curid=4885680", "title": "David Mazouz", "text": "Biografia.\nProveniente da una famiglia ebraica sefardita, David \u00e8 figlio di Michel Mazouz, un medico originario della Tunisia, e Rachel Cohen, una psicoterapeuta di origini greche; ha inoltre una sorella, Rebecca. Dal 2015 studia presso la Shalhevet High School, una scuola ebraica di ispirazione moderno-ortodossa.\nDavid ha iniziato a recitare a soli otto anni con apparizioni in spot pubblicitari a fianco di Kiefer Sutherland, a cui si \u00e8 riunito nel 2012 nel cast della serie \"Touch\".\nPur recitando in altre serie e anche al cinema, nel 2014 ottiene quella che a tutt'oggi \u00e8 la sua parte pi\u00f9 famosa: il ruolo del giovanissimo Bruce Wayne nella serie \"Gotham\".\nDoppiatori italiani.\nNelle versioni in italiano dei suoi film, David Mazouz \u00e8 stato doppiato da:"}
{"id": "4885683", "revid": "436907", "url": "https://it.wikipedia.org/wiki?curid=4885683", "title": "Discografia di Malika Ayane", "text": "Questa pagina contiene la discografia di Malika Ayane, cantautrice italiana attiva dal 1995."}
{"id": "4885684", "revid": "6923", "url": "https://it.wikipedia.org/wiki?curid=4885684", "title": "DLOGTIME", "text": "Nella teoria della complessit\u00e0 computazionale DLOGTIME \u00e8 la classe di complessit\u00e0 di tutti i problemi computazionali risolvibili in una quantit\u00e0 logaritmica di tempo computazionale da una macchina di Turing deterministica. Essa \u00e8 la pi\u00f9 piccola classe non banale che usa le risorse del tempo deterministico. Deve essere definita su una macchina di Turing ad accesso casuale, poich\u00e9 altrimenti la macchina non ha il tempo di leggere l'intero input a nastro.\nL'uniformit\u00e0 DLOGTIME \u00e8 importante nella complessit\u00e0 dei circuiti.\nIl problema di verificare la lunghezza della stringa di input pu\u00f2 essere risolto in DLOGTIME, mediante la ricerca binaria delle possibili dimensioni dell'input."}
{"id": "4885686", "revid": "1543377", "url": "https://it.wikipedia.org/wiki?curid=4885686", "title": "Oscillazione di Chandler", "text": "L'Oscillazione di Chandler o Chandler wobble \u00e8 una piccola deviazione dell'asse di rotazione terrestre relativamente alla Terra stessa che fu messo in evidenza dall'astronomo statunitense Seth Carlo Chandler nel 1891. Tale fenomeno incide di circa 9 metri sul punto in cui l'asse interseca la superficie terrestre ed ha un periodo di 433 giorni. Questa oscillazione, che \u00e8 una nutazione, si combina con un altro movimento analogo con periodo di un anno, cos\u00ec che la polodia totale var\u00ee con un periodo di circa sette anni.\nL'oscillazione di Chandler \u00e8 un esempio del tipo di moto che pu\u00f2 subire un oggetto ruotante su se stesso di forma non sferica, e cio\u00e8 una nutazione libera. La direzione dell'asse di rotazione terrestre viene modificata anche da altri moti di periodo differente, detti anch'essi \"nutazioni\", ma causati dalla forza di marea della Luna e del Sole ma anche dal moto di precessione degli equinozi.\nPredizioni.\nL'esistenza della nutazione libera della Terra fu gi\u00e0 intuita da Isaac Newton nei Corollari 20-22 della Proposizione 66 nel primo libro dei \"Philosophiae Naturalis Principia Mathematica\" e da Leonhard Euler nel 1755 all'interno dei suoi studi sulla dinamica degli oggetti rotanti. Basandosi sulla ben nota ellitticit\u00e0 della Terra, Eulero predisse che essa avrebbe avuto un periodo di 305 giorni. Diversi astronomi cercarono moti di tale periodo, senza tuttavia avere successo. L'idea di Chandler fu quella di indagare su periodi diversi, e una volta che il moto fu individuato, la differenza tra il periodo reale e quello teorizzato da Eulero fu spiegata da Simon Newcomb come effetto della non rigidit\u00e0 della Terra. La derivazione completa del periodo corretto si rif\u00e0 inoltre alla fluidit\u00e0 del nucleo terrestre e degli oceani. In effetti, l'oscillazione di Chandler produce una lievissima marea oceanica di circa 6\u00a0mm, detta \"marea polare\", che \u00e8 l'unica marea non causata da corpi extraterrestri. Malgrado la piccola ampiezza, la marea polare pu\u00f2 essere facilmente misurata da un gravimetro superconduttore.\nTentativi di misura.\nL'International Latitude Observatory fu fondato nel 1899 per misurare l'oscillazione; incidentalmente, l'oscillazione stessa \u00e8 anche detta variazione di latitudine. Quest'osservatorio forn\u00ec i dati sull'oscillazione di Chandler e su quella annuale per gran parte del Novecento, per quanto essi fossero sorpassati da altri metodi di misura. Il monitoraggio della polodia \u00e8 ora affidato all'International Earth Rotation Service.\nL'ampiezza dell'oscillazione \u00e8 notevolmente variata a partire dalla sua scoperta, raggiungendo la massima importanza nel 1910 e fluttuando sensibilmente nei decenni. Per quanto l'oscillazione possa essere mantenuta in vita dai cambiamenti nella distribuzione della massa o del momento angolare del nucleo esterno della Terra, dell'atmosfera, degli oceani o della crosta (a causa dei terremoti), per lungo tempo la vera causa non fu chiara, poich\u00e9 nessun movimento noto poteva essere coerente con il \"Chandler wobble\".\nTeorie.\nUna promettente teoria per l'oscillazione di Chandler fu proposta nel 2001 da Richard Gross al Jet Propulsion Laboratory del California Institute of Technology. Utilizzando modelli di momento angolare dell'atmosfera e degli oceani in una simulazione a computer mostr\u00f2 che tra il 1985 e il 1996 il \"Chandler wobble\" fu causato da una combinazione di processi atmosferici ed oceanici, e scopr\u00ec essere il fenomeno dominante la fluttuazione della pressione sul fondale oceanico. Gross infatti trov\u00f2 che i due terzi dell'oscillazione \u00e8 causata da tale fluttuazione che, a sua volta, ha origine delle correnti oceaniche causate da variazioni di temperatura, salinit\u00e0 e vento. La parte rimanente \u00e8 invece dovuta ad effetti atmosferici."}
{"id": "4885692", "revid": "193968", "url": "https://it.wikipedia.org/wiki?curid=4885692", "title": "Chandler wobble", "text": ""}
{"id": "4885694", "revid": "1305772", "url": "https://it.wikipedia.org/wiki?curid=4885694", "title": "Roses and Thorns", "text": ""}
{"id": "4885695", "revid": "139919", "url": "https://it.wikipedia.org/wiki?curid=4885695", "title": "Bogatyr'", "text": ""}
{"id": "4885697", "revid": "139919", "url": "https://it.wikipedia.org/wiki?curid=4885697", "title": "Bohatyr", "text": ""}
{"id": "4885699", "revid": "74801", "url": "https://it.wikipedia.org/wiki?curid=4885699", "title": "Hani ibn 'Urwa", "text": "Capo di spicco degli Yemeniti di Kufa e di fervidi sentimenti alidi, fu nella sua casa che Muslim ibn 'Aqil trov\u00f2 ospitalit\u00e0 al momento in cui entr\u00f2 a Kufa per la sua riservata missione di avanscoperta voluta dal cugino al-\u1e24usayn.\nQuando una spia rifer\u00ec l'accaduto al \"W\u0101l\u012b\" di Kufa, \u02bfUbayd All\u0101h b. Ziy\u0101d, H\u0101ni\u02be fu costretto ad ammettere la sua complicit\u00e0 ma rifiut\u00f2 di consegnare appena possibile Muslim a Ibn Ziy\u0101d, finendo con l'essere colpito a sangue al volto con un bastone dell'adirato Governatore \nQuando infine Muslim, che aveva cambiato vari nascondigli in citt\u00e0, fu scovato dal suo ultimo rifugio e messo a morte, anche H\u0101ni\u02be segu\u00ec la stessa sorte nel locale mercato degli ovini o nella discarica di Kufa, chiamata al-Kun\u0101sa.\nLa sua tomba si trova all'interno della Grande Moschea di Kufa (Iraq)."}
{"id": "4885703", "revid": "767487", "url": "https://it.wikipedia.org/wiki?curid=4885703", "title": "Roses and Thorns (film 1912)", "text": "Roses and Thorns \u00e8 un cortometraggio muto del 1912. Il nome del regista non viene riportato nei credit del film, interpretato da Jules Brulatour, un produttore che gir\u00f2 come attore solo questa pellicola.\nProduzione.\nIl film fu prodotto dall'Eclair American.\nDistribuzione.\nDistribuito dalla Motion Picture Distributors and Sales Company, il film - un cortometraggio di una bobina - usc\u00ec nelle sale cinematografiche statunitensi il 16 maggio 1912."}
{"id": "4885705", "revid": "834", "url": "https://it.wikipedia.org/wiki?curid=4885705", "title": "Blood at the Orpheum", "text": "Blood at the Orpheum \u00e8 il primo album dal vivo del gruppo statunitense In This Moment, pubblicato il 21 gennaio 2014 con la Century Media."}
{"id": "4885707", "revid": "481666", "url": "https://it.wikipedia.org/wiki?curid=4885707", "title": "Jules E. Brulatour", "text": ""}
{"id": "4885715", "revid": "256896", "url": "https://it.wikipedia.org/wiki?curid=4885715", "title": "Unione Europea Occidentale", "text": ""}
{"id": "4885720", "revid": "64568640", "url": "https://it.wikipedia.org/wiki?curid=4885720", "title": "Biscotto di Ceglie Messapica", "text": ""}
{"id": "4885721", "revid": "1310927", "url": "https://it.wikipedia.org/wiki?curid=4885721", "title": "Manchester City Football Club 2000-2001", "text": "Nella stagione 2000-2001 il Manchester City ha partecipato alle tre maggiori competizioni del campionato inglese. Nella Premier League, massimo campionato, giunse 18\u00b0 e quindi retrocesse. Nella FA Cup e nella Football League Cup venne eliminato in entrambi i casi al 5\u00ba turno.\nTeam kit.\nLo sponsor tecnico fu Le Coq Sportif mentre il main sponsor fu Eidos Interactive.\nRosa.\nRosa della prima squadra"}
{"id": "4885723", "revid": "64568739", "url": "https://it.wikipedia.org/wiki?curid=4885723", "title": "Oscar al migliore attore non protagonista", "text": ""}
{"id": "4885724", "revid": "256896", "url": "https://it.wikipedia.org/wiki?curid=4885724", "title": "Ente Nazionale Sordi", "text": ""}
{"id": "4885728", "revid": "6923", "url": "https://it.wikipedia.org/wiki?curid=4885728", "title": "Motion Picture Distributing and Sales Company", "text": "La Motion Picture Distributing and Sales Company fu una compagnia di distribuzione cinematografica attiva negli Stati Uniti tra il 1910 e il 1912. La compagnia distribu\u00ec quasi duemila e duecento film muti nei suoi tre anni di esistenza.\nVenne creata da Carl Laemmle per contrastare lo strapotere del monopolio della General Film Company, la societ\u00e0 che univa attraverso la Motion Picture Patents Company la distribuzione della maggior parte dei pi\u00f9 grandi studios dell'epoca, controllata dal trust di Thomas Alva Edison.\nLa Motion Picture Distributing and Sales Company distribu\u00ec i film dell'Eclair American, Bison Motion Pictures, New York Motion Picture, Independent Moving Pictures Co. of America (IMP), Nestor Film Company, Champion Film Company"}
{"id": "4885729", "revid": "256896", "url": "https://it.wikipedia.org/wiki?curid=4885729", "title": "Comunit\u00e0 Sorda", "text": ""}
{"id": "4885732", "revid": "64568862", "url": "https://it.wikipedia.org/wiki?curid=4885732", "title": "Lasagne arrotolate", "text": ""}
{"id": "4885734", "revid": "256896", "url": "https://it.wikipedia.org/wiki?curid=4885734", "title": "Verbo (Cristianesimo)", "text": ""}
{"id": "4885739", "revid": "256896", "url": "https://it.wikipedia.org/wiki?curid=4885739", "title": "Redenzione (Cristianesimo)", "text": ""}
{"id": "4885741", "revid": "339392", "url": "https://it.wikipedia.org/wiki?curid=4885741", "title": "Monacelle", "text": ""}
{"id": "4885742", "revid": "287204", "url": "https://it.wikipedia.org/wiki?curid=4885742", "title": "Thomas Bjorn", "text": ""}
{"id": "4885743", "revid": "339392", "url": "https://it.wikipedia.org/wiki?curid=4885743", "title": "Euparypha pisana", "text": ""}
{"id": "4885747", "revid": "486946", "url": "https://it.wikipedia.org/wiki?curid=4885747", "title": "Meloncella", "text": ""}
{"id": "4885748", "revid": "6653", "url": "https://it.wikipedia.org/wiki?curid=4885748", "title": "Ricotta marzotica leccese", "text": ""}
{"id": "4885755", "revid": "6923", "url": "https://it.wikipedia.org/wiki?curid=4885755", "title": "Beda Fomm", "text": "Beda Fomm \u00e8 una piccola citt\u00e0 costiera nel sud-ovest della Cirenaica, in Libia, situata tra Bengasi a nord ed El Agheila poco pi\u00f9 ad occidente.\nBeda Fomm \u00e8 conosciuta principalmente per essere stata il teatro dell'omonima battaglia, la fase finale dell'Operazione Compass, durante la campagna del Nord Africa."}
{"id": "4885758", "revid": "663330", "url": "https://it.wikipedia.org/wiki?curid=4885758", "title": "Amanda Abbington", "text": "Biografia.\nAbbington viveva nella contea di Hertfordshire con Martin Freeman, suo compagno dal 2000 da cui in seguito si \u00e8 separata. La coppia ha lavorato insieme in svariate produzioni, tra cui \"Sherlock\", in cui interpreta Mary Morstan, fidanzata e poi moglie di Watson, interpretato da Freeman. Hanno un figlio, Joe, nato nel 2006 e una figlia, Grace, nata nel 2008.\nDoppiatrici italiane.\nNelle versioni in italiano delle opere in cui ha recitato, Amanda Abbington \u00e8 stata doppiata da:"}
{"id": "4885766", "revid": "1305772", "url": "https://it.wikipedia.org/wiki?curid=4885766", "title": "The Bard's Tale (videogioco 1985)", "text": "Tales of the Unknown: Volume I, pi\u00f9 conosciuto dal suo sottotitolo The Bard's Tale, \u00e8 un videogioco di ruolo fantasy creato dalla Interplay Productions nel 1985 e pubblicato dalla Electronic Arts. Fu progettato e programmato da Michael Cranford.\nLiberamente basato sul gioco di ruolo tradizionale \"Dungeons and Dragons\" e ispirato dai videogiochi della serie \"Wizardry\", \"The Bard's Tale\" \u00e8 degno di nota l'uso della grafica 3D e per i ritratti parzialmente animati dei personaggi. Anche il personaggio del bardo fu un'innovazione: \"Il bardo fu il contributo dell'autore Michael Cranford al genere, un personaggio che lancia incantesimi cantando una di sei melodie\".\nFu originariamente pubblicato per l'Apple II, e convertito per il Commodore 64, Apple IIgs, ZX Spectrum, Amstrad CPC, Commodore Amiga, Atari ST, MS-DOS, Apple Macintosh e NES.\n\"The Bard's Tale\" diede inizio a una serie, con tre seguiti storici, e ispir\u00f2 una saga di romanzi cartacei. Nel 2004 e nel 2017 inXile Entertainment riavvi\u00f2 la serie con seguiti di nuova generazione.\nIl 14 agosto 2018 \u00e8 uscita per nuove piattaforme una versione aggiornata nella grafica, nell'interfaccia e con aggiunta di mappe in automatico a cura della inXile. Si tratta della \"The Bard's Tale Trilogy\", comprendente tutti i tre capitoli della saga originale.\nTrama.\nUn gruppo di fino a sei personaggi inizia l'avventura nella Gilda degli Avventurieri nella citt\u00e0 fittizia di Skara Brae (senza alcuna connessione con il vero sito archeologico di Skara Brae), che deve essere liberata dai mostri che la invadono. L'accesso a una torre nell'angolo nordorientale e in quello sudoccidentale \u00e8 bloccato da cancelli chiusi. I portoni principali della citt\u00e0 si aprono verso occidente e sono bloccati dalla neve, rimanendo impassabili per tutto il gioco. Una strada sembra condurre in modo indefinito verso sud, teletrasportando in realt\u00e0 il gruppo al suo inizio ogni volta che questo raggiunge il punto in cui si dovrebbero trovare i muri della citt\u00e0.\nIl gruppo dovr\u00e0 affrontare i seguenti sotterranei:\nModalit\u00e0 di gioco.\n\"The Bard's Tale\" \u00e8 un \"dungeon crawl\" lineare. L'obiettivo \u00e8 guadagnare punti esperienza per aumentare le abilit\u00e0 dei personaggi attraverso combattimenti contro nemici e mostri. Questo avviene mentre si esplorano sotterranei labirintici, risolvendo occasionali puzzle e indovinelli e trovando o acquistando armi, armature e altro equipaggiamento.\nLa Gilda degli Avventurieri \u00e8 l'unico posto in cui \u00e8 possibile salvare i personaggi e il loro inventario. Il gioco progredisce facendo salire di livello i personaggi cos\u00ec che diventino abbastanza potenti da sconfiggere i nemici sempre pi\u00f9 potenti che incontrano nei sotterranei e ottengano certi oggetti necessari a risolvere la missione finale e a ottenere informazioni.\nAll'inizio del gioco il giocatore pu\u00f2 creare fino a sei personaggi giocanti, scelti tra le seguenti classi: bard, hunter, monk, paladin, rogue, warrior, magician e conjurer (bardo, cacciatore, paladino, ladro, guerriero, mago ed evocatore). Inoltre giocatori esperti possono sbloccare le classi di sorcerer e wizard (stregone e mago). Su alcune piattaforme il giocatore pu\u00f2 importare personaggi precedentemente creati in \"Wizardry\" e/o \"Ultima III\", una caratteristica abbastanza rivoluzionaria per l'epoca.\nLa citt\u00e0 consiste di una mappa di 30x30 quadretti che contengono o un edificio o una strada (pi\u00f9 cancelli e statue magiche che bloccano certe strade).\nCerti edifici della citt\u00e0 sono speciali, per esempio l'Adventurer's Guild (\"Gilda degli avventurieri\"), il Garth's Equipment Shoppe (\"negozio dell'equipaggiamento di Garth\"), il Review Board, non marcato e che deve essere trovato, \u00e8 l'unico luogo dove i personaggi possono salire di livello, diverse taverne, templi e sotterranei. Questi ultimi sono labirinti di vario genere, cantine, fogne, catacombe o fortezze, piene di mostri e indovinelli, a volte sorvegliate da statue magiche che si animano per attaccare il gruppo di personaggi.\nIl personaggio pi\u00f9 importante \u00e8 probabilmente il bardo, le cui melodie magiche funzionano come incantesimi a lunga durata e influenzano in modi diversi il gruppo \u2014 come rinforzare l'armatura o incrementare la velocit\u00e0 d'attacco in modo simile ai buff dei moderni MMORPG. Diversi puzzle obbligatori del gioco sono irrisolvibili senza l'uso delle melodie dei bardi. Ogni melodia attivata dal bardo fa suonare la musica corrispondente (alcune classiche, altre originali).\nPoich\u00e9 la confezione del gioco includeva solo la mappa di Skara Brae \u00e8 di solito necessario che i giocatori disegnino la mappa dei luoghi visitati giocando. Nei primi due giochi ogni livello di un sotterraneo \u00e8 disegnato su una griglia fissa di 22 per 22 quadretti.\nUn personaggio di una classe che lancia incantesimi pu\u00f2 cambiare classe. Il manuale di gioco descrive un mago che aveva imparato gli incantesimi di tutte e quattro le classi come un \"Arcimago, l'essere pi\u00f9 potente del mondo di Bard's Tale.\" Comunque lo stato di arcimago non ha benefici in gioco, a parte il conoscere tutti gli incantesimi disponibili.\nPer lanciare uno degli 85 incantesimi si deve inserire un codice di quattro lettere che si trova solo nel manuale stampato. Ci\u00f2 ha probabilmente aiutato a limitare la pirateria. Comunque se si gioca su una piattaforma dotata di mouse (le versioni MS-DOS e Amiga) il nome completo degli incantesimi compare in un men\u00f9 a discesa.\nIl combattimento \u00e8 a round e astratto, descritto in testo piuttosto che mostrato visivamente, i personaggi non si muovono su una mappa durante il combattimento. I tesori e i punti esperienza ottenuti da un dato incontro sono distribuiti equamente tra tutti i membri del gruppo sopravvissuti allo scontro.\nAccoglienza.\n\"Computer Gaming World\" descrisse \"Bard's Tale\" come \"da non mancare\" Il gioco fu recensito nel 1986 in \"Dragon\" n. 116 da Hartley e Pattie Lesser nella colonna \"The Role of Computers\". La recensione \u00e8 positiva e si conclude raccomandandone l'acquisto. Il gioco fu nuovamente recensito in \"Dragon\" 120. In una successiva recensione il gioco ricevette 5 stelle su 5.\nLe recensioni per la versione per ZX Spectrum furono favorevoli. La rivista \"CRASH\" disse che \"l'ambiente di Skara Brae \u00e8 cos\u00ec complesso e coinvolge cos\u00ec tanti fattori che \u00e8 difficile non essere completamente presi dalla quest\" e gli diede un 86%. \"Sinclair User\" gli diede un 89%, ma disse che non era indirizzato ai giocatori in generale dicendo che \"\"The Bard's Tale\" appassioner\u00f2 i fan dei pixie [...] ma c'\u00e8 troppo testo e non abbastanza grafica e animazione per convertire chi non \u00e8 gi\u00e0 appassionato.\" \"Your Sinclair\" fu similmente positivo sul gioco, dandogli un 9/10.\nLa versione per Commodore 64 di \"The Bard's Tale\" ricevette un \"Sizzler award\" e fu valutata 94% dalla rivista \"Zzap!64\" nell'edizione speciale del Natale 1986. Il recensore Sean Masterson la defin\u00ec \"il miglior RPG per il Commodore\". L'edizione italiana di \"Zzap!\" gli assegn\u00f2 un giudizio globale del 93%.\nCon un punteggio di 7,49 su 10 nel 1988, \"The Bard's Tale\" fu tra i primi membri della Hall of Fame di \"Computer Gaming World\", che onora i giochi che hanno ricevuto i voti pi\u00f9 alti dai lettori. Nel 1990 in un sondaggio tra i lettori riguardo ai \"favoriti di tutti i tempi\" il gioco giunse al settimo posto.\nSeguiti.\n\"The Bard's Tale\" fu un successo sia di critica, che di pubblico ed ebbe tre seguiti ufficiali:\nUna raccolta di tutti e tre intitolata \"The Bard's Tale Trilogy\" fu pubblicata per MS-DOS e Commodore 64 dalla Electronic Arts nel 1990.\nSecondo la programmatrice Rebecca Heineman il nome globale della serie avrebbe dovuto essere \"Tales of the Unknown\", e i tre giochi avrebbero dovuto essere intitolati \"The Bard's Tale\", \"The Archmage's Tale\" e \"The Thief's Tale\". Questo \u00e8 confermato dall'illustrazione della pubblicazione originale di \"Bard's Tale\", che definiva il gioco come \"\"Tales of the Unknown\", Volume I.\" Comunque, in seguito alla popolarit\u00e0 che ebbe il primo nome, la Electronic Arts decise di cambiare il nome della serie in quello molto pi\u00f9 conosciuto.\nQuello che avrebbe dovuto originariamente essere \"The Bard's Tale IV\" divenne \"Dragon Wars\".\nNel 2003 Brian Fargo (che cre\u00f2 le mappe dei primi due \"Bard's Tale\" e diresse il terzo) lasci\u00f2 la Interplay Entertainment e fond\u00f2 la InXile Entertainment, una nuova ditta di sviluppo di videogiochi. Nel 2004 pubblicarono il loro primo gioco, intitolato anch'esso \"The Bard's Tale\", un irriverente videogioco d'azione che si prende gioco degli stilemi classici dei giochi di ruolo fantasy, come per esempi quelli del \"Bard's Tale\" originale. Non fu un seguito della serie originale o connesso ad esso in nessun senso a parte il titolo. Sebbene una scappatoia legale permise alla InXile di usare il nome \"Bard's Tale\" e la compagnia aveva evidentemente pianificato di incorporare ulteriori elementi del gioco originale, l'Electronic Arts possedeva ancora i trademark della serie originale e l'InXile non poteva legalmente usare nessuna delle trame, personaggi o luoghi che vi comparivano.\nNel 2017 usc\u00ec \"The Mage's Tale\" ambientato nel mondo di \"The Bard's Tale\".\nIn seguito l'InXile ottenne i diritti e nel 2018 pubblic\u00f2 una versione rimodernata della \"The Bard's Tale Trilogy\" e un vero seguito con \"\", seguito da un \"The Bard's Tale IV: Director's Cut\" nel 2019.\nRomanzi.\nLa Baen Books pubblic\u00f2 una serie di romanzi basati su \"The Bard's Tale\" negli anni novanta. Sebbene i libri avessero poco in comune con la trama dei giochi.\nAutori.\nMichael Cranford, il programmatore e autore dei primi due \"Bard's Tale\" era un devoto cristiano. Incluse riferimenti a Ges\u00f9 in \"The Bard's Tale\", e tutti i nomi delle citt\u00e0 in \"The Bard's Tale II\" sono presi dal \"Nuovo Testamento\", eccetto che per uno. Dopo la rottura con Brian Fargo non fu coinvolto in \" e decise di tornare al college per studiare teologia e filosofia.\nLawrence Holland, che compose la musica e programm\u00f2 l'interfaccia musicale successivamente cre\u00f2 la famosa serie di videogiochi \" per la LucasArts. Successivamente fond\u00f2 una sua propria compagnia, la Totally Games.\nL'artista Eric Joyner dipinse la copertina originale, nella quale inser\u00ec s\u00e9 stesso (di fronte con una tunica), l'artista Don Carson III (di fronte con boccale e sullo sfondo con una pipa) e il padre di questo Don Carson Jr (con l'arpa)."}
{"id": "4885767", "revid": "1305772", "url": "https://it.wikipedia.org/wiki?curid=4885767", "title": "The Bard's Tale", "text": ""}
{"id": "4885768", "revid": "729019", "url": "https://it.wikipedia.org/wiki?curid=4885768", "title": "BNP Paribas Open 2014 - Doppio femminile", "text": "Ekaterina Makarova e Elena Vesnina erano le detentrici del titolo, ma sono state sconfitte nei quarti di finale da Cara Black e Sania Mirza.\nSu-wei Hsieh e Peng Shuai hanno battuto in finale Cara Black e Sania Mirza per 7\u201365, 6\u20132."}
{"id": "4885769", "revid": "767487", "url": "https://it.wikipedia.org/wiki?curid=4885769", "title": "Michael Stephens", "text": "Carriera.\nClub.\nGli inizi.\nStephen \u00e8 cresciuto a Naperville e ha frequentato l'Edison Academic Center, giocando a calcio alla UCLA. \u00c8 stato nominato \"Rookie of the Year\" nel 2006, venendo inoltre selezionato per la prima squadra della Top Drawer Soccer All-Freshman e per la seconda della Soccer America's All-Freshman, totalizzando 24 presenze nella sua stagione d'esordio.\nNel 2008, \u00e8 stato incluso nella seconda squadra della Soccer America MVP ed \u00e8 diventato il terzo giocatore della storia dei Bruins ad ottenere il premio come Pac-10 Player of the Year. Ha concluso la sua carriera alla UCLA con 81 presenze, 11 gol e 20 assist.\nSempre durante il periodo del college, Stephens ha giocato due anni col Chicago Fire Premier.\nLos Angeles Galaxy.\nDurante l'MLS SuperDraft 2010, Stephens \u00e8 stato la 16\u00aa scelta del primo turno ed \u00e8 andato a giocare al Los Angeles Galaxy. Ha esordito nella Major League Soccer in data 27 marzo 2010, subentrando a Juninho nella vittoria per 1-0 sul New England Revolution. La prima rete \u00e8 arrivata il 30 maggio successivo, nel successo per 0-2 sul campo del Columbus Crew. \u00c8 rimasto in squadra dal 2010 al 2013, vincendo due campionati (2011 e 2012) e per due volte il Supporters' Shield (2010 e 2011). A questi titoli, vanno aggiunti due successi nella Western Conference, nel 2011 e nel 2012.\nStab\u00e6k.\nA partire dal mese di gennaio 2014, si \u00e8 aggregato ai norvegesi dello Stab\u00e6k per sostenere un provino. Il 4 marzo successivo, ha firmato ufficialmente un contratto con il club. Ha esordito nell'Eliteserien in data 30 marzo, schierato titolare nella vittoria casalinga per 3-0 sul Sogndal. Il 10 agosto successivo ha segnato la prima rete nella massima divisione locale, nel pareggio per 2-2 sul campo del Molde. Tra campionato e coppa, ha disputato 34 partite con la maglia dello Stab\u00e6k, mettendo a segno una rete.\nChicago Fire.\nIl 9 dicembre 2014, il Chicago Fire ha annunciato ufficialmente sul proprio sito d'aver ingaggiato Stephens, che si sarebbe aggregato al club a partire dal 1\u00ba gennaio 2015: seguendo le norme della MLS, non sono stati rivelati i termini del trasferimento.\nNazionale.\nStephen \u00e8 stato incluso nella squadra che ha partecipato al campionato mondiale Under-20 2009. Nel 2012, \u00e8 stato convocato anche dagli .\nStatistiche.\nPresenze e reti nei club.\n\"Statistiche aggiornate al 13 novembre 2017.\""}
{"id": "4885781", "revid": "228587", "url": "https://it.wikipedia.org/wiki?curid=4885781", "title": "L'avvenire", "text": ""}
{"id": "4885785", "revid": "92723", "url": "https://it.wikipedia.org/wiki?curid=4885785", "title": "BNP Paribas Open 2014 - Singolare maschile", "text": "Rafael Nadal era il detentore del titolo, ma \u00e8 stato battuto nel terzo turno da Aleksandr Dolgopolov.\nNovak \u0110okovi\u0107 ha battuto in finale Roger Federer 3\u20136, 6\u20133, 7\u201363.\nTeste di serie.\nTutte le teste di serie ricevono un bye per il secondo turno. "}
{"id": "4885807", "revid": "155634", "url": "https://it.wikipedia.org/wiki?curid=4885807", "title": "Scottish Men's National League 2013-2014", "text": "La Scottish Men's National League 2013-14 \u00e8 stata la 45\u00aa edizione del massimo campionato scozzese di pallacanestro maschile e la 27\u00aa edizione del secondo livello dei campionati del Regno Unito.\nRegolamento.\nFormula.\nIl torneo si compone di dieci formazioni, che si affrontano in un unico girone all'italiana con partite di andata e ritorno. Le prime otto si qualificano per i play-off per il titolo nazionale, disputati al meglio delle due gare per i quarti di finale e le semifinali, con la prima in casa della migliore classificata al termine della stagione regolare. La finale invece si disputa in gara unica. Le ultime due classificate non gareggeranno nei play-off e non retrocedono."}
{"id": "4885817", "revid": "1649409", "url": "https://it.wikipedia.org/wiki?curid=4885817", "title": "Eurochambres", "text": "Eurochambres \u00e8 l'associazione delle camere di commercio e industria europee ed \u00e8 un ente di rappresentanza imprenditoriale presso le istituzioni europee con sede a Bruxelles.\nFondata nel 1958, Eurochambres rappresenta gli interessi di oltre 20 milioni di imprese presenti in 43 paesi attraverso una rete di 1.700 camere regionali e locali, organizzate in 43 sistemi nazionali e due transnazionali. Oltre il 98% di queste imprese sono di piccole o medie dimensioni e danno lavoro complessivamente ad oltre 120 milioni di persone.\nStruttura organizzativa.\nLa presidenza di Eurochambres \u00e8 costituita da 12 membri che si riuniscono in media tre volte l'anno e il presidente viene eletto dall'assemblea plenaria che si riunisce due volte all'anno. Il segretario generale ha un ruolo di coordinamento di una trentina di persone.\nI membri dell'amministrazione sono i seguenti:\nStoria.\nEurochambres fu fondata il 28 febbraio 1958 come la \"Conf\u00e9rence Permanente des Chambres de Commerce et d\u2019Industrie de la CEE\" da parte di sei mebri, con l'obiettivo di promuovere i punti di vista delle organizzazioni della Camera sull'unificazione delle legislazioni nazionali a livello europeo, e per formare delle opinioni sulle modifiche da fare alle legislazioni commerciali. Un obiettivo importante della Confer\u00e9nce era anche di raggruppare le competenze per fornire un esempio di alta qualit\u00e0 della cooperazione europea. The Conf\u00e9rence Permanente tenne la sua prima assemblea a Strasburgo il 28 febbraio 1958. I membri iniziali erano associazioni nazionali delle Camere di Commercio e delle Industrie provenienti da Belgio, Francia, Germania, Italia, Lussemburgo e i Paesi Bassi. Nell'anno 1961 vi fu la creazione del primo comitato tecnico, e si unirono quattro nuovi membri. Nel 1977 fu creato un Secretariato permanente (prima che le varie nazioni assumessero il ruolo a turno).\nEurochambres, l'Associazione delle Camere di Commercio e Industria Europee, \u00e8 stata registrata come una organizzazione no-profit internazionale in Belgio (\"Association internationale \u00e0 but non lucratif\") nel 1977. La rete si espanse progressivamentea 43 soci nazionali e 2 organizzazioni transnazionali delle Camere da un'Europa in crescita.\nNel 2008, Eurochambres organizz\u00f2 il primo \"Parlamento Europeo delle imprese\" che riun\u00ec circa 774 business europei di diverse dimensioni e da tutti i settori nel semicerchio del Parlamento Europeo a Bruxelles. La sessione di apertura fu guidata da Hans-Gert P\u00f6ttering (Presidente del Parlamento Europeo), Jos\u00e9 Manuel Barroso (Presidente della Commissione Europea), Herv\u00e9 Novelli (Ministro francese del Commercio), e Pierre Simon (allora Presidente di Eurochambres). Seguirono tre sessioni di dibattiti e voti, ognuna con la presenza di un Membro del Parlamento Europeo e un Commissario Europeo. Altre edizioni dell'evento furono organizzate negli anni 2010, 2012, 2014, e 2016, in collaborazione con il Parlamento Europeo."}
{"id": "4885818", "revid": "23", "url": "https://it.wikipedia.org/wiki?curid=4885818", "title": "Kutnahorite", "text": ""}
{"id": "4885822", "revid": "37401", "url": "https://it.wikipedia.org/wiki?curid=4885822", "title": "Approccio", "text": ""}
{"id": "4885827", "revid": "37401", "url": "https://it.wikipedia.org/wiki?curid=4885827", "title": "Approccio glottodidattico", "text": ""}
{"id": "4885828", "revid": "37401", "url": "https://it.wikipedia.org/wiki?curid=4885828", "title": "Metodo glottodidattico", "text": ""}
{"id": "4885839", "revid": "767487", "url": "https://it.wikipedia.org/wiki?curid=4885839", "title": "Kubok Nade\u017edy", "text": "La Kubok Nade\u017edy (in russo: \u041a\u0443\u0431\u043e\u043a \u041d\u0430\u0434\u0435\u0436\u0434\u044b, \"Kubok Nade\u017edy\") \u00e8 un trofeo assegnato al termine di un torneo fra le squadre escluse dai playoff della Kontinental Hockey League. Le squadre escluse dalla lotta per la Kubok Gagarina al termine della stagione regolare disputano un torneo con la possibilit\u00e0 di vincere premi in denaro e posizioni migliori in vista del KHL Junior Draft. La prima edizione si svolse nel corso della stagione 2012-2013 e fu vinta dalla Dinamo Riga. Per motivi finanziari non fu disputata la terza edizione nella stagione 2014-2015."}
{"id": "4885840", "revid": "117158742", "url": "https://it.wikipedia.org/wiki?curid=4885840", "title": "Associazione Calcio Cesena 1984-1985", "text": "Questa pagina raccoglie le informazioni riguardanti l'Associazione Calcio Cesena nelle competizioni ufficiali della stagione 1984-1985.\nStagione.\nNella stagione 1984-1985 il Cesena ha disputato il campionato cadetto, raccogliendo 36 punti ha ottenuto il nono posto. Allenato da Adriano Buffoni ha disputato un torneo tranquillo, senza acuti positivi o negativi, con 17 punti raccolti nel girone di andata e 19 punti messi insieme nel girone di ritorno. Sono salite nella massima serie il Pisa, il Lecce ed il Bari, sono retrocesse il Padova con gli stessi punti del Cesena, ma per un illecito sportivo, il Varese, il Parma ed il Taranto. I migliori marcatori stagionali della squadra bianconera sono stati Roberto Russo che ha realizzato 7 reti in campionato, e Vittorio Cozzella con 2 reti in Coppa Italia e 5 in campionato.\nNella Coppa Italia il Cesena ha giocato prima del campionato il quarto girone di qualificazione, che ha promosso agli ottavi di finale il Torino e l'Empoli.\nMaglie e sponsor.\nLo sponsor tecnico per la stagione 1984-1985 fu adidas, mentre lo sponsor ufficiale F.lli Dieci."}
{"id": "4885842", "revid": "46291", "url": "https://it.wikipedia.org/wiki?curid=4885842", "title": "Gastrorchis lutea", "text": "Gastrorchis lutea \u00e8 una pianta della famiglia delle Orchidacee, endemica del Madagascar e delle isole Mascarene."}
{"id": "4885843", "revid": "767487", "url": "https://it.wikipedia.org/wiki?curid=4885843", "title": "Manchester Orchestra", "text": "Manchester Orchestra \u00e8 il nome di gruppo musicale indie rock statunitense formatosi ad Atlanta (Georgia) nel 2004.\nStoria del gruppo.\nNonostante siano originari di Atlanta, i membri del gruppo scelgono di omaggiare la citt\u00e0 inglese di Manchester in riferimento alle loro influenze artistiche (The Smiths, The Stone Roses, The Fall, Oasis e altri gruppi). Andy Hull inizia quindi a scrivere musica e a registrare nel 2004. Il primo album, che tuttavia non viene pubblicato, \u00e8 \"Nobody Sings Anymore\". Il vero e proprio esordio discografico \u00e8 rappresentato da \"You Brainstorm, I Brainstorm, but Brilliance Needs a Good Editor\", EP pubblicato nel 2005.\nL'album di debutto \u00e8 \"I'm Like a Virgin Losing a Child\", pubblicato nel luglio 2007, a cui non partecipa McDowell. Il secondo EP, prodotto da Dan Hannon, \u00e8 \"Let My Pride Be What's Left Behind\" (2008).\nNel settembre 2008 annuncia il secondo disco \"Mean Everything to Nothing\", prodotto da Joe Chicarrelli (The Shins, My Morning Jacket), pubblicato nell'aprile 2009 e anticipato dal singolo \"I've Got Friends\". Nel 2010 viene realizzato uno split EP con Kevin Devine. Con lo stesso Devine viene poi fondato un progetto parallelo chiamato Bad Books e confluito nell'album omonimo pubblicato nell'ottobre 2010.\nIl successivo lavoro a nome Manchester Orchestra \u00e8 invece \"Simple Math\", disponibile dal maggio 2011. Nel periodo estate-autunno 2011 il gruppo si esibisce dal vivo con Blink-182, My Chemical Romance e altri.\nNel febbraio 2013 Corley lascia il gruppo e viene sostituito da Andy Prince. Nel marzo seguente vengono avviate le registrazioni di \"Cope\", quarto album in studio che sar\u00e0 pubblicato nell'aprile 2014. Il singolo di lancio \u00e8 \"Top Notch\".\nNel luglio 2017 viene pubblicato il loro quinto album \"A Black Mile to the Surface\", prodotto da Catherine Marks, John Congleton e Jonathan Wilson.\nNel marzo 2018 il gruppo pubblica una cover di \"No Hard Feelings\" dei The Avett Brothers.\nNell'aprile 2021 viene pubblicato il loro sesto album \"The Million Masks of God\"."}
{"id": "4885852", "revid": "37401", "url": "https://it.wikipedia.org/wiki?curid=4885852", "title": "Pragmalinguistica", "text": ""}
{"id": "4885854", "revid": "767487", "url": "https://it.wikipedia.org/wiki?curid=4885854", "title": "Zoilo (nome)", "text": "Origine e diffusione.\nContinua l'antico nome greco \u0396\u03c9\u0390\u03bb\u03bf\u03c2 (\"Zoilos\"); \u00e8 basato su \u03b6\u03c9\u03cc\u03c2 (\"zo\u00f3s\", \"vivo\", \"vivente\") o su \u03b6\u03c9\u03b7 (\"vita\"), e il suo significato, augurale, pu\u00f2 essere interpretato come \"vivo\", \"vitale\", \"vivace\" e, in senso cristiano, \"destinato alla vita eterna\". Dalla stessa radice sono derivati anche i nomi Zoe, Zosimo e Zotico, mentre per significato \u00e8 affine al nome Vitale.\nDal nome di Zoilo di Anfipoli, un filosofo e retore greco del IV secolo a.C., deriva il termine \"zoilo\", usato per indicare un critico ingiusto e malevolo. Il nome gode di scarsa diffusione, ed \u00e8 sostenuto principalmente dal culto dei santi cos\u00ec chiamati.\nOnomastico.\nL'onomastico ricorre il 27 giugno in ricordo di san Zoilo, martire a Cordova sotto Diocleziano. Con la variante Zoello si ricordo invece un santo martirizzato con altri compagni a Listra (o in Istria), il 24 maggio."}
{"id": "4885855", "revid": "198277", "url": "https://it.wikipedia.org/wiki?curid=4885855", "title": "Empoli Football Club 1984-1985", "text": "Questa voce raccoglie le informazioni riguardanti lEmpoli Football Club nelle competizioni ufficiali della stagione 1984-1985.\nStagione.\nNella stagione 1984-1985 l'Empoli allenato dal tecnico bresciano Vincenzo Guerini disputa un tranquillo torneo di Serie B, con 37 punti si piazza in ottava posizione, con regolarit\u00e0 raccoglie 18 punti nel girone di andata e 19 nel ritorno, sempre lontano dai piani alti, ma anche dalla bassa classifica. Con 11 reti il miglior marcatore empolese \u00e8 stato Gianfranco Cinello, una di queste in Coppa Italia e 10 in campionato. Salgono in Serie A il Pisa, il Bari ed il Lecce, mentre retrocedono il Padova per illecito sportivo, con il Varese, il Parma ed il Taranto.\nNella Coppa Italia l'Empoli vincendo, prima del campionato, il quarto girone di qualificazione con 7 punti appaiata al Torino, accede agli ottavi di finale, dove viene eliminata dall'Inter nel doppio confronto.\nMaglie e sponsor.\nLo sponsor tecnico per la stagione 1984-1985 \u00e8 Adidas, mentre lo sponsor ufficiale \u00e8 Sammontana."}
{"id": "4885856", "revid": "21880", "url": "https://it.wikipedia.org/wiki?curid=4885856", "title": "Zoila", "text": ""}
{"id": "4885861", "revid": "57342", "url": "https://it.wikipedia.org/wiki?curid=4885861", "title": "Daniela Ciancio", "text": "Biografia.\nDaniela Ciancio cominci\u00f2 a studiare scenografia presso l'Accademia di Belle Arti di Napoli, conseguendo il diploma in scenografia. Nel 1986 inizi\u00f2 una collaborazione con il Teatro San Carlo e il Nuovo Teatro Nuovo di Napoli, nel 1994, consegue il diploma al Centro Sperimentale di Cinematografia di Roma, vincendo uno stage con Piero Tosi. La sua carriera ha attraversato il cinema, il teatro, l'opera e la televisione.\nHa ricevuto un David di Donatello per il miglior costumista con il film \"Il resto di niente\" di Antonietta De Lillo nel 2005, ha anche collaborato con diverse produzioni cinematografiche e televisive straniere, ed \u00e8 stata fra i supervisori ai costumi per \"\". Nel 2013 cura i costumi de \"La grande bellezza\" di Paolo Sorrentino, per il quale vince il secondo David di Donatello."}
{"id": "4885862", "revid": "1573940", "url": "https://it.wikipedia.org/wiki?curid=4885862", "title": "Chiesa della Madonna degli Angeli (Matera)", "text": "La chiesa della Madonna degli Angeli \u00e8 un'antica chiesa rupestre dei Sassi di Matera.\nDescrizione.\nLa chiesa presenta un unico ambiente articolato in tre spazi.\nDi seguito si riporta l'elenco degli affreschi con la relativa datazione:\n- Sant'Antonio, sec. XVI-XVII\n- San Michele (?), sec. XIII-XIV\n- Madonna con Bambino, sec. XIV-XV\n- San Nicola, sec. XIII\n- Santo monaco, sec. XVI-XVII\n- San Nicola (?), sec. XII\n- San Gilio, sec. XIV\n- Santa Sofia, sec. XIII"}
{"id": "4885871", "revid": "119166806", "url": "https://it.wikipedia.org/wiki?curid=4885871", "title": "Calcio Monza 1984-1985", "text": "Questa pagina raccoglie le informazioni riguardanti il Calcio Monza nelle competizioni ufficiali della stagione 1984-1985.\nStagione.\nNella stagione 1984-1985 sempre affidato alle cure dell'allenatore Alfredo Magni il Monza disputa un tranquillo e regolare campionato cadetto, sempre lontano sia dalle zone nobili che da quelle paludose della classifica. Ha ottenuto 19 punti nel girone di andata e 17 nel ritorno. Lorenzo Marronaro \u00e8 stato ceduto al Bologna e lascer\u00e0 il segno nelle due sfide di campionato, sia a Monza che a Bologna. Con 11 reti messe nel sacco Claudio Ambu \u00e8 stato il miglior marcatore stagionale dei brianzoli, delle quali 3 reti in Coppa Italia e 8 in campionato. Intanto a Monza da alcuni anni si sta costruendo il nuovo stadio, progettato nel 1979, posata la prima pietra il 13 novembre 1982, il Brianteo diventer\u00e0 tra qualche anno, la nuova casa del Monza a partire dall'estate 1988, quando mander\u00e0 in pensione il vecchio stadio Gino Alfonso Sada.\nIn Coppa Italia il Monza viene inserito nel quarto girone di qualificazione, che promuove Empoli e Torino agli ottavi di finale, ottenendo una sola vittoria.\nMaglie e sponsor.\nLo sponsor ufficiale per la stagione 1984-1985 \u00e8 Ponteggi Dalmine."}
{"id": "4885873", "revid": "1543377", "url": "https://it.wikipedia.org/wiki?curid=4885873", "title": "Brent Grimes", "text": "Carriera professionistica.\nAtlanta Falcons.\nGrimes firm\u00f2 come free agent con gli Atlanta Falcons dopo non essere stato scelto nel Draft NFL 2006. Prima di giocare ad Atlanta, pass\u00f2 una stagione nella NFL Europe con gli Hamburg Sea Devils. Dopo essersi messo in mostra oltreoceano, entr\u00f2 a far parte del roster attivo dei Falcons nel 2007. Dopo avere passato il 2007 e 2008 principalmente come membro degli special team, Grimes si impose nella stagione 2009, facendo registrare 66 tackle e 6 intercetti. L'anno successivo mise a segno 87 tackle e 5 intercetti, venendo convocato per il suo primo Pro Bowl. Nelle due annate seguenti fu tormentato dagli infortuni, tanto da dover saltare l'intera stagione 2012 a causa della rottura del tendine d'Achille.\nMiami Dolphins.\nIl 30 marzo 2013, Grimes firm\u00f2 un contratto annuale del valore di 5,5 milioni di dollari coi Miami Dolphins. Con essi ritrov\u00f2 la forma dei giorni migliori, concludendo l'annata con 60 tackle e 4 intercetti e venendo convocato per il suo secondo Pro Bowl. A fine anno fu votato al 95\u00ba posto nella NFL Top 100. Il 3 marzo 2014 fu premiato con un contratto quadriennale del valore di 32 milioni di dollari, 16 milioni dei quali garantiti, per rimanere coi Dolphins. Nella settimana 9 contro i Chargers mise a segno due intercetti su Philip Rivers, venendo premiato come miglior difensore della AFC della settimana. Sette giorni dopo, in marcatura su Calvin Johnnson, comp\u00ec uno spettacolare intercetto a una sola mano su Matthew Stafford nella end zone. A fine anno fu convocato per il terzo Pro Bowl in carriera e inserito nel Second-team All-Pro.\nNel 2015, Grimes fu nuovamente convocato per il Pro Bowl al posto di Aqib Talib, impegnato nel Super Bowl 50.\nTampa Bay Buccaneers.\nL'11 marzo 2016, Grimes firm\u00f2 un contratto biennale con i Tampa Bay Buccaneers."}
{"id": "4885877", "revid": "729019", "url": "https://it.wikipedia.org/wiki?curid=4885877", "title": "2\u00ba Battaglione bersaglieri &quot;Governolo&quot;", "text": "Il 2\u00ba Battaglione Bersaglieri \"Governolo\" \u00e8 stato una unit\u00e0 appartenente ai bersaglieri, il corpo di fanteria leggera dell'Esercito Italiano. Il suo nome deriva dalla seconda battaglia di Governolo avvenuta il 18 luglio 1848 nell'omonimo paese durante la prima guerra di indipendenza italiana. Il reparto era inquadrato nel 2\u00ba Reggimento bersaglieri.\nStoria.\nOrigini.\nIl II Battaglione venne costituito in seno all'Esercito Sabaudo nel 1848, incorporando all'atto della sua costituzione la 2\u00aa Compagnia antica del Corpo, prendendo parte alla prima guerra d'indipendenza nel corso della quale la sua bandiera di guerra venne decorata di tre medaglie di bronzo al valor militare, le prime due nel 1848 per essersi distinto nella Battaglia di Santa Lucia e nella battaglia di Governolo, nella quale la 2\u00aa compagnia merit\u00f2 la medaglia di bronzo al valor militare; e nel 1849 nella battaglia di Novara.\nLe prime due medaglie di bronzo al valor militare sono riportate nello stemma araldico del 2\u00ba Reggimento, rappresentate dalle due stelle.\nNel 1855 il II Battaglione bersaglieri prese parte alla campagna di Crimea insieme al resto del corpo di spedizione in Crimea, inserito nel contingente dell'Armata Sarda.\nIn seguito alla proclamazione del Regno d'Italia, entr\u00f2 a far parte del Regio Esercito entrando a far parte del 2\u00ba Reggimento bersaglieri costituito il 31 dicembre 1861.\nNel corso della terza guerra d'indipendenza il II Battaglione bersaglieri guadagn\u00f2 ancora un'altra medaglia di bronzo al valor militare per essersi distinto nella battaglia di Custoza.\nPrima guerra mondiale.\nAlla vigilia dell'entrata in guerra dell'Italia nel primo conflitto mondiale il battaglione part\u00ec per la Libia nel febbraio del 1915, sbarcando a Misurata l'11 febbraio accampando nelle immediate vicinanze dell'abitato ed effettuando ricognizioni, a largo raggio, per la durata di pi\u00f9 giorni, a scopo di polizia.\nCon l'entrata dell'Impero ottomano nel primo conflitto mondiale a fianco degli Imperi Centrali il sultano Maometto V proclam\u00f2 contestualmente la Guerra Santa facilitando l'azione degli agenti turchi che stimolarono la sollevazione delle popolazioni arabe in Libia e in altri stati islamici appoggiandosi in Libia ancora una volta alla confraternita dei Senussi interessata a mantenere il proprio dominio nelle aree egiziane e libiche. In Tripolitania, le scorrerie e le offensive nemiche tagliarono rapidamente le comunicazioni fra i presidi del Fezzan e della Tripolitania e anche in Cirenaica, alla vigilia dello scoppio della guerra mondiale fu necessario porre le truppe sulla difensiva sospendendo, alcune azioni anticontrabbando. Le notizie provenienti dalla Tripolitania e la proclamazione della Guerra Santa eccitarono gli animi provocando un rilevante aumento delle razzie e degli attacchi ai presidi isolati.\nAi primi di aprile il battaglione entr\u00f2 a far parte della colonna speciale \"Miani\" costituita dal XV battaglione eritreo, dal III Battaglione libico, da uno squadrone savari, da una batteria cammellata, numerose bande irregolari ed altri riparti minori.\nLa colonna, partendo da Misurata, punt\u00f2 su Sirte, e, raggiunta, dopo faticose marce il 27 aprile la conca di Sirte, il 29 aprile, rinforzata dal IV battaglione libico e da due compagnie del 57\u00ba Reggimento fanteria, riprese la marcia seguendo dapprima la costa in direzione est, volgendo poi verso sud, puntando su Gasr Bu H\u00e0di dove era stato segnalato un forte concentramento di Arabi. In tale localit\u00e0 il II battaglione bersaglieri sostienne un aspro e violento combattimento contro i ribelli, ai quali, per tradimento, erano passate le bande irregolari della colonna \"Miani\". A nulla valsero, nella impari lotta, slancio, valore ed eroismo delle truppe italiane. Nel corso del combattimento caddero il comandante del battaglione, Tenente colonnello Cesare Pirzio Biroli da Siderno, caduto mentre trascinava ancora una volta all'attacco i suoi bersaglieri e con lui i tre comandanti di compagnia, i capitani Dino Civardi da Ivrea, Federico Montanari da Cesena e Aristide Mattei da Avezzano; attorno al comandante del battaglione e ai comandanti di compagnia restarono sul campo moltissimi gregari. I pochi superstiti, incalzati per gualche tempo dal baldanzoso avversario, ripiegarono su Sirte con gli avanzi della colonna, rimanendo per una decina di giorni a presidio di tale localit\u00e0 e successivamente imbarcati sul piroscafo \"America\" raggiunsero Misurata, dove il battaglione, ricevuto complementi e nuovi quadri, attese alla propria ricostituzione. Il 24 maggio, nuovamente in efficienza, concorse con il LV Battaflione bersaglieri e con reparti di granatieri e di fanteria, alla liberazione di Misurata Citt\u00e0, caduta nelle mani dei ribelli. Nei combattimenti di Zarrug e di Bu Omar, che portarono alla liberazione di Misurata il II Battaglione bersaglieri nel combattimento di Zarrug diede prova di slancio e di valore.\nCon l'entrata in guerra dell'Italia nel primo conflitto mondiale, con la dichiarazione di guerra all'Impero austro-ungarico, il 2\u00ba Reggimento bersaglieri, che aveva la sua sede in tempo di pace a Roma enel quale il II Battaglione bersaglieri era inquadrato, venne inviato al fronte dopo aver costituito, in sostituzione del II battaglione bersaglieri dislocato in Libia, un nuovo battaglione, il II Battaglione bersaglieri bis, che il 5 gennaio 1916 avrebbe assunto la numerazione di LIII Battaglione bersaglieri.\nDopo pochi giorni la liberazione di Misurata il II Battaglione bersaglieri venne nuovamente chiamato in azione per la liberazione del presidio di Sliten. Ai primi di giugno infatti, imbarcatosi a Misurata, prese terra di notte nel piccolo porto di Zliten e bench\u00e9 sottoposto a fuoco nemico riesce a penetrare nel fortilizio tenuto disperatamente, da pi\u00f9 giorni, da reparti del 60\u00ba Reggimento fanteria assediati e continuamente bersagliati dal fuoco dei ribelli. Il battaglione rimase per qualche giorno a Zliten, per poi trasferirsi via mare, ad Homs passando a far parte della colonna \"Cassinis\" alla quelle era stato affidato il compito di liberare Tarhuna da vario tempo assediata. Verso la met\u00e0 di giugno la colonna mosse, per el-Gusbat e durante la marcia di trasferimento sbbe due scontri con gli arabi: uno presso el-Gusbat e l'altro presso Sidi Ahmed, al quale prese parte la 3\u00aa compagnia, che, nella circostanza, diede prova del suo valore. La colonna non raggiunge Tarhuna, avendo quel presidio impossibilitato a ricevere rifornimenti, gi\u00e0 iniziato il ripiegamento su Tripoli con il forte abbandonato, quasi integralmente distrutto. A Tarhuna, rioccupata nel 1923 dai soldati al comando del colonnello Graziani, furono ritrovati e ricomposti i resti del colonnello Cesare Billia cui fu attribuita la medaglia d'oro al valor militare alla memoria con la seguente motivazione:\nIl battaglione dopo un paio di giorni fece rientro ad Homs per poi ritornare a Zliten e dopo pochi giorni, assieme al XIII Battaglione eritreo, appoggiato dall'artiglieria della Regia Nave Bausan, insegu\u00ec il nemico che ripieg\u00f2 nell'oasi di Zliten. Ai primi di luglio, il II Battaglione bersaglieri si trasfer\u00ec a Tripoli assumendo il presidio di Tagiura ed accampando nei pressi di Giama Sidi Ben Ali, provvedendo su quelle alture alla costruzione di opere di fortificazione.\nAvendo l'Italia dichiarato guerra il 25 agosto 1915 guerra anche all'Impero ottomano, lo stato di belligeranza con la Turchia diede modo alle forze turche presenti in Libia di combattere allo scoperto contro le truppe italiane ottenendo consistenti rifornimenti in armi e materiali inviati a Misurata e altre localit\u00e0 costiere, tramite sommergibili tedeschi. L'estensione dei territori libici, la guerra sul mare che ridusse le capacit\u00e0 di approvvigionamento, le scarse forze a disposizione e l'atteggiamento negativo del generale Luigi Cadorna ostile ad impegnare truppe in Libia e nei teatri operativi secondari non consent\u00ec di arginare efficacemente l'offensiva araba.\nL'8 settembre 1916 il battaglione si trasfer\u00ecnelle immediate vicinanze di Tripoli, in localit\u00e0 \"Busetta\", provvedendo al servizio di vigilanza lungo la nostra linea di difesa, conservando tale dislocazione senza compiere operazioni degne di rilievo, limitando la propria attivit\u00e0 a piccole azioni intese a respingere attacchi dei ribelli.\nNel corso della prima guerra mondiale alla guida del battaglione si sono avvicendati i seguenti comandanti:\nAl termine del conflitto, per effetto della circolare ministeriale n\u00b0 3.760 del 7 luglio 1924 il reggimento venne interamente trasformato in Reggimento ciclisti e con il battaglione quadro soppresso. L'11 marzo 1926, con la legge n\u00b0 396, il Reggimento viene costituito su Comando, Deposito e due Battaglioni, il II e IV.\nSeconda guerra mondiale.\nNel 1935 il 2\u00ba Reggimento prese parte alla campagna d'Etiopia e nel 1939 venne impiegato per l'occupazione dell'Albania nel corso della quale era cos\u00ec composto:\nIl IV Battaglione Ciclisti autocorazzato, rimase in Patria all'ultimo momento.\nNell'autunno 1939 i resti del Reggimento fecero rientrarono in Italia dall'Albania, dopo le spoliazioni operate per la costituzione del 5\u00ba Reggimento di stanza a Tirana e presso il Deposito di stanza alla caserma \"La Marmora\" di Roma, il 2\u00ba Reggimento venne ricostruito con un cospicuo numero di Quadri e a fine ottobre venne riordinato sul II, IV, XVII Battaglione.\nDurante la seconda guerra mondiale il 2\u00ba Reggimento bersaglieri partecip\u00f2, a partire da novembre 1940 alle operazioni sul fronte greco-albanese dove fu sorpreso dall'armistizio l'8 settembre 1943 tra l'isola di Eubea ed il continente e venne sciolto a causa degli eventi bellici.\n2\u00ba Battaglione bersaglieri \"Governolo\".\nIl 24 maggio 1961 il IX Battaglione bersaglieri del 4\u00ba Reggimento fanteria corazzato della Divisione \"Legnano\" assunse il numerico di II Battaglione bersaglieri, che, equipaggiato con VTT M113 costituiva la componente meccanizzata del reggimento di appartenenza.\nA seguito della ristrutturazione dell'Esercito Italiano, che aboliva il livello reggimentale, il 29 ottobre 1975 il 4\u00ba Reggimento fanteria corazzato venne sciolto e i suoi battaglioni autonomi nell'ambito della brigata di appartenenza.\nIl II Battaglione bersaglieri, stanziato a Legnano in provincia di Milano assunse la denominazione di 2\u00ba Battaglione bersaglieri \"Governolo\" e inquadrato nella Brigata meccanizzata \"Legnano\", ereditando la bandiera di guerra e le tradizioni del 2\u00ba Reggimento bersaglieri.\nTra novembre e dicembre del 1980 i bersaglieri del 2\u00ba Battaglione \"Governolo\" furono tra i primi reparti dell'Esercito Italiano a prestare soccorso alle popolazioni dell'Irpinia colpite dal terremoto. Per l'opera prestata la bandiera del battaglione venne decorata di medaglia di bronzo al valore dell'esercito.\nNell'agosto 1982 il 2\u00ba Battaglione Bersaglieri Governolo al comando del tenente colonnello Bruno Tosetti dopo vari mesi di addestramento specifico nella caserma di Legnano, si imbarc\u00f2 a Brindisi e part\u00ec per Beirut in Libano, prendendo parte alla \"missione Libano 1\" con il contingente italiano denominato ITALCON \"Governolo\", in quanto il contingente italiano era imperniato sul 2\u00ba Battaglione bersaglieri \"Governolo\". Questo fu in assoluto il primo vero invio in forze di reparti militari italiani dopo il secondo conflitto mondiale; in 15 giorni il reparto di volontari di leva scort\u00f2 migliaia di palestinesi da Beirut a Damasco attraversando le linee israeliane che cingevano d'assedio la capitale del Libano impedendone di fatto la ritirata e continuando a bombardare i miliziani palestinesi e i militari siriani alleati. Il Contingente disponeva di due Compagnie fucilieri, di una Compagnia Comando e Servizi potenziata da vari organi logistici, da un plotone Carabinieri e da un plotone Genio Pionieri rinforzato da macchine di movimento terra. Delle due Compagnie Fucilieri, la 1\u00aa Compagnia, effettiva al \"Governolo\", era comandata dal Capitano Vincenzo Lops, la 2\u00aa Compagnia, proveniente dal 6\u00ba Battaglione bersaglieri \"Palestro\", al comando del Tenente Riccardo Marchi\u00f2, la Compagnia Comando, comandata dal Capitano Nicola Toma, il Plotone Genio dal Tenente Mario Rosati ed i Carabinieri dal Tenente Andrea Cerrato. L\u2019assegnazione della Compagnia del 6\u00b0 \"Palestro\", era dovuto al fatto che i Militari di Truppa erano di leva e, per questo, potevano partire quelli che avevano concluso il 2\u00b0 Ciclo di Addestramento e solo quelli che assicurassero ancora tre mesi di servizio prima di essere raggiunti dal Congedo. Pertanto delle tre Compagnie Fucilieri in organico al Battaglione erano escluse quella che inquadrava le reclute, non addestrate a sufficienza, e la Compagnia con gli anziani perch\u00e9 ormai prossimi al Congedo;\nIl 2\u00ba battaglione Bersaglieri Governolo terminata la \"missione Libano 1\" rientr\u00f2 ma fu rispedito dopo due settimane per la \"Missione Libano 2\" nel settembre 1982 con tutti i suoi effettivi di nuovo in Libano a Beirut in seguito ai massacri che miliziani libanesi filo israeliani perpetrarono sotto il comando di un maggiore dell'esercito Libanese di nome Addad nei campi profughi palestinesi di Sabra e Chatila. Nella Missione \"Libano 2\" il Contingente italiano era denominato solo \"ITALCON\" (Contingente Italiano) perch\u00e9 sin dall\u2019inizio della Missione ha sempre inquadrato tre Battaglioni, uno di Bersaglieri, uno di Paracadutisti e il Battaglione \"San Marco\" della Marina Militare. I Bersaglieri sono stati sempre presenti in Libano, dall'inizio fino al rientro definitivo in Patria di \"ITALCON\". Durante i primi 5 mesi della \"Missione Libano 2\"; oltre alle due gi\u00e0 citate Compagnie fucilieri, il 3 Novembre \u00e8 stato rinforzato dalla 3\u00aa Compagnia proveniente dal 10\u00ba Battaglione bersaglieri \"Bezzecca\", comandata dal Capitano Marco Rossi. Il rientro definitivo del 2\u00ba Battaglione avvenne nel marzo 1983, sostituito in Libano dal 10\u00ba Battaglione bersaglieri \"Bezzecca\" al comando del Tenente colonnello Corrado Nico.\nPer la partecipazione alla missione in Libano la bandiera di guerra del battaglione venne decorata con la Croce di cavaliere dell'Ordine Militare d'Italia.\nNel 2\u00ba Reggimento bersaglieri.\nNel 1992 con il ripristino del livello reggimentale sulla base del 2\u00ba Battaglione bersaglieri \"Governolo\" venne ricostituito il 2\u00ba Reggimento bersaglieri che incorpor\u00f2 il battaglione come unit\u00e0 operativa. Nel 1993, dal 30 giugno all'8 ottobre prese parte alla missione in Somalia guadagnando una medaglia d'argento al valore dell'esercito.\nIl 17 ottobre 1996, in seguito allo scioglimento della Brigata meccanizzata \"Legnano\", il 2\u00ba Reggimento bersaglieri pass\u00f2 alle dipendenze della Brigata meccanizzata \"Centauro\"; nel 2002 iniziato il processo di deattivazione della brigata \"Centauro\", non destinata a diventare una unit\u00e0 composta da personale professionale, in quest'ottica, il reggimento venne dapprima gemellato con il Reggimento artiglieria a cavallo \"Voloire\", dal quale prese i servizi, e quindi disciolto.\nLa bandiera del 2\u00ba reggimento bersaglieri \u00e8 custodita presso il Sacrario delle bandiere del Vittoriano di Roma."}
{"id": "4885878", "revid": "46291", "url": "https://it.wikipedia.org/wiki?curid=4885878", "title": "Dendrobium ruckeri", "text": "Dendrobium ruckeri \u00e8 una pianta della famiglia delle Orchidacee.\nDescrizione.\n\u00c8 una pianta di taglia variabile da piccola a media, epifita, con lo stelo lungo e sottile che tende a ramificarsi, con l'accrescimento diventa pendulo. Le foglie sono lineari lanceolate ad apice acuto. La fioritura avviene a fine inverno, inizio primavera ed \u00e8 caratterizzata da una o due brevi infiorescenze che aggettano dai nodi vicino all'apice e portano fiori profumati.\nDistribuzione e habitat.\nLa specie \u00e8 originaria dello stato indiano di Assam, dell'Himalaya orientale, del Myanmar e del Bangladesh, dove cresce ad altitudini tra 1300 e 1700 metri.\nColtivazione.\nQueste piante hanno bisogno di una posizione poco luminosa, temono la luce diretta del sole e di riposo invernale con ridotte inaffiature e nessuna concimazione, che dovranno essere riprese nel periodo vegetativo.."}
{"id": "4885879", "revid": "287204", "url": "https://it.wikipedia.org/wiki?curid=4885879", "title": "La sua bellezza", "text": "La sua bellezza \u00e8 un singolo del gruppo musicale italiano Mod\u00e0, il quinto estratto dal loro quinto album in studio \"Gioia\", pubblicato il 7 febbraio 2014.\nVideo musicale.\nIl video ufficiale del brano \u00e8 stato pubblicato il 13 febbraio 2014. Diretto da Gaetano Morbioli, \u00e8 stato girato al Museo Nicolis di Villafranca di Verona. Nel video, i membri della band sono dei meccanici in un'officina d'auto, ai quali viene consegnata una macchina da sistemare. La cliente \u00e8 una donna che cerca di sedurre gli operai mentre lavorano, venendo per\u00f2 rifiutata da ognuno di loro. Alla fine, quando il cantante Francesco Silvestre le consegna la ricevuta, lei innervosita la strappa e si avvicina a lui in modo sensuale. Questa volta il meccanico sembra cedere alle sue avances, ma dopo aver bendato la donna ne approfitta per prendere la sua auto e andarsene con il resto del gruppo, piantandola in asso."}
{"id": "4885899", "revid": "46291", "url": "https://it.wikipedia.org/wiki?curid=4885899", "title": "Dendrobium sanderae", "text": "Dendrobium sanderae \u00e8 una pianta della famiglia delle Orchidacee, endemica delle Filippine.\nDescrizione.\n\u00c8 una pianta di taglia variabile da media a grande, epifita, con lo stelo eretto e leggermente ispessito nella met\u00e0 inferiore, striato longitudinalmente e coperto con le guaine fogliari che presentano peli scuri. Le foglie possono essere fino a 40 e sono ovate o strettamente ovate, bilobate all'apice. Fiorisce a primavera con un racemo aggettante dell'apice del fusto, con da 2 a 4 fiori duraturi e di grandi dimensioni, fino a 10 centimetri .\nDistribuzione e habitat.\n\u00c8 una pianta originaria delle montagne dell'isola di Luzon (Filippine), dove cresce ad altitudini tra 1000 e 1650 metri, come epifita su tronchi di pino (\"Pinus insularis\").\nSull'isola di Mindanao \u00e8 diffusa la variet\u00e0 \"Dendrobium sanderae\" var. \"surigaense\" di minori dimensioni e con margini ondulati.\nColtivazione.\nQueste piante hanno bisogno di una posizione a mezz'ombra, temono la luce diretta del sole e di riposo invernale con ridotte inaffiature e nessuna concimazione, che dovranno essere riprese nel periodo vegetativo.."}
{"id": "4885902", "revid": "729019", "url": "https://it.wikipedia.org/wiki?curid=4885902", "title": "Rhodesian Light Infantry", "text": "Il 1st Battalion, The Rhodesian Light Infantry (\"1\u00ba Battaglione, fanteria leggera della Rhodesia\" in inglese), comunemente noto come Rhodesia Light Infantry (abbreviato in 1RLI o RLI), \u00e8 stato un battaglione di fanteria leggera della Rhodesia Meridionale prima e della autoproclamata Repubblica di Rhodesia poi, formato ufficialmente il 1\u00ba febbraio 1961.\nNato come reparto convenzionale, nel 1964 il battaglione cambi\u00f2 ruolo venendo ristrutturato come una forza di commando e per operazioni speciali, divenendo una delle principali unit\u00e0 di controguerriglia delle Rhodesian Security Forces: nel corso della guerra civile rhodesiana del 1964-1979, le unit\u00e0 del RLI compirono ripetute missioni ai danni dei movimenti indipendentisti africani dello ZANU e dello ZAPU, sia all'interno dei confini della Rhodesia che in attacchi preventivi contro i campi di addestramento dei guerriglieri situati oltre le frontiere con Mozambico e Zambia; gli uomini del RLI, organizzati in squadre di assalto elitrasportate o paracadutabili, fornivano la spina dorsale delle unit\u00e0 di reazione rapida rhodesiane, dispiegabili ovunque nel paese secondo la dottrina tattica della \"fireforce\" e agendo come elemento di sostegno e rinforzo per unit\u00e0 di forze speciali come i Selous Scout e il Rhodesian Special Air Service. Insieme al SAS, il RLI era l'unica unit\u00e0 delle forze armate rhodesiane composta solo da bianchi, e accettava tra i propri ranghi anche volontari provenienti da altri paesi; i membri del battaglione erano sovente indicati con i nomignoli di \"i Santi\" (\"The Saints\") o \"gli Incredibili\" (\"The Incredibles\").\nCon la fine del regime bianco della Rhodesia e la proclamazione dell'indipendenza del paese come Zimbabwe, il RLI venne sciolto il 31 ottobre 1980."}
{"id": "4885903", "revid": "15756", "url": "https://it.wikipedia.org/wiki?curid=4885903", "title": "Cripta degli Evangelisti", "text": "La cripta degli Evangelisti fa parte del complesso di chiese rupestri dei Sassi di Matera.\nDescrizione.\nSituata in periferia del'insediamento urbano presso Matera, all'interno di un podere detto \"la Vecchiara di Padrone\", la cripta degli Evangelisti \u00e8 una cappella a pianta rettangolare. Sui muri \u00e8 interamente ricoperta di pitture risalenti al XVII secolo ben fatti e in buone condizioni.\nSebbene l'uso cui \u00e8 destinato l'interno della struttura (deposito di paglia) non ci consenta una perfetta analisi della struttura stessa, tuttavia essa dispone di un ricco insieme di riquadri pittorici.\nSulla parete di sinistra si possono ammirare i ritratti di:\nSulla parete di fondo invece compaiono le figure di:\nSulla parete di sinistra possiamo osservare le figure di:\nSi legge la scritta \"MAR DE COSTANTINOPOLI\"\nLa parete d'ingresso invece rappresenta la scena dell'Annunciazione, mentre il sulla parete del soffitto sono rappresentati i quattro Evangelisti."}
{"id": "4885916", "revid": "1305772", "url": "https://it.wikipedia.org/wiki?curid=4885916", "title": "Noaide", "text": "Il noaide o noaidi o noajdde o n\u00e5ejttie o n\u014djjd o niojtte o noojd o nuojd \u00e8 lo sciamano presso il popolo dei Sami.\nQuesta figura rivest\u00ec un ruolo importante nella religione autoctona di questo popolo fino al XVIII secolo, ovvero fino alla conversione dei Sami al Cristianesimo.\nL'ultimo grande noaide fu un certo Dopar.\nStoria.\nLe prime fonti scritte riguardo alla religione tradizionale dei sami e quindi anche all'attivit\u00e0 dei noaide risalgono al XVIII secolo e si devono ai missionari norvegesi. Tra questi, figurava un certo Isaac Olsen.\nRuolo e funzioni di un noaide.\nIn un tradizionale villaggio sami, il noaide era normalmente colui che era preposta a risolvere i problemi di una singola persona o di un nucleo familiaree rappresentava una sorta di \"ponte\" tra il mondo dei vivi e quello dei morti o del soprannaturale. Esistevano tuttavia non solo noaide \"buoni (che venivano chiamati \"ipmilla\u0161\", ovvero \"uomo saggio (di Dio)\"), ma anche noaide considerati cattivi, chiamati \"boranoaidi\" e che potevano nuocere alle persone.\nIl ruolo di noaide poteva essere ricoperto sia da un uomo che da una donna (anche se le fonti riguardo a noaide femmine sono piuttosto scarse a causa di una forma di maschilismo nel considerare la donna in ruoli importanti della societ\u00e0). Tuttavia tale ruolo non era appannaggio di chiunque, bens\u00ec soltanto a persone considerate di particolare talento, che venivano appositamente scelte dagli spiriti soprannaturali.\nPrima di diventare noaide bisognava sottoporsi ad un duro allenamento.\nTra le principali funzioni del noaide vi era quella di guaritore: spettava a lui infatti \"recuperare\" l'anima di una persona malata, anima che - secondo le antiche concezione dei Sami - si era momentaneamente distaccata dal corpo per rifugiarsi nel regno dei morti. Poteva inoltre prevedere il futuro oppure indicare dove si trovava una mandria di renne.\nNell'esercizio delle sue funzioni spirituali, il noaide chiedeva aiuto a degli spirti tutelari zoomorfi chiamati \"(noaide)g\u00e1zzi\", ovvero \"compagno (del noaide)\", o \"noaiddesvuoig\u014ba\", ovvero \"spiriti del noaide\", nei quali poteva anche trasformarsi., facendo ricorso all'estasi e alla visioni. Tra questi, vi era un uccello chiamato \"noaideloddi\", un pesce chiamato \"noaideguolli\" e una renna chiamata \"noaidesarvvis\".\nLo sciamano sami si serviva inoltre di uno speciale tamburo chiamato in lingua locale \"goavddis\" e che era ricoperto in pelli sulle quali erano raffigurate figure mitologiche e altri esseri soprannaturali. Il tamburo veniva riempito dallo stesso noaide di anelli e di nove pezzi presi da una scopa considerata magica ed in seguito percosso da un martello in rame o da un corno: costituiva una sorta di \"mappa\" o \"bussola\" per addentrarsi nel mondo del soprannaturale.\nNel corso della sua opera di guaritore, il noaide recitava delle formule in lingue sconosciute, che il malato doveva ripetere.\nIl noaide poteva anche estrarre la saliva di un malato e metterla in una bottiglia, per poi darla ad un'altra persona, che sarebbe quindi morta.\nIl noaide soleva inoltre sacrificare ai seite renne e persino dei bambini."}
{"id": "4885917", "revid": "6923", "url": "https://it.wikipedia.org/wiki?curid=4885917", "title": "Alfa Romeo 4C Spider", "text": ""}
{"id": "4885919", "revid": "736476", "url": "https://it.wikipedia.org/wiki?curid=4885919", "title": "Noaidi", "text": ""}
{"id": "4885925", "revid": "46291", "url": "https://it.wikipedia.org/wiki?curid=4885925", "title": "Dendrobium tangerinum", "text": "Dendrobium tangerinum \u00e8 una pianta della famiglia delle Orchidacee.\nDescrizione.\n\u00c8 una pianta di taglia variabile da piccola a grande, che cresce su alberi (epifita) o su pareti rocciose coperte di muschio (litofita). Presenta uno stelo eretto, simile ad una canna, leggermente rigonfio alla base che porta, nella sua parte superiore, foglie coriacee, oblunghe. La fioritura pu\u00f2 avvenire in qualsiasi periodo dell'anno ed \u00e8 costituita da un racemo di grandi dimensioni, fino a 45\u00a0cm, che porta fino a 20 fiori duraturi, di circa 5 centimetri .\nDistribuzione e habitat.\nLa specie \u00e8 endemica della Nuova Guinea, dove cresce nelle foreste di pianura, oppure su pareti rocciose ad altitudini fino a 1250 metri\nColtivazione.\nQueste piante hanno bisogno di una posizione a mezz'ombra, temono la luce diretta del sole e di riposo invernale con ridotte inaffiature e nessuna concimazione, che dovranno essere riprese nel periodo vegetativo.."}
{"id": "4885927", "revid": "729019", "url": "https://it.wikipedia.org/wiki?curid=4885927", "title": "Battaglia di Balmaseda", "text": "La battaglia di Balmaseda si svolse il 5 novembre 1808, durante la ritirata del tenente generale Blake in Cantabria. Rinforzato dalla fanteria veterana della divisione del Nord (\"Division del Norte\") del generale La Romana, Blake affront\u00f2 all'improvviso i propri inseguitori al fine di salvare un distaccamento catturato, e sconfisse una divisione dell'esercito di Claude-Victor Perrin presso Balmaseda (Biscaglia).\nContesto storico.\nLa sconfitta francese affonda le radici nel precedente fallimento del tentativo di Fran\u00e7ois Joseph Lefebvre di distruggere l'esercito spagnolo nella battaglia di Pancorbo, nella quale Blake aveva respinto facilmente il prematuro assalto francese fuggendo con il proprio esercito intonso. Furono fatti altri errori nel corso dell'inseguimento francese, soprattutto quando Victor permise ai suoi corpi di sparpagliarsi alla ricerca del nemico che considerava gi\u00e0 sconfitto.\nForze in campo.\nIl maggior generale Eugene-Casimir Villatte comandava la 3\u00aa divisione del IV corpo di Lefebvre. Questa enorme unit\u00e0 comprendeva tre battaglioni di ognuno dei reggimenti 27\u00b0 (fanteria leggera), 63\u00b0, 94\u00b0 e 95\u00b0 (fanteria di linea), oltre a due batterie di artiglieria di fanteria.\nL'esercito della Galizia di Blake contava cinque divisioni di fanteria, un'avanguardia ed una riserva. Il generale Figueroa comandava la 1\u00aa divisione, Martinengo la 2\u00aa divisione (5100 uomini), Riquelme la 3\u00b0, Carbajal la 4\u00b0, La Romana la 5\u00b0 (5300), Mendizabal l'avanguardia e Mahy la riserva. Mille artiglieri governavano 38 cannoni, e 300 unit\u00e0 di cavalleria concludevano la formazione.\nBattaglia.\nVictor cerc\u00f2 di intrappolare la divisione asturiana di Acevedo, separatasi dall'esercito di Blake. Blake fu abile ad attirare i francesi in un'imboscata, ed il 5 novembre la divisione di Villatte, posta di fronte ad altre formazioni francesi, sub\u00ec un violento attacco. Questo assalto cacci\u00f2 i francesi da Balmaseda.\nNonostante i gravi errori dei loro comandanti, la ferrea disciplina dei soldati francesi gli permise di non soccombere. Villatte, rifiutando la resa, dispose i suoi uomini in quadrati riuscendo a rompere l'accerchiamento spagnolo. Nonostante tutto, gli spagnoli catturarono 300 uomini ed un cannone.\nDurante la ritirata francese, la divisione di Acevedo incroci\u00f2 il convoglio di Villatte e ne cattur\u00f2 buona parte. L'8 novembre Victor riconquist\u00f2 Balmaseda, uccidendo e ferendo 150 uomini e catturandone 600 della retroguardia di Blake.\nDopo aver saputo della battaglia, Napoleone Bonaparte, arrabbiato per il fatto che la Grande Armata aveva patito una sconfitta ad opera di \"un esercito di banditi capitanato da monaci\", rimprover\u00f2 severamente Victor per l'imprudenza. Victor si fece perdonare due settimane dopo quando sconfisse definitivamente Blake nella battaglia di Espinosa."}
{"id": "4885931", "revid": "287204", "url": "https://it.wikipedia.org/wiki?curid=4885931", "title": "Scottish Men's National League 2009-2010", "text": "La Scottish Men's National League 2009-10 \u00e8 stata la 41\u00aa edizione del massimo campionato scozzese di pallacanestro maschile e la 23\u00aa edizione del secondo livello dei campionati del Regno Unito.\nRegolamento.\nFormula.\nIl torneo si compone di sei formazioni, che si affrontano in un unico girone all'italiana con partite di andata e ritorno. Le squadre si incontreranno quattro volte.\nAlla fine della regular season la squadra prima classificata vince il campionato. Non sono previsti playoff.\nNon saranno previste retrocessioni."}
{"id": "4885934", "revid": "287204", "url": "https://it.wikipedia.org/wiki?curid=4885934", "title": "Ivo Heuberger", "text": "Carriera.\nIn carriera ha raggiunto in singolare la 102\u00aa posizione della classifica ATP, mentre in doppio ha raggiunto il 114\u00ba posto.\nIn Coppa Davis ha disputato un totale di 8 partite, ottenendo una vittoria e 7 sconfitte."}
{"id": "4885938", "revid": "951894", "url": "https://it.wikipedia.org/wiki?curid=4885938", "title": "Maria Isabella di Borbone-Parma", "text": ""}
{"id": "4885946", "revid": "481666", "url": "https://it.wikipedia.org/wiki?curid=4885946", "title": "Motion Picture Distributors and Sales Company", "text": ""}
{"id": "4885947", "revid": "46291", "url": "https://it.wikipedia.org/wiki?curid=4885947", "title": "Dendrobium uniflorum", "text": "Dendrobium uniflorum \u00e8 una pianta della famiglia delle Orchidacee.\nDescrizione.\n\u00c8 una pianta di taglia media, che cresce su alberi (epifita). Presenta uno stelo robusto, scanalato, spesso contrassegnato da strisce rosse, che porta molte foglie amplessicaule, di forma variabile tra ellittica ed oblungo-lanceolata, bilobate all'apice. La fioritura avviene in primavera, caratteristicamente con un unico fiore, aggettante dai nodi del fusto, duraturo di trama pesante e di colore bianco con sfumature che variano dal giallo al marrone nel labello..\nDistribuzione e habitat.\n\u00c8 una pianta originaria di Thailandia, Vietnam, parte peninsulare della Malaysia, Sumatra, Borneo, Sulawesi e le Filippine, in boschi sempreverdi di pianura o in foreste di montagna, da 300 a 1600 metri di altitudine.\nColtivazione.\nQueste piante hanno bisogno di una posizione alla luce diretta del sole senza riposo invernale, con un regime costante di acqua e fertilizzante."}
{"id": "4885952", "revid": "599013", "url": "https://it.wikipedia.org/wiki?curid=4885952", "title": "Dirk Dier", "text": "Carriera.\nIn carriera ha raggiunto in singolare la 118\u00aa posizione della classifica ATP, mentre in doppio ha raggiunto il 158\u00ba posto."}
{"id": "4885953", "revid": "287204", "url": "https://it.wikipedia.org/wiki?curid=4885953", "title": "Scottish Men's National League 2008-2009", "text": "La Scottish Men's National League 2008-09 \u00e8 stata la 40\u00aa edizione del massimo campionato scozzese di pallacanestro maschile e la 22\u00aa edizione del secondo livello dei campionati del Regno Unito.\nRegolamento.\nFormula.\nIl torneo si compone di sei formazioni, che si affrontano in un unico girone all'italiana con partite di andata e ritorno. Al termine degli incontri le formazioni si incontreranno nuovamente per una volta\nAlla fine della regular season la squadra prima classificata vince il campionato. Non sono previsti playoff.\nNon saranno previste retrocessioni."}
{"id": "4885954", "revid": "944090", "url": "https://it.wikipedia.org/wiki?curid=4885954", "title": "Gianfrancesco I Pico", "text": "Tra i suoi figli spicca il nome di Giovanni Pico della Mirandola, il celebre filosofo umanista e il pi\u00f9 illustre membro della casata dei Pico.\nBiografia.\nEra figlio di Giovanni I Pico, signore di Mirandola e Concordia, e di Caterina Bevilacqua, figlia di Guglielmo Bevilacqua di Verona.\nNato intorno al 1420, verso il 1441 spos\u00f2 la contessa Giulia Boiardo, figlia di Feltrino Boiardo di Scandiano.\nMorto il fratello Niccol\u00f2 nel 1448 e poi il padre nel 1451, il 28 dicembre 1451 \u00e8 registrato come signore della Mirandola e conte della Concordia insieme allo zio Francesco, il quale - si suppone - rinunci\u00f2 ai propri diritti sulla Mirandola nel 1456 dopo l'acquisto del castello di Scaldasole (dove mor\u00ec due anni dopo).\nNel maggio 1452 Gianfrancesc\u00f2 si rec\u00f2 a Ferrara per rendere omaggio all'imperatore Federico III, che contraccambi\u00f2 onorandolo della divisa di cavaliere. Ritorn\u00f2 poi a Ferrara nel 1457 e nel maggio 1459, quando Borso d'Este ospit\u00f2 papa Pio II che stava andando al concilio di Mantova per appellarsi ai sovrani d'Europa affinch\u00e9 smettessero di combattersi fra loro, ma si unissero in una crociata contro gli Ottomani, nemici della Cristianit\u00e0.\nNel 1460 fortific\u00f2 il castello di Mirandola, fino ad allora difeso solo da argini e fossi, cingendolo con mura di mattoni e con le fondamenta piantate nell'acqua, che includevano tutto il cosiddetto \"borgo bruciato\"; venne altres\u00ec iniziata la torre della Maddalena (completata poi dal primogenito Galeotto). In quello stesso anno fu autorizzato da papa Pio II ad erigere un convento di monache clarisse (completato nel 1479).\nNel gennaio 1462 accolse Tiberto Brandolini, che dopo aver abbandonato i veneziani stava per passare tra le fila dei nemici milanesi di Francesco Sforza. Nel giugno dello stesso anno, in disaccordo con la moglie, corse al soldo di Borso d'Este in aiuto di Sigismondo Pandolfo Malatesta, signore di Rimini, attaccato dalle truppe di Papa Pio II: il 14 luglio Gianfrancesco e Sigismondo, al comando di 800 cavalli e un buon numero di fanti, giunsero nelle Marche e diretti in Puglia ad aiutare Jacopo Piccinino. Giunti per\u00f2 al fiume Tronto, furono respinti dai soldati pontifici, dovendo riparare a Senigallia il 13 agosto. Lasciato un buon numero di soldati nella rocca di Senigallia, si diressero verso Mondolfo, dove furono attaccati dai nemici e persero 1500 uomini. Gianfrancesco fu catturato da Federico da Montefeltro, rimanendo suo prigioniero pochi mesi (il 9 novembre 1462 er\u00e0 gi\u00e0 a Mirandola, quando chiese a Lodovico, marchese di Mantova l'esenzione del dazio per venti armature acquistate a Brescia).\nIl 25 giugno 1464 accolse nel proprio castello il conte Jacopo Piccinino con il commissario del duca di Milano, provenienti da Bologna.\nNel 1465 fu nominato esecutore testamentario di Galasso Pio, signore di Carpi. Nel 1466 aiut\u00f2 il genero Pino III Ordelaffi (marito di Lucrezia Pico) a raccogliere soldati nel modenese e fu tra i comandanti dell'esercito di Niccol\u00f2 Soderini inviato a sostegno della Repubblica di Firenze. Il 28 aprile \u00e8 in vertenza con la camera ducale di Ferrara e a marzo fece eseguire a Mantova alcuni lavori in argento ad un certo Jsep Ebreo, per i quali domand\u00f2 al marchese di Mantova di togliere certi ostacoli per questa commissione. Il 15 giugno scrisse al Gonzaga che una torre di Mirandola era crollata fino alle fondamenta, distruggendo gran parte delle mura della fortezza. In questa epoca fece altres\u00ec iniziare l'edificazione del nuovo Palazzo della Ragione (attuale palazzo comunale), completato poi dalla moglie Giulia Boiardo nel 1468.\nL'8 novembre 1466 ricevette dal vescovo di Reggio Antonio Beltrando l'investitura del castello di San Martino Spino, a patto che pagasse - come da tradizione per l'epoca - il canone annuo corrispondente ad una spada militare da consegnare nel giorno di Natale.\nAlla sua morte, avvenuta l'11 o 12 febbraio 1467, nella famiglia Pico si scaten\u00f2 una lotta per la sovranit\u00e0 che dur\u00f2 circa un secolo. In base al testamento rogato nel febbraio 1467 presso il notaio Bortolomeo di Bergamo, il 2 aprile la vedova Giulia Boiardo assunse la tutela del figlio Giovanni.\nGianfrancesco venne sepolto nel \"Pantheon\" dei Pico della chiesa di San Francesco, in un sarcofago di marmo rosso di Verona commissionato dal nipote Giovanni Francesco II Pico della Mirandola, scolpito da artista anonimo in stile cinquecentesco, con cornici, fregi e mensole sorrette da capitelli e pilastrini. Sulla facciata frontale \u00e8 presente lo stemma dei Pico, sormontato da un grifone; nello scudo, sopra la scacchiera, \u00e8 presente l'aquila imperiale con ai lati due leoni rampanti. L'epitaffio recita:\nDiscendenza.\nGianfrancesco I spos\u00f2 Giulia Boiardo, figlia di Feltrino Boiardo, conte di Scandiano, e di Guiduccia da Correggio, figlia di Gherardo da Correggio, signore di Correggio. Dalla coppia nacquero i seguenti figli:\nGianfrancesco I, da una donna ignota, ebbe anche un figlio illegittimo:"}
{"id": "4885955", "revid": "729019", "url": "https://it.wikipedia.org/wiki?curid=4885955", "title": "Porta di Giaffa", "text": "La Porta di Giaffa (, \"Sha'ar Yaffo\") o Porta dell'Amico (\"Khalil\" in arabo, qui designa Hebron), o Porta della Torre di Davide \u00e8 un antico passaggio nelle fortificazioni della Citt\u00e0 Vecchia di Gerusalemme.\n\u00c8 la sola porta che si apre sul lato occidentale della cinta muraria ed \u00e8 di l\u00e0 che partivano le strade per Giaffa ed Hebron.\nProprio di fianco, nella zona pi\u00f9 alta della Citt\u00e0 Vecchia, si erge la cittadella (o Torre di Davide), che oggi ospita un museo e, non lontana dalla Porta, si trova anche la Concattedrale del Santissimo Nome di Ges\u00f9, chiesa principale del Patriarcato di Gerusalemme dei Latini.\nStoria.\nLa Porta venne inaugurata nel 1538 nell'ambito della ricostruzione delle mura della Citt\u00e0 Vecchia di Gerusalemme, voluta dal sultano Solimano il Magnifico.\nProprio nella Porta, dietro una grata in ferro sulla sinistra, vi sono due tombe. Si ritiene che si tratti delle tombe dei due architetti, ai quali Solimano commission\u00f2 la costruzione delle mura della Citt\u00e0 Vecchia. Secondo la leggenda, quando Solimano vide che gli architetti avevano lasciato il Monte Sion e la tomba di Davide all'esterno della cinta muraria, ordin\u00f2 di ucciderli. Comunque, in onore della loro impressionante impresa, le loro salme furono inumate nelle mura stesse, presso la Porta di Giaffa.\nNel 1898 gli ottomani tagliarono un'apertura nella cinta muraria a destra della Porta per consentire il passaggio al corteo ufficiale dell'Imperatore Guglielmo II.\nNel 1917 fu il turno del generale Edmund Allenby a fare il suo ingresso ufficiale in Gerusalemme, passando per la Porta di Giaffa.\nDal 1908 al 1917 la porta era sormontata da una \"torre dell'orologio\", successivamente smontata dagl'inglesi, come tutti i fabbricati che si trovavano davanti alle mura.\nDal 1948 al 1967 la Porta di Giaffa \u00e8 passata sotto controllo della Giordania, prima di essere occupata da Israele durante la guerra dei sei giorni; l'area fu successivamente oggetto di lavori.\nNel 2000 papa Giovanni Paolo II, durante la sua visita in Israele nell'occasione dell'Anno Santo, giunse nella Citt\u00e0 Vecchia passando per la Porta di Giaffa.\nArchitettura.\nCome le pietre utilizzate per il resto delle mura della Citt\u00e0 Vecchia, le pietre della porta di Giaffa sono grandi, tagliate in blocchi color sabbia. L'ingresso si trova a circa 6 metri di altezza ed il muro sale ancora di altri 6 metri.\nTorre di Davide / Cittadella.\nLa Torre di Davide (ebraico: \u05de\u05d2\u05d3\u05dc \u05d3\u05d5\u05d3, \"Migdal David\", in arabo: \u0628\u0631\u062c \u062f\u0627\u0648\u062f, \"Burj Daud\") \u00e8 un'antica cittadella situata presso l'entrata alla Citt\u00e0 Vecchia attraverso la Porta di Giaffa.\nCostruita per rinforzare un punto debole nelle difese della Citt\u00e0 Vecchia, la cittadella, che si vede oggi, fu costruita durante il II secolo a.C. ed in seguito fu distrutta e ricostruita dai conquistatori di Gerusalemme cristiani, musulmani, mammelucchi e ottomani. Essa contiene importanti vestigia archeologiche risalenti a 2700 anni a.C. ed \u00e8 un luogo popolare per gli eventi che hanno ivi luogo quali saloni d'artigianato, concerti e spettacoli di \"son et lumi\u00e8re\".\nChilometro zero d'Israele.\nAll'\u00e9poca romana, era stata eretta una colonna commemorativa sulla piazza che si trova di fronte alla Porta di Damasco, all'entrata nord della Citt\u00e0 Vecchia, che fungeva da punto zero per le misure di distanza dalla citt\u00e0, come mostra la carta di Madaba. La colonna fu demolita dopo l'epoca bizantina, ma gli Arabi continuarono chiamare la Porta di Damasco con il nome: \"La porta della vittoria\". Nel XX secolo la stessa funzione \u00e8 stata attribuita alla piazza che sta di fronte alla Porta di Giaffa, ma ad oggi non vi \u00e8 alcuna indicazione palese di questo punto.\nIl Padiglione Bezalel.\nIl Padiglione Bezalel era una struttura in legno stagnato, con una copertura dentellata ed una torre. Venne eretto fuori le mura nel 1912 con la funzione di laboratorio e di spazio espositivo per l'Accademia di belle arti Bezalel. Il padiglione venne concepito specificatamente per i turisti e per coloro che transitavano sul percorso della Citt\u00e0 Vecchia. Fu demolito sei anni dopo la sua costruzione.\nTorre dell'Orologio.\nNel 1907 gli abitanti di Gerusalemme hanno un orologio sulla sommit\u00e0 della Porta di Giaffa. Nel 1908 una torre con orologio fu eretta sulla Porta per essere utilizzata nel quartiere degli affari. Era una delle centinaia di orologi costruiti in tutto l'Impero ottomano in omaggio al sultano Abdul Hamid II per commemorare i suoi 25 anni di regno. Tale realizzazione cost\u00f2 circa ventimila franchi. Tenuto conto delle difficolt\u00e0 di reperire tale somma, la torre venne costruita in realt\u00e0 cinque anni dopo, per il trentennio di sultanato di Hamid II.\nFu costruita in pietra calcarea tagliata, reperita nella vicina cava di Zedekiah. Era alta 13 piedi ed era sormontata da quattro orologi. I lati occidentale e orientale segnavano l'ora ufficiale, mentre gli altri due quella locale. Sopra gli orologi una mezzaluna con stella simboleggiava il dominio ottomano.\nLa torre rimase intatta solo per un decennio: fu infatti abbattuta dagl'Inglesi, per motivi estetici, allorch\u00e9 essi occuparono Gerusalemme nel 1922.\nSette torri furono erette: a Safad, Acri, Haifa, Nazaret, Nablus e Gerusalemme. Il fatto che la Porta di Giaffa sia stata a quel tempo scelta per ospitare la torre dell'orologio indica la sua grande importanza nell'epoca, superiore a quella della Damasco.\nSebil Turco-ottomano.\nAll'ingresso della porta, in prossimit\u00e0 del \"Pavillon Bezalel\", il sultano fece erigere un \"sebil\" (fontana)."}
{"id": "4885963", "revid": "106456", "url": "https://it.wikipedia.org/wiki?curid=4885963", "title": "Porta di Jaffa", "text": ""}
{"id": "4885964", "revid": "1573940", "url": "https://it.wikipedia.org/wiki?curid=4885964", "title": "Parioxys", "text": "Parioxys \u00e8 un genere di anfibi estinti appartenente ai temnospondili. Visse nel Permiano inferiore (circa 295 milioni di anni fa) e i suoi resti fossili sono stati ritrovati in Nordamerica (Texas).\nDescrizione.\nQuesto animale non doveva superare la lunghezza di un metro, e il suo aspetto doveva richiamare quello del suo stretto parente \"Eryops\". Al contrario di quest'ultimo, tuttavia, \"Parioxys \"possedeva una corporatura meno massiccia. Le orbite, inoltre, erano pi\u00f9 grandi. Questo animale possedeva intercentri vertebrali di forma cilindrica, due paia di costole sacrali e zampe allungate, caratteristiche che fanno supporre uno stile di vita pi\u00f9 legato alla terraferma rispetto a \"Eryops\". \nTassonomia.\nLa specie tipo Parioxys ferricolus venne descritta per la prima volta nel 1878 da Edward Drinker Cope, sulla base di resti fossili rinvenuti nella Contea di Baylor, in Texas. Un'altra specie, P. bolli, venne descritta da Robert L. Carroll nel 1964. Inizialmente venne considerato uno stretto parente di \"Eryops\", ma successivamente venne attribuito ai trematopidi, una famiglia di anfibi permo-carboniferi dalle abitudini terrestri e dalle curiose aperture nasali. Solo in seguito, nel 1955, \"Parioxys \"venne posto in una famiglia a s\u00e9 stante (Parioxyidae); attualmente \"Parioxys \"\u00e8 considerato pi\u00f9 strettamente imparentato con \"Eryops \"che con i trematopidi, ed \u00e8 posto all'interno del gruppo degli eriopoidi (Polley e Reisz, 2011)."}
{"id": "4885967", "revid": "729019", "url": "https://it.wikipedia.org/wiki?curid=4885967", "title": "Stazione di Palagonia", "text": "La stazione di Palagonia era una stazione della ferrovia Catania-Caltagirone-Gela posta a 18 km dal centro abitato ma sita nel territorio comunale di Lentini. Dal 2013 \u00e8 stata declassata a Posto di blocco intermedio.\nStoria.\nLa stazione costruita dalla Societ\u00e0 per le Strade Ferrate della Sicilia nel primo tratto della linea per Caltagirone, da Valsavoja a Scordia, venne aperta il 20 novembre del 1889 ed ebbe come nome originario \"Stazione di Leone\" (l'intera linea fu inaugurata il 31 ottobre 1892). La stazione era costituita da un semplice raddoppio di binario, per permettere incroci e precedenze, e da un binario tronco affiancato ad ovest per carri merci e ricovero con magazzino merci e piano caricatore. Essendo la linea divenuta, dalla fine degli anni trenta, a Dirigenza unica, fu presenziata da Assuntore fino all'attivazione della dirigenza centrale operativa; dopo l'attivazione divenne impresenziata ed esercita a DCO in telecomando.\nLa stazione venne costruita sul lato ovest del Lago di Lentini, in un'area pianeggiante coltivata ad aranceti. La sua importanza fu sempre legata alle esigenze di movimento con un piccolo movimento di merci ma fu sempre fermata per i treni con un movimento pendolare di coltivatori ed operai. La stazione ha perduta ogni importanza a partire dagli anni settanta e i treni non vi hanno pi\u00f9 fatta fermata se non per esigenze di servizio.\nStrutture ed impianti.\nLa stazione di consiste di un fabbricato ad un livello, posto ad ovest del fascio binari; adiacente vi \u00e8 un'appendice ad un livello per servizi e un magazzino merci. Tutti i fabbricati sono chiusi in seguito alla dismissione.\nIl fascio binari comprendeva il primo binario, di transito e il secondo binario tra cui \u00e8 interposto uno stretto marciapiedi per servizio viaggiatori; il binario merci \u00e8 tronco e posto a sud-ovest. \u00c8 fornito di piano caricatore e magazzino merci. La stazione non ha pensilina n\u00e9 sottopassaggio. \nA partire dagli anni ottanta la stazione ha ricevuto un Apparato centrale elettrico a itinerari per il comando degli scambi e degli enti di stazione in seguito all'attivazione del Comando Centralizzato del Traffico. Il 15 dicembre del 2013 \u00e8 stato eliminato il II binario e con disposizione apposita la stazione \u00e8 stata soppressa e trasformata in posto di blocco intermedio."}
{"id": "4885969", "revid": "1516087", "url": "https://it.wikipedia.org/wiki?curid=4885969", "title": "Albert Fr\u00e8re", "text": "Biografia.\nFr\u00e8re nasce in Belgio da un mercante di chiodi, che aiut\u00f2 nella sua attivit\u00e0 sin da quando era ragazzo. Rimasto orfano all'et\u00e0 di diciassette anni, Fr\u00e8re ha dovuto abbandonare la scuola e gestire l'attivit\u00e0 di famiglia per conto proprio. All'et\u00e0 di 30 anni, ha iniziato a investire in fabbriche di acciaio belghe, entro la fine degli anni Settanta ha praticamente il controllo dell'intero settore dell'acciaio nella regione di Charleroi. Avendo previsto la crisi siderurgica venuta alla fine degli anni Settanta vende le sue imprese allo Stato belga dopo la fusione con l'impresa siderurgica Cockerill concorrente per creare la Cockerill-Sambre.\nFr\u00e8re ha utilizzato i proventi di questa vendita per costruire un impero finanziario intorno alla holding svizzera Pargesa che ha fondato con l'investitore canadese Paul Desmarais. Pargesa ha assunto la holding belga Groupe Bruxelles Lambert nel 1982 e nel corso dell'anno ha aggiunto partecipazioni significative in societ\u00e0 belghe come Petrofina, Royale Belge Assurances, Compagnie Luxembourgoise de T\u00e9l\u00e9diffusion e Tractebel. Ha promosso il consolidamento internazionale dei settori in cui \u00e8 stato coinvolto, vendendo Banque Bruxelles Lambert a ING Group, Royale Belge ad AXA, Tractebel a Suez, Petrofina a Total SA, e RTL a Bertelsmann.\nFr\u00e8re \u00e8 sposato e ha tre figli. Nel 2002, ha ricevuto il titolo di barone dal re del Belgio Alberto II. \u00c8 co-proprietario, insieme a Bernard Arnault, di LVMH e della cantina Ch\u00e2teau Cheval Blanc nei pressi di Bordeaux."}
{"id": "4885970", "revid": "1543377", "url": "https://it.wikipedia.org/wiki?curid=4885970", "title": "Ocre (Leonessa)", "text": "Ocre \u00e8 una piccola frazione del comune di Leonessa in provincia di Rieti.\nComprende circa 50\u00a0km quadrati dell'altopiano leonessando ed \u00e8 a 974\u00a0m di altitudine.\n\u00c8 circondato da vari monti dell'Appennino tra cui spiccano il monte Terminillo, monte di Cambio e monte Corno.\nOcre nel corso degli ultimi decenni ha subito un forte spopolamento.\nVi ha sede il \"Museo della nostra Terra\" inaugurato nel 1994 dall'Associazione Pro-Ocre.\nDal punto di vista storico-artistico si nota la presenza di due chiese e la pi\u00f9 antica \u00e8 dedicata a S. Paolo. \nFu eretta nel 1364 per volont\u00e0 di Lallo di Nicola Scannolini. L'abside \u00e8 decorata con affreschi del 1605. Ora \u00e8 cimiteriale\nFa parte del Sesto Leonessano di Torre"}
{"id": "4885972", "revid": "46291", "url": "https://it.wikipedia.org/wiki?curid=4885972", "title": "Dendrobium victoriae-reginae", "text": "L'orchidea della Regina Vittoria (Dendrobium victoriae-reginae ) \u00e8 una pianta della famiglia delle Orchidacee, endemica delle Filippine.\nDescrizione.\n\u00c8 una pianta di taglia grande che cresce come epifita su alberi ricoperti di muschio, in cui affonda le proprie radici. Presenta steli ramificati alla base, rigonfi in corrispondenza dei nodi e avvolti dalle guaine fogliari. Le foglie possono essere fino a 12 e si presentano oblunghe o lanceolate, acuminate all'apice e di caratteristica trama cartacea. La fioritura pu\u00f2 avvenire in qualsiasi periodo dell'anno, ma prevalentemente in maggio-giugno ed \u00e8 costituita da un breve racemo che aggetta dai nodi rimasti senza foglie, recante da uno a tre fiori di dimensioni superiori ai 2,5 centimetri .\nDistribuzione e habitat.\n\u00c8 una pianta originaria delle isole Filippine, dove cresce in fitte foreste di querce, rododendri e azalee, con alberi ricoperti di muschio, in ombra profonda, e zone ventilate ad un'altitudine di 1300-2700 metri.\nColtivazione.\nQueste piante hanno bisogno di una posizione all'ombra, temono la luce diretta del sole, gradiscono le temperature non troppo alte e sono meglio coltivate su panieri sospesi, con concimazioni e irrigazioni durante tutto l'anno."}
{"id": "4885973", "revid": "287204", "url": "https://it.wikipedia.org/wiki?curid=4885973", "title": "Bireme", "text": "Una bireme \u00e8 un tipo di imbarcazione a vela e a remi, diffusa principalmente nell'et\u00e0 classica: si trattava di un'imbarcazione, prevalentemente destinata a usi militari, con la particolarit\u00e0 di avere una doppia fila di remi su ogni fiancata, da cui deriva il nome.\nDescrizione.\nLa bireme era un'imbarcazione a scafo sottile e snello, generalmente lungo circa 50 metri, e dotata di un unico albero a vela singola e rettangolare; ogni fiancata aveva due file di remi (in totale 50, 25 per lato), manovrati da rematori che sedevano tutti sullo stesso ponte.\nLa bireme era una diretta evoluzione della pentecontera, nave dotata di un'unica fila di rematori per fiancata, e a sua volta evolvette poi nella trireme, dove le file di rematori erano tre per lato. Probabilmente inventata dai Fenici e raffigurata per la prima volta su alcuni bassorilievi assiri dell'VIII secolo a.C., la bireme fu utilizzata come unit\u00e0 militare fino alla fine dell'et\u00e0 romana e nel corso della prima et\u00e0 bizantina; dalla bireme evolvettero poi altri tipi di imbarcazioni usati nel periodo medioevale, come il dromone e la galea."}
{"id": "4885977", "revid": "184755", "url": "https://it.wikipedia.org/wiki?curid=4885977", "title": "Anaunico", "text": ""}
{"id": "4885985", "revid": "643662", "url": "https://it.wikipedia.org/wiki?curid=4885985", "title": "Alhaji Momodo Nije", "text": ""}
{"id": "4885989", "revid": "46291", "url": "https://it.wikipedia.org/wiki?curid=4885989", "title": "Dendrobium sanguinolentum", "text": "Dendrobium sanguinolentum \u00e8 una pianta della famiglia delle Orchidacee originaria del Sud-Est Asiatico.\nDescrizione.\n\u00c8 una pianta di taglia grande che cresce sugli alberi della foresta tropicale (epifita), con steli spessi, pendenti di color porpora che portano molte foglie sempreverdi, di colore rosso o viola quando giovani, con gauine fogliari di colore viola. La fioritura avviene in estate o autunno con un racemo corto (pochi centimetri) portanti da 2 a 6 fiori cerosi, duraturi, di grandezza non superiore a 3\u00a0cm.\nDistribuzione e habitat.\n\u00c8 una pianta originaria del Borneo, di Sumatra, di Malaysia e Thailandia, (incerta la presenza anche nelle Filippine), dove cresce in foreste di pianura e di collina dal livello del mare fino a 600, massimo 900 metri di quota..\nColtivazione.\nQueste piante hanno bisogno di una posizione a mezz'ombra e necessitano di un periodo di riposo invernale di uno o due mesi durante il quale diminuire l'irrigazione e sospendere la concimazione, che verranno riprese a pieno regime a primavera."}
{"id": "4885990", "revid": "287204", "url": "https://it.wikipedia.org/wiki?curid=4885990", "title": "Gloria Holden", "text": "Biografia.\nNata in Inghilterra, Gloria Holden si trasfer\u00ec con la famiglia negli Stati Uniti quando era ancora bambina. Frequent\u00f2 le scuole a Wayne (Pennsylvania) e pi\u00f9 tardi studi\u00f2 recitazione all'American Academy of Dramatic Arts di New York.\nIntrapresa la carriera teatrale, inizi\u00f2 a interpretare piccoli ruoli in lavori quali \"The Royal Family\", nel quale recit\u00f2 poche battute nella parte di un'infermiera, \"Children of Darkness\", in cui fu la sostituta della protagonista Mary Ellis, e \"The Ferguson Family\". Il debutto a Broadway risale al giugno 1931 nella pi\u00e8ce \"As Husbands Go\" presso il John Golden Theatre, cui segu\u00ec un altro ruolo importante in \"Manhattan Melody\" di Lawrence Hazard, in scena nell'agosto 1932 al Longacre Theatre, fino a una parte da protagonista in \"Survivor\" di D.L. James.\nDopo alcuni anni di carriera sul palcoscenico, fece il suo esordio sul grande schermo nel 1936, ottenendo la parte di Joan Carstairs nella commedia \"Gelosia\", in cui recit\u00f2 accanto a Clark Gable, Jean Harlow e Myrna Loy. Subito dopo interpret\u00f2 il ruolo per il quale \u00e8 oggi maggiormente ricordata, quello della contessa Marya Zeleska nell'horror \"La figlia di Dracula\" (1936), prodotto dalla Universal Pictures, casa cinematografica specializzatasi durante gli anni trenta in pellicole dell'orrore. Adattamento di \"Dracula's Guest\", un racconto di Bram Stoker, il film diede alla Holden l'opportunit\u00e0 di essere protagonista femminile assoluta nel ruolo della languida figlia di Dracula, in una storia affascinante e non priva di sfumature ambigue per via dell'influenza ipnotica e del potere seduttivo esercitati dalla contessa sulle coprotagoniste femminili (interpretate da Marguerite Churchill e Nan Grey).\nDopo questo exploit, ottenne un altro ruolo importante, quello di Alexandrine Zola, moglie del celebre scrittore francese, nel film biografico \"Emilio Zola\" (1937), in cui recit\u00f2 accanto a Paul Muni e che rappresent\u00f2 l'apice della carriera cinematografica dell'attrice. Nello stesso anno interpret\u00f2 il ruolo di Marian Morgan in \"The Man Without a Country\", che ottenne una candidatura al premio Oscar al miglior cortometraggio. Nel 1939 apparve nel ruolo di Madame Rapport in un'altra pellicola dell'orrore, \"Miracles for Sale\", che fu l'ultimo film diretto da Tod Browning, uno dei maestri dell'horror. Nel 1940 interpret\u00f2 il ruolo di Julie La Verne in una versione radiofonica di \"Show Boat\", adattamento dell'omonima pellicola del 1936, nell'ambito dell'antologia \"Lux Radio Theatre\".\nLa sua carriera cinematografica prosegu\u00ec con ruoli sempre pi\u00f9 di secondo piano, pur in pellicole ad alto budget come \"Arditi dell'aria\" (1938), in cui lavor\u00f2 nuovamente con Clark Gable e Myrna Loy, il western \"Gli avventurieri\" (1939), al fianco di Errol Flynn e Olivia de Havilland, l'avventura in costume \"I vendicatori\" (1941), accanto a Douglas Fairbanks Jr.. Ma durante gli anni quaranta le sue apparizioni furono limitate prevalentemente a B movie, tranne in sporadiche occasioni, come la commedia \"I trafficanti\" (1947), in cui ritrov\u00f2 Clark Gable, con cui aveva gi\u00e0 lavorato in precedenza.\nApparsa in alcune serie televisive antologiche all'inizio degli anni cinquanta, la Holden non ebbe miglior fortuna sul piccolo schermo. Lavor\u00f2 ancora in diversi film di successo come le commedie \"Il capitalista\" (1952), \"La sposa sognata\" (1953) e \"La tentazione del signor Smith\" (1958), oltre a interpretare il ruolo di Mrs. Duchin nel dramma \"Incantesimo\" (1956), biografia del pianista Eddie Duchin (impersonato da Tyrone Power). La sua carriera si chiuse con una breve apparizione non accreditata nella commedia \"La signora mia zia\" (1958), interpretata da Rosalind Russell.\nVita privata.\nDopo il primo matrimonio con Harry Dawson Reynolds, la Holden si rispos\u00f2 nel 1944 con William Hoyt, da cui nello stesso anno ebbe un figlio, Christopher (che morir\u00e0 prematuramente nel 1970).\nIl matrimonio con Hoyt dur\u00f2 fino alla morte dell'attrice, avvenuta il 22 marzo 1991, all'et\u00e0 di 87 anni, per un attacco cardiaco. "}
{"id": "4885991", "revid": "729019", "url": "https://it.wikipedia.org/wiki?curid=4885991", "title": "Battaglia di San Marcial", "text": "Con la battaglia di San Marcial del 31 agosto 1813, l'esercito di Galizia spagnolo guidato da Manuel Freire respinse l'ultima grande offensiva portata dal maresciallo di Francia Nicolas Jean-de-Dieu Soult contro l'esercito alleato del marchese di Wellington.\nContesto storico.\nWellington aveva raggiunto San Sebasti\u00e1n dopo la battaglia di Vitoria, assediandola nel luglio del 1813 nel tentativo di ridurre le fortezze costiere durante la ritirata francese verso est e curare i propri feriti di Vitoria. San Sebasti\u00e1n e Pamplona stavano ai fianchi di Wellington, controllando le vie d'accesso al confine francese, e dovevano essere conquistate prima di proseguire le operazioni in territorio francese. Sembra che Wellington abbia sottovalutato le risorse e la determinazione della guarnigione francese ed il suo talentuoso comandante, il generale di brigata Louis Rey. Gli attacchi britannici subirono contrattacchi sanguinosi, arrivando a perdere 600 uomini nell'assalto del 26 luglio. Prima che Wellington potesse organizzare un nuovo attacco, giunse la notizia che Soult aveva riorganizzato l'esercito francese e che era ricomparso ad est, settimane in anticipo rispetto a quanto ipotizzato da Wellington. Gli alleati interruppero l'assedio per affrontarlo.\nMentre Wellington affrontava Soult nella battaglia dei Pirenei, il tenente generale Graham continuava l'assedio. Una fila di piccole fortezze furono istituite per difendersi dall'arrivo di Soult, mentre un potente cordone occup\u00f2 le rive del Bidasoa. Oltre alle divisioni anglo-portoghesi di Vera, Lesaca e Irun, questa linea comprendeva la 3\u00aa, 5\u00aa e 7\u00aa divisione spagnola poste sul monte di San Marcial, oltre a due brigate della 4\u00aa divisione in riserva (formando il quarto esercito spagnolo di Freire, o esercito di Galizia). Dopo quattro settimane di attesa, Soult stava preparando un'ultima spinta verso San Sebasti\u00e1n, concentrando tutte le sue nove divisioni ad Ainhoue per assaltare San Marcial. N\u00e9 i francesi n\u00e9 gli spagnoli erano motivati; i francesi erano demoralizzati dalle recenti ritirate, mentre gli irregolari di Freire, non riconosciuti dal commissariato spagnolo, non avevano razioni da giorni. Dietro a loro, l'esercito alleato era bloccato in una sanguinosa lotta per San Sebasti\u00e1n che avrebbe causato 2376 morti e feriti solo il 31 agosto.\nBattaglia.\nNella nebbia mattutina del 31 agosto, sette divisioni francesi strisciarono verso la Bidassoa, guadando il fiume grazie alla copertura del fuoco dei cannoni. Le posizioni alleate di Vera e Irun furono prese di sorpresa e sconfitte, ma non prima di aver allertato Freire, il quale guid\u00f2 i propri uomini sulle colline. Le colonne imperiali persero coesione quando salirono lungo il difficile terreno, raggiungendo Freire in una massa confusa. Gli spagnoli li accolsero con raffiche e, avanzando con le baionette inastate, respinsero gli uomini di Soult dalla collina.\nSoult radun\u00f2 le unit\u00e0 sconfitte verso mezzogiorno, e un\u00ec altre truppe fresche per portare un secondo assalto, ma la linea di baionette spagnole resistette. Incapace di bloccare la ritirata dei suoi uomini decisi ad oltrepassare il fiume, Soult ordin\u00f2 una ritirata verso Irun annullando l'offensiva senza aver incontrato neanche una sola giubba rossa. Nell'ultima parte della battaglia Freire chiese rinforzi ai britannici, ma Wellington rispose: \"Avendo gi\u00e0 vinto la battaglia, dovresti tenere per i tuoi soli uomini l'onore della vittoria\". San Sebasti\u00e1n cadde quello stesso giorno dopo una violenta battaglia, e Soult si ritir\u00f2 in territorio francese.\nCombattimento di Vera.\nNel pomeriggio un violento temporale colp\u00ec l'area. In quel momento la retroguardia del maggior generale Bertrand Clauzel aveva raggiunto i guadi sul Bidassoa, coperti da due metri d'acqua. Il comandante della retroguardia, il generale di divisione Edm\u00e9-Martin Vandermaesen, port\u00f2 10\u00a0000 uomini a monte fino a Vera (Bera). Il ponte da 45 metri di Vera permetteva il passaggio di una colonna larga solo tre o quattro uomini, ma era l'unica possibile linea di fuga. Una compagnia di 70 giacche verdi britanniche del 95\u00ba reggimento armate di fucili e guidate dal capitano Daniel Cadoux controllava il villaggio con due sentinelle poste presso il ponte. Alle 2:00 del mattino del 1\u00ba settembre i francesi riuscirono ad attraversare il ponte, ma non andarono oltre. Nella fitta pioggia i moschetti francesi non facevano fuoco, cos\u00ec dovettero utilizzare le baionette. Nel frattempo i fucilieri britannici erano al sicuro con polvere da sparo asciutta stipata in edifici con feritoie. I francesi tentarono pi\u00f9 volte di conquistare questi edifici, ma furono falciati da continue raffiche.\nCadoux chiese aiuto ad una brigata della divisione leggera accampata ad un chilometro e mezzo di distanza. Incredibilmente, il maggior generale John Byne Skerret si rifiut\u00f2 di avallare la richiesta, preferendo ordinare a Cadoux la ritirata. Il capitano non lo ascolt\u00f2 e mantenne la posizione nonostante i ripetuti attacchi francesi. Skerret ripet\u00e9 l'ordine di ritirata. Cadoux, che aveva perso solo le due sentinelle, si prepar\u00f2 ad ubbidire. Era ormai l'alba, la pioggia era cessata e la polvere da sparo francese si era asciugata. Quando le giacche verdi abbandonarono gli edifici i francesi aprirono il fuoco. Cadoux e 16 dei suoi uomini furono uccisi, e molti furono i feriti. Abbandonando l'artiglieria, i francesi attraversarono il terreno ormai indifeso. Vandermaesen fu tra i morti.\nConseguenze.\nLa battaglia segn\u00f2 la fine del formidabile esercito di Soult: \"stanca della guerra e scoraggiata, la divisione di Soult aveva perso il cuore e, con poche eccezioni, non combatterono pi\u00f9 con le solite capacit\u00e0 e zelo\". L'operato spagnolo a San Marcial, assieme a quello della divisione di Jos\u00e9 Zayas nella battaglia di Albuera ed a quello dell'esercito di Francisco Casta\u00f1os nella battaglia di Bail\u00e9n, fu tra i migliori dell'intera guerra d'indipendenza spagnola. Lo scontro successivo fu la battaglia del Bidassoa del 7 ottobre."}
{"id": "4885998", "revid": "6923", "url": "https://it.wikipedia.org/wiki?curid=4885998", "title": "Manchester City Football Club 1999-2000", "text": "Stagione.\nNella stagione 1999-2000 il Manchester City ha partecipato alla First Division, seconda divisione del campionato inglese. Giunse 2\u00b0 venendo quindi promosso in Premier League dopo 5 anni di assenza e appena un anno dopo la retrocessione in terza divisione, all'epoca denominata second Division. Nella FA Cup e nella Football League Cup venne eliminato rispettivamente al 4\u00ba e 2\u00ba turno.\nTeam kit.\nLo sponsor tecnico fu Le Coq Sportif mentre il main sponsor fu Eidos."}
{"id": "4886011", "revid": "1543377", "url": "https://it.wikipedia.org/wiki?curid=4886011", "title": "Battaglia di Troina", "text": "La battaglia di Troina \u00e8 stato un scontro bellico della seconda guerra mondiale avvenuto durante la liberazione della Sicilia nell'agosto 1943, nel territorio di Troina, pi\u00f9 precisamente sui monti Nebrodi, e che vide contrapposte le forze militari italo-tedesche e quelle della 7\u00aa Armata statunitense.\nGli eventi.\nNell'agosto del 1943, dopo che gli Alleati erano sbarcati in Sicilia, inizi\u00f2 una lenta avanzata per liberare il resto dell'isola, durante la quale il territorio di Troina divenne il campo di una dura battaglia che dal 1\u00ba al 6 di agosto vide impegnati i soldati alleati, che avanzano verso Messina, ostacolati dalla resistenza dei soldati italiani e tedeschi arroccati in paese.\nLa 15\u00aa Divisione Panzergrenadier del generale Rodt che, dopo aver perso Nicosia e Leonforte, dal 19 luglio si era ritirata sulla cima della montagna insieme alla 28\u00aa Divisione fanteria \"Aosta\" e all'artiglieria della 26\u00aa Divisione fanteria \"Assietta\".\nIl 31 luglio i tedeschi respinsero un primo attacco del 39\u00ba Reggimento di fanteria della 9\u00aa Divisione di fanteria statunitense temporaneamente aggregato alla 1\u00aa Divisione.\nDal giorno successivo, le forze dell'Asse furono poste sotto un attacco senza tregua dalle forze statunitensi del generale Allen, coperti da nove battaglioni di artiglieria e con il supporto aereo dei bombardieri. Mentre la 1\u00aa Divisione combatteva per il possesso di Troina, la 3\u00aa Divisione di fanteria del generale Truscott incontr\u00f2 resistenza a San Fratello, all'estremit\u00e0 settentrionale della \"Linea dell'Etna\". L\u00ec la 29\u00aa Division Panzergrenadier insieme con la 26\u00aa Divisione di fanteria \"Assietta\", cui era stata assegnata la parte pi\u00f9 esposta della linea, si erano trincerate su un crinale che dominava la strada costiera.\nDopo aver resistito per 5 giorni ed aver lanciato circa venticinque contrattacchi, i tedeschi evacuarono la citt\u00e0 nella notte tra il 5 e 6 agosto, ritirandosi verso Messina.\nI giorni dello scontro furono cruenti e nefasti per la popolazione, che sub\u00ec 116 vittime, e per l'abitato, in gran parte ridotto a macerie. A memoria dello scontro, si hanno anche gli scatti del celebre fotografo Robert Capa, dai quali fu tratta una delle sue foto pi\u00f9 famose, quella di un uomo con in braccio una bambina rimasta ferita nei bombardamenti.\nLa popolazione ricevette la medaglia d'oro al valor civile in quanto \"Avamposto di notevole importanza strategica sulla 'linea dell'Etna', occupato dalle forze dell'Asse al fine di arrestare l'avanzata delle truppe anglo-americane verso il continente, si trov\u00f2 al centro di violenti combattimenti, subendo devastanti bombardamenti alleati che provocarono centinaia di vittime civili e la totale distruzione dell'abitato\"."}
{"id": "4886018", "revid": "287204", "url": "https://it.wikipedia.org/wiki?curid=4886018", "title": "Andr\u00e9 Meyer", "text": "Biografia.\nAndr\u00e9 Meyer nacque a Parigi in una famiglia ebraica di modesta condizione. Da ragazzo inizi\u00f2 ad interessarsi al mercato azionario e all'et\u00e0 di diciassette anni abbandon\u00f2 la scuola per un impiego come fattorino alla Borsa di Parigi. Ambizioso, utilizz\u00f2 il suo tempo per studiare il complicato mercato borsistico e approfittando del fatto che molti giovani francesi erano impegnati al fronte durante la Prima Guerra Mondiale riusc\u00ec a d ottenere un lavoro presso la piccola banca parigina \"Baur&amp;Fils\". Nel 1925, le sue capacit\u00e0 vennero notate da Raymond Philippe che lo introdusse nella banca d'affari Lazard Fr\u00e9res. In pochi anni Meyer venne fatto socio, succedendo allo stesso Raymond Philippe. \nAndr\u00e8 Meyer cre\u00f2 la \"Societ\u00e9 pour la Vente \u00e0 Cr\u00e9dit d'Automobiles\", una finanziaria che alla fine degli anni Venti introdusse il concetto di finanziamento per l'acquisto di automobili. \nNel 1927, in rappresentanza di Lazard, Meyer insieme a Paul Frantzen e Raymond Philippe entr\u00f2 nel consiglio di amministrazione della casa automobilistica Citro\u00ebn sull'orlo del fallimento.\nInsieme ai colleghi di Lazard, Meyer elabor\u00f2 un piano di ristrutturazione che salv\u00f2 il gigante automobilistico dalla liquidazione. Per questo servizio reso all'industria del suo paese, gli venne conferito la Legione d'Onore dal governo francese.\nSposato e padre di due figli, Meyer e la sua famiglia lasciarono la Francia per sfuggire all'occupazione nazista durante la Seconda Guerra Mondiale. Raggiunse gli uffici di New York di Lazard insieme al presidente Pierre David-Weill. In seguito alla liberazione della Francia per mano delle forze alleate nel 1944 David-Weill decise di fare ritorno in Francia e Meyer assunse la direzione degli uffici di New York, posizione che occuop\u00f2 per il resto della sua vita.\nAndr\u00e9 Meyer, definito da David Rockefeller come \"il genio finanziario pi\u00f9 creativo dei nostri tempi nel mondo degli investimenti bancari\", divenne una delle persone pi\u00f9 importanti del mondo economico statunitense con una grandissima influenza anche nel resto del mondo. Conosciuto anche come il \"Picasso delle banche\", introdusse innovative tecniche finanziarie all'economia americana del Dopoguerra. Durante gli anni Sessanta Meyer \u00e8 stato il principale artefice del successo di Lazard nel settore delle Mergers and Acquisitions degli Stati Uniti. Ha concluso prodigiosi accordi attraverso leveraged buyout per aziende come International Telephone &amp; Telegraph Company (ITT), che crebbe fino a diventare il nono pi\u00f9 grande gruppo industriale negli Stati Uniti.\nNonostante la grande riservatezza, Andr\u00e9 Meyer divenne consigliere della famiglia Kennedy oltre che personale amico e consigliere di Jackie Kennedy. \u00c8 stato inoltre consigliere e amico di altre importanti figure pubbliche come William Paley di CBS e Katharine Graham del Washington Post. \u00c8 stato anche un confidente fidato del presidente degli Stati Uniti Lyndon Johnson.\nAppassionato d'arte, mise insieme una grande collezione di opere d'arte che includeva dipinti di Claude Monet, Marc Chagall e Pablo Picasso. Nel 1961 fece dono al MOMA di New York di un'importante opera di Paul C\u00e9zanne. In seguito alla morte di Meyer, il MOMA acquisi' la sua collezione di opere del XIX secolo. \nAndr\u00e9 Meyer era solito passare le vacanze presso la sua casa di Crans-sur-Sierre nella Svizzera francese, nel 1979 durante un soggiorno estivo si ammal\u00f2. Mori' nell'ospedale Nestl\u00e9 di Losanna e fu sepolto vicino a Pierre David-Weill, caro amico e socio in affari, nel cimitero di Montparnasse a Parigi."}
{"id": "4886024", "revid": "404449", "url": "https://it.wikipedia.org/wiki?curid=4886024", "title": "Ch\u00f6gyal Namkhai Norbu", "text": ""}
{"id": "4886030", "revid": "247222", "url": "https://it.wikipedia.org/wiki?curid=4886030", "title": "Big Bad Jug", "text": "Big Bad Jug \u00e8 un album di Gene Ammons, pubblicato dalla Prestige Records nel 1973. I brani dell'album furono registrati al Van Gelder Studio di Englewood Cliffs, New Jersey (Stati Uniti) nelle date indicate nella lista tracce."}
{"id": "4886031", "revid": "119159", "url": "https://it.wikipedia.org/wiki?curid=4886031", "title": "Vittorio Alfredo Reichlin", "text": ""}
{"id": "4886034", "revid": "1543377", "url": "https://it.wikipedia.org/wiki?curid=4886034", "title": "Griselinia", "text": "Griselinia \u00e8 l'unico genere di piante della famiglia Griseliniaceae. Comprende sette specie di arbusti e alberi.\nIn passato, questo genere era spesso assegnato alla famiglia Cornaceae, trib\u00f9 Griselinieae, dai cui membri differisce per\u00f2 per molte caratteristiche.\nDescrizione.\nLe foglie sono sempreverdi, lisce e lucide sulla superficie superiore, spesso pi\u00f9 pallide in quella inferiore.\nI fiori sono molto piccoli, con cinque sepali, cinque stami e un singolo stigma.\nI petali sono lunghi 2\u20133\u00a0mm.\nComunque, il fiore femminile di \"G.lucida\" \u00e8 privo di petali.\nIl frutto \u00e8 una piccola bacca ovale di colore viola, lunga 5\u201310\u00a0mm.\nDistribuzione e habitat.\nLe piante di questo genere presentano una distribuzione fortemente divisa: sono infatti native della Nuova Zelanda e dell'America Meridionale.\nSono un classico esempio di flora antartica.\nCaratteristiche chimiche.\nL'acido petroselinico \u00e8 l'acido grasso principale presente nelle specie, cosa che indica la relazione con le Apiaceae e le Araliaceae.\nRecenti prove genetiche dell'Angiosperm Phylogeny Group hanno dimostrato che il genere \"Griselinia\" \u00e8 correttamente assegnato all'ordine Apiales.\nTassonomia.\nSpecie della Nuova Zelanda.\nLe due specie presenti in Nuova Zelanda sono grandi cespugli o alberi, alti circa 4\u201320\u00a0m.\nEntrambe possono presentare alberi epifiti o emiepifiti.\nLa giovane pianta spesso colonizza aree dell'alta canopia della foresta, in mezzo ad altre epifite quali \"Collospermum\" e \"Astelia\"; successivamente crescono radici aeree che scendono lungo il tronco della pianta ospite.\nAl contatto con il suolo, le radici possono accrescersi, fino a 25\u00a0cm di spessore, e sono facilmente identificabili per le loro marcate corrugazioni longitudinali.\n\"G. lucida\" raramente diventa un albero autonomo se ha iniziato la vita come pianta epifita; pu\u00f2 capitare di osservare piante collassate nei casi in cui la pianta ospite \u00e8 morta.\nLa crescita epifita \u00e8 meno comune in \"G. littoralis\", ma avviene comunque nelle aree a clima pi\u00f9 umido.\nI nomi vernacolari in lingua m\u0101ori sono:\nSpecie sudamericane.\nLe cinque specie presenti in Sud America sono piccoli cespugli, alti circa 1\u20135\u00a0m. Sono tutte note con il nome di \"yelmo\"."}
{"id": "4886036", "revid": "531291", "url": "https://it.wikipedia.org/wiki?curid=4886036", "title": "Griseliniaceae", "text": ""}
{"id": "4886039", "revid": "599013", "url": "https://it.wikipedia.org/wiki?curid=4886039", "title": "Libero Novara", "text": "Carriera.\nHa esordito con l'Alessandria nella stagione 1941-1942, nella quale ha giocato 2 partite nel campionato di Serie B 1941-1942; ha vestito la maglia dei \"Grigi\" anche nella stagione 1942-1943, nella quale ha giocato 9 partite senza mai segnare in Serie B ed una partita in Coppa Italia, e nel 1944 nel Campionato Alta Italia, in cui ha giocato 6 partite senza mai segnare."}
{"id": "4886051", "revid": "1573940", "url": "https://it.wikipedia.org/wiki?curid=4886051", "title": "Chiesa di San Nicola a Chiancalata", "text": "La chiesa di San Nicola a Chiancalata fa parte del complesso delle chiese rupestri di Matera.\nDescrizione.\nLa chiesa, dedicata a San Nicola di Mira, presenta un impianto longitudinale. L'aula ed il presbiterio sono divisi da un elemento bizantineggiante, ovvero, l'iconostasi costituita da un'arcata centrale."}
{"id": "4886059", "revid": "767487", "url": "https://it.wikipedia.org/wiki?curid=4886059", "title": "Mario Grassi", "text": "Carriera.\nNella stagione 1931-1932 ha allenato la Triestina nelle ultime 4 partite del campionato di Serie A; \u00e8 stato riconfermato anche per la stagione successiva, sempre in massima serie, nella quale \u00e8 per\u00f2 stato sostituito in panchina da K\u00e1roly Csapkay dopo 4 giornate di campionato."}
{"id": "4886084", "revid": "124212478", "url": "https://it.wikipedia.org/wiki?curid=4886084", "title": "Mugil", "text": "Mugil \u00e8 un genere di pesci appartenenti alla famiglia Mugilidae. La specie di dimensioni maggiori \u00e8 \"Mugil cephalus\", volgarmente chiamato cefalo.\nDistribuzione.\nProvengono soprattutto dall'oceano Atlantico, dall'oceano Pacifico e soprattutto dal mar Mediterraneo\nTassonomia.\nIn questo genere sono riconosciute 14 specie:"}
{"id": "4886086", "revid": "322321", "url": "https://it.wikipedia.org/wiki?curid=4886086", "title": "Chiesa della Madonna delle Grazie (Matera)", "text": "La chiesa della Madonna delle Grazie \u00e8 una chiesa rupestre di Matera.\nDescrizione.\nLa chiesa della Madonna delle Grazie \u00e8 collocata nella via del Sasso Caveoso a Matera, in una zona abbandonata e soggetta a crolli.\nLa chiesa, ancora aperta al pubblico, era anticamente intitolata a Sant'Eustachio, come si evince dalla visita pastorale di mons. Saraceno nel 1543-1544.\nL'ingresso \u00e8 costituito da un campanile a vela. Esso comprende un bassorilievo in terracotta rappresentante la Madonna col Bambino.\nL'interno della chiesa rupestre presenta solo dei rimaneggiamenti. Tra questi vi \u00e8 un imponente altare barocco posto presso l'originaria iconostasi.\nAlle spalle dell'altare troviamo una parete in roccia con diverse aperture le quali immettono sulla sacrestia; un tempo l\u00ec vi era il presbiterio.\nNel soffitto vi sono due cupolette scolpite e delle visibili arcate absidali.\nSulla parete destra vi \u00e8 una Crocifissione, ormai rovinata, sotto la quale vi \u00e8 un affresco sbiadito.\nLa figura del Cristo \u00e8 accompagnata da due angeli e ai piedi di esso vi sono: la Madre e Giovanni.\nSu un'altra parete \u00e8 rappresentato S. Francesco d'Assisi che riceve le stimmate.\nNella zona di soffitto dietro l'altare sono raffigurati dei riquadri a cassettone con motivi ornamentali.\nLa parete corrispondente, invece, mostra un dipinto di Santa Lucia."}
{"id": "4886087", "revid": "755885", "url": "https://it.wikipedia.org/wiki?curid=4886087", "title": "God Bless Jug and Sonny", "text": "God Bless Jug and Sonny \u00e8 un album dal vivo di Gene Ammons e Sonny Stitt, pubblicato (su CD) dalla Prestige Records nel luglio del 2001. I brani furono registrati il 24 giugno 1973 al Famous Ballroom (per la The Left Bank Jazz Society) di Baltimora, Maryland (Stati Uniti)."}
{"id": "4886095", "revid": "1266208", "url": "https://it.wikipedia.org/wiki?curid=4886095", "title": "Umberto Dadone", "text": "Biografia.\nNacque alla Spezia da padre ferroviere; cresciuto ad Alessandria, si avvicin\u00f2 al mondo del calcio giocando nei campionati dell'Unione Libera Italiana del Calcio.\nVenditore ambulante (ricordava il suo allievo Luigi Bussetti: \u00ab\"un ombrello aperto era il banco di lavoro di \"Berto\", dentro esponeva fazzoletti e calze di nylon che vendeva nelle piazze\"\u00bb), si dedic\u00f2 per oltre quarant'anni alla crescita di giovani calciatori per l'Alessandria Unione Sportiva; per quest'attivit\u00e0 fu nominato Cavaliere della Repubblica e fu premiato, nel 1966, con la Targa d'oro della Federazione Italiana Giuoco Calcio; si calcola che al termine della carriera abbia lanciato 121 calciatori professionisti.\nMor\u00ec nel 1982, a 77 anni.\nCarriera.\nRisulta si sia dedicato all'allenamento dei giovani atleti sin dall'et\u00e0 di vent'anni; malgrado la societ\u00e0 stesse abbandonando i vertici del calcio nazionale, per la sua attivit\u00e0 \u00e8 stato considerato un ideale prosecutore dell'opera di George Arthur Smith e Carlo Carcano, che tra i primi in Italia avevano mostrato attenzione per la valorizzazione dei vivai, dando vita alla cosiddetta \u00ab\"scuola alessandrina del foot-ball\"\u00bb.\nDa allenatore delle giovanili vinse a Firenze, il 26 giugno 1949, il campionato nazionale Juniores, superando in finale per sorteggio l'Albatrastevere. Citando cronache d'epoca, la giornalista Mimma Caligaris gli ha attribuito il merito di aver portato la squadra ad un alto grado di preparazione tecnica: \u00ab\"il lavoro di Dadone non \u00e8 posto in risalto per la sua eccessiva modestia\"\u00bb.\nRicordato come il \"Mago\" o il \"Maestro\", lanci\u00f2 tra gli altri Cinzio Scagliotti, Aristide Coscia, Mario Foglia, Gino Armano, Mario Pietruzzi, Bussetti ed Anselmo Giorcelli. Continu\u00f2 la sua opera collaborando con l'Arsenal, piccola formazione alessandrina nella quale emersero Riccardo Sogliano e Gaetano Legnaro. Nel 1966 la FIGC lo premi\u00f2 con la Targa d'Oro per il settore giovanile \u00ab\"quale riconoscimento per l'opera di propaganda svolta nelle file dell'Alessandria\"\u00bb.\nIn alcune occasioni segu\u00ec anche la prima squadra: cur\u00f2 in piena guerra, nel 1944-1945, l'attivit\u00e0 non ufficiale della raffazzonata compagine grigia (le cosiddette \u00ab\"partite della bistecca\"\u00bb, per via dei premi consistenti in generi alimentari di prima necessit\u00e0) ed assunse poi l'incarico ad \"interim\" tra la gestioni de Felice Borel e quella di Lajos Nemes Kov\u00e1cs (che support\u00f2 nel ruolo di vice per due stagioni fino al 1948) nel corso del campionato di Serie A 1946-1947."}
{"id": "4886097", "revid": "2091899", "url": "https://it.wikipedia.org/wiki?curid=4886097", "title": "Monastero di San Giovanni il Teologo", "text": "Il monastero di San Giovanni il Teologo \u00e8 un monastero femminile situato a circa 20 km da Salonicco, non lontano dalla strada principale che collega il villaggio di Sourot\u00ec al capoluogo della Calcidica, Polygyros.\nIl monastero \u00e8 una struttura moderna con circa 80 monache ed ampi terreni ed edifici, comprendenti due chiese.\nLa realt\u00e0 religiosa appartiene alla Chiesa ortodossa di Grecia.\nDal 21 luglio 1994 vi \u00e8 seppellito padre Paisios del Monte Athos, notevole figura carismatica, ed \u00e8 perci\u00f2 continua meta di pellegrinaggi. La tomba dell'anziano \u00e8 presso la chiesa principale dedicata a sant'Arsenio di Cappadocia."}
{"id": "4886098", "revid": "773636", "url": "https://it.wikipedia.org/wiki?curid=4886098", "title": "Pittura realista", "text": ""}
{"id": "4886100", "revid": "773636", "url": "https://it.wikipedia.org/wiki?curid=4886100", "title": "Maslennikov", "text": ""}
{"id": "4886102", "revid": "61051", "url": "https://it.wikipedia.org/wiki?curid=4886102", "title": "Santuario della Madonna delle Tre Porte", "text": "Il santuario della Madonna delle Tre Porte \u00e8 una chiesa rupestre di Matera.\nDescrizione.\nLa chiesa si mostra con l'ingresso originario completamente crollato. L'interno ha una pianta (1) pseudo-rettangolare piuttosto articolata in tre navate disposte trasversalmente rispetto all'ingresso. In origine la chiesa si poggiava su quattro massicci pilastri che scandivano lo spazio ipogeo dando origine ad una serie di arcate. Di questi pilastri, i due anteriori sono crollati. Le pareti delle due navate superstiti sono decorate con numerose croci graffite e con qualche rara nicchietta in asse con le navate.\nContrapposte ad esse sono ricavate tre cavit\u00e0 absidali. Una cappella, con una nicchia centrale nel cui fondo \u00e8 incisa una croce latina, \u00e8 ricavata nella parte sinistra all'inizio della navata sinistra.\nSul pilastro posteriore di sinistra \u00e8 riconoscibile un dipinto (2), inscritto in un riquadro a tre colori, di una croce equilatera martellata curata nella frattura e nella decorazione.\nLa chiesa rupestre era uno dei monumenti ipogei tra i pi\u00f9 preziosi per la presenza di affreschi di notevole valore artistico e storico racchiudenti un'epoca tra il XII ed il XVII secolo.\nL'abside principale \u00e8 affrescata con una Deesis del Cristo (3), con ai lati, inginocchiati la Vergine e San Giovanni Battista. A sinistra della Deesis, una Madonna del Melograno (4), che simboleggia la vita dell'umanit\u00e0.\nNella navata di sinistra, sopra l'ambone sono visibili l'Annunciazione (5) e una Madonna in trono con Bambino (6). L'ultimo affresco (7) raffigura la scena della Crocifissione."}
{"id": "4886103", "revid": "46291", "url": "https://it.wikipedia.org/wiki?curid=4886103", "title": "Vanda coerulescens", "text": "Vanda coerulescens \u00e8 una pianta della famiglia delle Orchidacee originaria dell'Asia Sud-Orientale.\nDescrizione.\n\u00c8 un'orchidea epifita di piccola taglia, a crescita monopodiale, con sottili steli che portano foglie parallelinervie con nervature profonde nella pagina superiore e carenate, bilobate all'apice. La fioritura avviene a fine [inverno], primavera con un racemo ascellare, eretto, alto fino a 60\u00a0cm e ricadente, portante molti fiori (almeno 15) di lunga durata, gradevolmente profumati di uva e grandi circa 3\u00a0cm.\nDistribuzione e habitat.\nLa specie \u00e8 diffusa in India (Assam), nella regione Himalayana, in Bangladesh, Cina meridionale (Yunnan), Myanmar, Cambogia, Thailandia e Vietnam.\nCresce da 300 a 1200 metri di altitudine.\nSpecie simili.\n\"Vanda coerulea\" \u00e8 molto simile alla specie in esame. Si differenzia sostanzialmente per le dimensioni maggiori.\nColtivazione.\nQuesta pianta, come tutte le orchidee del genere \"Vanda\" \u00e8 meglio coltivata in canestri di legno sospesi. Richiede posizione a mezz'ombra umidit\u00e0 elevata e temperature calde."}
{"id": "4886106", "revid": "1573940", "url": "https://it.wikipedia.org/wiki?curid=4886106", "title": "Chiesa della Madonna del Giglio", "text": "La chiesa della Madonna del Giglio \u00e8 una chiesa rupestre di Matera.\nDescrizione.\nL'altare \u00e8 collocato all'interno di una nicchia posta sul fondo dell'aula.\nAll'ingresso vi \u00e8 un arco dal sesto abbassato e dalla cornice profonda, sul quale \u00e8 scolpita una croce equilatera.\nLa chiesa ha una pianta rettangolare con una banchina che corre lungo tutto il perimetro.\nDegli affreschi, ormai quasi interamente svaniti, rimane soltanto: il festone floreale, che corre lungo il margine del soffitto; una Madonna in trono con Bambino in grembo venerata da due arcangeli nella lunetta absidale ed una serie di gigli rossi stilizzati."}
{"id": "4886110", "revid": "799504", "url": "https://it.wikipedia.org/wiki?curid=4886110", "title": "Villa Mirabello (Varese)", "text": "Villa Mirabello \u00e8 una villa situata a Varese, all'interno del complesso dei giardini del Palazzo Estense, edificata nel corso del XVIII secolo dal Conte Gaetano Stampa di Soncino, divenuta poi di propriet\u00e0 di Luigi Taccioli e, modificata in profondit\u00e0 nel 1839 con la costruzione di una scuderia, passata successivamente ai marchesi Litta Modignani. Dal 1948 \u00e8 propriet\u00e0 dell'amministrazione comunale e oggi ospita il Museo civico archeologico e la Sezione Risorgimentale dei Musei Civici."}
{"id": "4886114", "revid": "73843", "url": "https://it.wikipedia.org/wiki?curid=4886114", "title": "Quaini", "text": ""}
{"id": "4886121", "revid": "1782831", "url": "https://it.wikipedia.org/wiki?curid=4886121", "title": "Carlo Francesco di Prussia", "text": "Infanzia.\nIl principe Carlo Francesco nacque il 15 dicembre 1916 a Potsdam. Fu l'unico figlio nato dal principe Gioacchino di Prussia e da sua moglie, la principessa Maria Augusta di Anhalt. Carlo Francesco era il quarto dei nipoti dell'imperatore a nascere dopo che la prima guerra mondiale era cominciata; era quindi molto giovane quando gli Hohenzollern persero il trono. Suo nonno abdic\u00f2 nel 1918, e suo padre, il principe Gioacchino, si suicid\u00f2 nel 1920. All'epoca dell'abdicazione di suo nonno, il principe Carlo Francesco era dodicesimo nella linea di successione al trono di Germania e di Prussia.\nDopo il suicidio di suo padre, Carlo Francesco fu preso in custodia dallo zio paterno, il principe Eitel Federico di Prussia. Come capo legale del Casato di Hohenzollern, egli rivendic\u00f2 questo diritto poich\u00e9 l'imperatore Guglielmo aveva emanato un editto piazzando le energie degli Hohenzollern nelle mani di Eitel. Ci\u00f2 fu successivamente dichiarato essere illegale, e sua madre ottenne la sua piena custodia nel 1921. A Maria Augusta fu dato questo diritto nonostante il fatto che fosse scappata via da suo marito e c'erano stati numerosi servitori che testimoniarono contro di lei. La difesa di Eitel aveva anche affermato che Maria Augusta non era una persona adatta per la tutela di Carlo Francesco. Maria Augusta and\u00f2 in tribunale e comunque fece un appello con il cuore spezzato, che pu\u00f2 aver contribuito a farle vincere la causa.\nNel 1922, Maria Augusta cit\u00f2 in giudizio l'ex Imperatore Guglielmo per il sostegno finanziario che le era stato promesso e per contratto di matrimonio di Gioacchino. L'Avvocato di Guglielmo prov\u00f2 che le leggi del Casato di Hohenzollern non erano pi\u00f9 valide, e quindi non vi era alcun obbligo di sostenerla.\nNel 1926, sua madre si rispos\u00f2 con Johannes-Michael Freiherr von Lo\u00ebn. Divorziarono nel 1935.\nDurante la seconda guerra mondiale, Carlo Francesco serv\u00ec come tenente in una divisione auto blindata, e ad un certo punto era di stanza sul fronte polacco. Gli fu conferita la Croce di Ferro.\nMatrimoni.\nPrimo.\nIl 5 ottobre 1940, Carlo Francesco spos\u00f2 la Principessa Enrichetta Erminia Wanda Ida Luisa di Sch\u00f6naich-Carolath. Sua moglie era una figlia della Principessa Erminia Reuss di Greiz, che era stata la seconda moglie del nonno di Carlo Francesco, l'Imperatore Guglielmo II dal 1922 (Enrichetta era quindi la figliastra dell'Imperatore Guglielmo II). Tenutasi alla residenza privata di Guglielmo, senza tante cerimonie, lui ed Erminia parteciparono alla cerimonia, come fecero pochi altri ospiti. Il sindaco di Doorn celebr\u00f2 la cerimonia.\nEbbero tre figli:\nDivorziarono il 5 settembre 1946.\nSecondo.\nCarlo Francesco si \u00e8 sposato una seconda volta, morganaticamente, il 9 novembre 1946, con Luise Dora Hartmann (Amburgo, 5 settembre 1909 \u2013 Amburgo, 23 aprile 1961). La coppia non ha avuto figli e divorzi\u00f2 nel 1959.\nTerzo.\nIl Principe Carlo Francesco si spos\u00f2 per la terza ed ultima volta, il 20 luglio 1959 a Lima in Per\u00f9, con Eva Mar\u00eda Herrera y Valdeavellano (10 giugno 1922 Lima, Peru \u2013 6 marzo 1987 Lima, Peru). Rimasero sposati fino alla morte del Principe Carlo Francesco ed ebbero due figlie femmine;"}
{"id": "4886123", "revid": "322321", "url": "https://it.wikipedia.org/wiki?curid=4886123", "title": "Chiesa di San Francesco a Chiancalata", "text": "La chiesa di San Francesco a Chiancalata fa parte del complesso di chiese rupestri di Matera.\nDescrizione.\nTre gradini conducono all'interno della chiesa a pianta rettangolare sulla cui parete sinistra in prossimit\u00e0 dell'ingresso \u00e8 ricavato un nicchione a pianta rettangolare e voltato a botte. Due pilastri, sui quali insiste un arco a sesto ribassato, sono ricavati al centro delle pareti laterali. Tra questi e la parete di fondo sono presenti due sedili. Sulla parete di fondo si trova l'altare contenuto in una piccola abside. Di seguito si riporta l'elenco degli affreschi con la relativa datazione: - San Nicola (?), XIII secolo - San Francesco (?), XIV secolo"}
{"id": "4886134", "revid": "755885", "url": "https://it.wikipedia.org/wiki?curid=4886134", "title": "Left Bank Encores", "text": "Left Bank Encores \u00e8 un album dal vivo di Gene Ammons e Sonny Stitt, pubblicato dalla Prestige Records nel 2002. I brani furono registrati il 24 giugno 1973 al Famous Ballroom (per la Left Bank Jazz Society) di Baltimora, Maryland (Stati Uniti), in occasione del concerto da cui era stato tratto l'album \"God Bless Jug and Sonny\"."}
{"id": "4886136", "revid": "78480", "url": "https://it.wikipedia.org/wiki?curid=4886136", "title": "Barbagia di Bitti", "text": ""}
{"id": "4886138", "revid": "46291", "url": "https://it.wikipedia.org/wiki?curid=4886138", "title": "Vanda coerulea", "text": "Vanda coerulea \u00e8 una pianta della famiglia delle Orchidacee originaria dell'Asia Sud-Orientale.\nDescrizione.\n\u00c8 un'orchidea epifita di taglia variabile da media a grande, a crescita monopodiale (ossia con un solo \"piede\" vegetativo), con steli molto robusti, che portano foglie coriacee, distiche, conduplicate, ligulate, ad apice tridentato. I fiori, di colore azzurraceo, sono molto grandi (circa 10\u00a0cm), di lunga durata riuniti in lassi racemi ascellari eretti o sub-eretti, lunghi anche 60\u00a0cm.\nDistribuzione e habitat.\nLa specie \u00e8 diffusa in India (Assam), Himalaya orientale , Bangladesh, Cina meridionale, Myanmar, Laos e Thailandia.\nCresce su querce nane o altri alberi della foresta decidua, tra gli 800 e i 1700 \u00a0m di altitudine.\nSpecie simili.\n\"Vanda coerulescens\" \u00e8 un'orchidea molto simile alla specie in esame; si differenzia sostanzialmente per le dimensioni pi\u00f9 ridotte\nColtivazione.\nQuesta pianta, come tutte le specie di \"Vanda\" si coltiva in cesti sospesi di legno e va esposta a pieno sole, ama le temperature mediobasse e ha bisogno di una stagione di riposo, durante la quale va ridotta l'irrigazione ed eliminata la concimazione."}
{"id": "4886140", "revid": "339392", "url": "https://it.wikipedia.org/wiki?curid=4886140", "title": "Medyk Konin", "text": ""}
{"id": "4886141", "revid": "46291", "url": "https://it.wikipedia.org/wiki?curid=4886141", "title": "Myodocarpaceae", "text": "Myodocarpaceae \u00e8 una famiglia di piante dell'ordine Apiales, che include due generi.\nLa famiglia \u00e8 accettata nei sistemi di classificazione APG II e APG III, mentre in sistemi precedenti i due generi che la compongono erano inclusi nella famiglia Araliaceae.\nTassonomia.\nA questa famiglia sono assegnati i due generi seguenti:"}
{"id": "4886146", "revid": "1543377", "url": "https://it.wikipedia.org/wiki?curid=4886146", "title": "Canottaggio ai Giochi della X Olimpiade - Singolo maschile", "text": "La competizione del singolo maschile dei Giochi della X Olimpiade si \u00e8 svolta dal 9 al 13 agosto 1932 al \"Long Beach Marine Stadium\", Long Beach.\nRisultati.\nBatterie.\nSu disputarono il 9 agosto. Il vincitore di ciascuna batteria in finale, i restanti al recupero.\nRecupero.\nSi disput\u00f2 l'11 agosto. I primi due in finale\nFinale.\nSi disput\u00f2 il 13 agosto."}
{"id": "4886165", "revid": "827882", "url": "https://it.wikipedia.org/wiki?curid=4886165", "title": "Tomita's Greatest Hits", "text": "Tomita's Greatest Hits \u00e8 un'antologia del compositore giapponese Isao Tomita, pubblicata nel 1979. Include una versione inedita del brano \"\"Star Wars\" Main Title\" (originalmente pubblicato su \"Kosmos\" del 1978).\nVenne ristampato su CD con quattro tracce aggiunte.\nTracce.\nTutti i brani sono stati composti da autori vari ed eseguiti e arrangiati da Isao Tomita."}
{"id": "4886168", "revid": "601933", "url": "https://it.wikipedia.org/wiki?curid=4886168", "title": "Il dottor Ox (raccolta di racconti)", "text": "Il dottor Ox (\"Le Docteur Ox\") \u00e8 una raccolta di racconti fantastici e fantascientifici di Jules Verne pubblicata dalle edizioni Hetzel nel 1874.\nLa raccolta comprende quattro novelle fantastiche, molto eterogenee, per la giovent\u00f9:\nL'edizione originale includeva inoltre il racconto \"Quaranti\u00e8me ascension fran\u00e7aise au mont Blanc\" (un testo di Paul Verne, ritirato nelle edizioni seguenti)."}
{"id": "4886171", "revid": "1318658", "url": "https://it.wikipedia.org/wiki?curid=4886171", "title": "Giovanni Orgera", "text": "Biografia.\nNato da agiata famiglia della borghesia napoletana, abbandon\u00f2 gli studi universitari per partecipare alla Prima Guerra Mondiale, durante la quale raggiunse il grado di capitano, e gli furono conferite una medaglia d'argento e una di bronzo al Valor Militare. Nel 1919 si laure\u00f2 in Giurisprudenza.\nNel gennaio 1921 si iscrisse nel Partito Nazionale Fascista e dal 1925, grazie a questa appartenenza, inizi\u00f2 la propria carriera amministrativa e partitica.\nNel 1936 part\u00ec volontario per l'Abissinia, quando ormai la Guerra d'Etiopia volgeva al termine, e l'11 luglio del 1936 fu nominato podest\u00e0 di Napoli, carica che conserv\u00f2 fino al 5 agosto del 1943. Nel 1940, allo scoppio della guerra, era stato richiamato in servizio sul fronte francese con il grado di tenente colonnello.\nCaduto il regime fascista, ripar\u00f2 in Abruzzo e nel dicembre del 1943 a Roma. Dal 6 gennaio al 3 giugno del 1944 fu governatore di Roma, nominato dal governo della Repubblica Sociale Italiana.\nRiparato a Desenzano, fu quindi nominato commissario straordinario della Banca d'Italia, con autorit\u00e0 sul territorio della Repubblica Sociale Italiana.\nFinita la guerra, fu sospeso dall'ordine degli avvocati e trattenuto al proprio domicilio, in attesa di giudizio. All'inizio del 1947 l'ordine revoc\u00f2 la sospensione, e Orgera pot\u00e9 riprendere la professione."}
{"id": "4886177", "revid": "1589655", "url": "https://it.wikipedia.org/wiki?curid=4886177", "title": "Lex Cornelia de provinciis ordinandis", "text": "La Lex Cornelia de provinciis ordinandi fu una legge emanata dal dittatore Silla nell'81 a.C. in materia di \"prorog\u00e0tio imp\u00e8rii\" (istituto tipico dell'et\u00e0 repubblicana consistente nell'attribuire a magistrati decaduti dalla carica il compito di portare comunque a termine campagne belliche in corso o di proseguire nell'amministrazione delle province conquistate; a partire dalla fine del II secolo a.C. era concesso mediante \"senatuscons\u00f9ltum\", cio\u00e8 a seguito del provvedimento senatorio i \"c\u00f2nsules\" e i \"pr\u00e6t\u00f2res\" assumevano il titolo di \"proc\u00f2nsules\" e di \"propr\u00e6t\u00f2res\"). \nDescrizione.\nLa legge regolava il governo delle provincie e stabiliva che i pretori, trascorso l'anno di carica in Roma, fossero di diritto assegnati per un secondo anno come propretori al governo di una provincia sorteggiatagli: la gestione della magistratura provinciale, quindi, si considerava \"prorogatio\" di quella urbana. \nL'innovazione si riferisce secondo Theodor Mommsen, storico e studioso tedesco del XIX secolo, anche ai consoli, che non potevano andare in provincia nell'anno di consolato, n\u00e9 potevano pi\u00f9 esercitare l\u2019\"imperium militare\" in Italia. I promagistrati conservavano di diritto l\u2019\"imperium\" fino all'arrivo del successore, ma dovevano entro trenta giorni abbandonare la provincia: conservavano pure l\u2019\"imperium\" fino al loro ritorno in Roma, per cui potevano trionfare e potevano essere loro affidati nuovi incarichi militari."}
{"id": "4886179", "revid": "47767", "url": "https://it.wikipedia.org/wiki?curid=4886179", "title": "Santa Elisabetta", "text": ""}
{"id": "4886182", "revid": "344503", "url": "https://it.wikipedia.org/wiki?curid=4886182", "title": "Bill Burr", "text": "Biografia.\nBurr \u00e8 nato a Canton, nel Massachusetts, ed \u00e8 di origini tedesche e irlandesi. Ha frequentato l'Emerson College, dove si \u00e8 specializzato nella radio.\nA partire dal 1996 ha lavorato in diversi progetti televisivi e cinematografici, e si \u00e8 esibito in programmi come \"Late Show with David Letterman\", \"Late Night with Conan O'Brien\" e \"The Tonight Show with Conan O'Brien\". Nel 2004 \u00e8 apparso in cinque puntate dello \"Chappelle's Show\", e nel settembre del 2004 \u00e8 stato trasmesso da HBO il suo spettacolo \"One Night Stand\". Burr ha anche partecipato come ospite al programma radiofonico \"Opie and Anthony Show\" su XM Satellite Radio. Insieme a quelle degli altri comici dellOpie &amp; Anthony Show\", la voce di Burr \u00e8 stata inserita nel videogioco \"Grand Theft Auto IV\", nel ruolo di Jason Michaels, oltre che nell'espansione '.\nLo spettacolo di Burr \"Let It Go\" \u00e8 stato registrato al The Fillmore di San Francisco ed \u00e8 stato trasmesso da Comedy Central il 29 settembre 2010. Il suo successivo spettacolo, \"You People Are All The Same\", \u00e8 stato reso disponibile nel 2012 da Netflix.\nTra il 2010 e il 2013, Burr \u00e8 apparso nei film \"Notte folle a Manhattan\", \"Uomini di parola\" e \"Corpi da reato\", e ha recitato nel ruolo di Kuby nella quarta e quinta stagione della serie televisiva \"Breaking Bad\".\nDal 2013 \u00e8 spostato con Nia Renee Hill. Nel 2017 \u00e8 nata la loro prima figlia, Lola. \nDoppiatori italiani.\nDa doppiatore \u00e8 sostituito da:"}
{"id": "4886184", "revid": "124808", "url": "https://it.wikipedia.org/wiki?curid=4886184", "title": "William Burr", "text": ""}
{"id": "4886185", "revid": "1573940", "url": "https://it.wikipedia.org/wiki?curid=4886185", "title": "Rhinopoma microphyllum", "text": "Il pipistrello coda di topo maggiore (Rhinopoma microphyllum ) \u00e8 un pipistrello della famiglia diffuso in Africa settentrionale, Medio Oriente, India e Sumatra.\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 72 e 81\u00a0mm, la lunghezza dell'avambraccio tra 62 e 74\u00a0mm, la lunghezza della coda tra 52 e 85\u00a0mm, la lunghezza del piede tra 13 e 17\u00a0mm, la lunghezza delle orecchie tra 19 e 22\u00a0mm e un peso fino a 37\u00a0g.\nAspetto.\nLa pelliccia \u00e8 corta, fine e setosa. Le parti dorsali sono bruno-grigiastre, mentre le parti ventrali sono pi\u00f9 chiare o biancastre. Il muso \u00e8 rivolto all'ins\u00f9, con una cresta cutanea relativamente piccola. Gli occhi sono grandi. Le orecchie sono triangolari, unite sulla fronte da una membrana cutanea. Il trago \u00e8 falciforme, con l'estremit\u00e0 smussata e con un piccolo lobo alla base. Le membrane alari sono marroni e attaccate posteriormente sulla tibia, ben sopra le caviglie. La coda \u00e8 molto lunga, sottile e si estende ben oltre l'uropatagio il quale \u00e8 ridotto ad una sottile membrana. \u00c8 privo di calcar. Il cariotipo \u00e8 2n=42 FNa=66.\nEcolocazione.\nEmette ultrasuoni sotto forma di impulsi multi-armonici di lunga durata con frequenza costante tra 27 e 31 kHz.\nBiologia.\nComportamento.\nSi rifugia in gruppi fino a diverse migliaia di individui all'interno di fessure rocciose, piccole grotte, miniere, gallerie sotterranee, pozzi, monumenti antichi ed edifici. \u00c8 tollerante alla bassa umidit\u00e0 e alla luce. In india effettua migrazioni stagionali. Il volo \u00e8 veloce e fluttuante.\nAlimentazione.\nSi nutre di coleotteri ed emitteri.\nRiproduzione.\nDanno alla luce un piccolo alla volta da met\u00e0 giugno ai primi di luglio. I piccoli vengono svezzati successivamente in agosto dopo un periodo di 4 settimane. Raggiungono la maturit\u00e0 sessuale dopo 18-19 mesi.\nDistribuzione e habitat.\nQuesta specie \u00e8 diffusa nelle zone aride dell'Africa settentrionale, nel Medio Oriente fino all'India occidentale. Un individuo \u00e8 stato catturato sull'isola di Sumatra.\nVive in ambienti aridi con precipitazioni inferiori a 300 mm e vegetazione rada fino a 1.200 metri di altitudine.\nTassonomia.\nSono state riconosciute 4 sottospecie:\nStato di conservazione.\nLa IUCN Red List, considerato il vasto areale, l'abbondanza in alcune aree e la mancanza di minacce, classifica \"R.microphyllum\" come specie a rischio minimo (LC)."}
{"id": "4886188", "revid": "104458", "url": "https://it.wikipedia.org/wiki?curid=4886188", "title": "Elisabeth Kappaurer", "text": "Biografia.\nElisabeth Kappaurer, , originaria di Bezau e attiva in gare FIS dal dicembre del 2009, ha esordito in Coppa Europa il 19 gennaio 2013 a Schruns in slalom speciale, classificandosi 40\u00aa. Il 3 marzo 2014 ha conquistato la medaglia d'oro nella supercombinata ai Mondiali juniores di Jasn\u00e1 e il 24 ottobre 2015 ha debuttato in Coppa del Mondo, senza qualificarsi per la seconda manche dello slalom gigante di S\u00f6lden.\nIl 4 dicembre 2016 ha colto a Trysil in slalom gigante il suo primo podio in Coppa Europa (3\u00aa) e il 17 gennaio 2017 a San Candido, nella medesima specialit\u00e0, la sua prima vittoria nel circuito continentale. In carriera non ha preso parte n\u00e9 a rassegne olimpiche n\u00e9 iridate.\nPalmar\u00e8s.\nCoppa Europa.\nCoppa Europa - vittorie.\nLegenda:\nGS = slalom gigante"}
{"id": "4886196", "revid": "124808", "url": "https://it.wikipedia.org/wiki?curid=4886196", "title": "Billy Burr", "text": ""}
{"id": "4886201", "revid": "1543377", "url": "https://it.wikipedia.org/wiki?curid=4886201", "title": "Carolina Panthers 2008", "text": "La stagione dei Carolina Panthers \u00e8 stata la 14\u00aa della franchigia nella National Football League, l'ottava con John Fox come capo-allenatore. La squadra pareggi\u00f2 il primato di franchigia di 12 vittorie nella stagione regolare del 1996"}
{"id": "4886205", "revid": "827882", "url": "https://it.wikipedia.org/wiki?curid=4886205", "title": "Buccellati", "text": ""}
{"id": "4886209", "revid": "2149966", "url": "https://it.wikipedia.org/wiki?curid=4886209", "title": "La lingua perduta delle gru", "text": "La lingua perduta delle gru \u00e8 il primo romanzo dello scrittore statunitense David Leavitt, pubblicato nel 1986, dopo la raccolta di racconti intitolata \"Ballo di famiglia\".\nLa storia, ambientata nel 1980 a New York, si occupa principalmente di raccontare la storia di un giovane ragazzo gay che rivela la propria omosessualit\u00e0 ai suoi familiari, le loro reazioni e le difficolt\u00e0 che questo comporta.\nTrama.\nViene narrata la vicenda di una famiglia borghese tradizionale e della sua implosione quando il figlio sceglie di fare coming out. Philip vive solo in uno squallido appartamento e \u00e8 un assiduo frequentatore dell'East Village; giovane che lavora nel campo dell'editoria, in termini di conquiste amorose \u00e8 un autentico disastro, finendo sempre di male in peggio e non accorgendosi minimamente del ragazzo che lo aspetta e che ha sotto il naso.\nDopo l'ennesimo folle innamoramento, pur essendo stato scaricato, decide di punto in bianco di smetterla con l'ipocrisia e confessa le proprie preferenze sessuali a genitori. Ci\u00f2 appare come un duro colpo al padre Owen; l'uomo rivede se stesso e le proprie fantasie sessuali rinnovatesi per anni nei confronti di persone dello stesso sesso, che hanno finito per trascinarlo alla ricerca d'incontri occasionali all'interno dei cinema porno. Una domenica Philip lo ha sorpreso in una di queste sue scorribande.\nPer lungo tempo ha ignorato sia i propri sentimenti sia quelli e figlio e capisce che solamente attraverso l'accettazione innanzi tutto di se stesso potr\u00e0 poi anche riconoscere serenamente l'identit\u00e0 di Philip. La madre del ragazzo, Rose, \u00e8 invece una \"donna forte\" che deve assumere su di s\u00e9 il doppio senso di colpa, sia ne riguardi del marito che del figlio, la cui reazione caratteriale si alterna tra incomprensione e rabbia.\nIl padre di Philip finisce col rendersi conto di aver fino ad allora represso la propria esistenza, finendo con lo sposare una donna ed avere un figlio, nascondendo i suoi pi\u00f9 autentici impulsi per tutto il tempo, lasciandoli trasparire solo al buio nelle sere domenicali o chiamando le hotline. Il figlio si dovr\u00e0 cos\u00ec trovare a gestire anche in parte la disperazione e sofferenza del padre.\nAdattamenti.\nNel 1991 la BBC ne ha fatto una trasposizione televisiva ambientata a Londra, con protagonisti Brian Cox, Angus Macfadyen, Eileen Atkins, Corey Parker e Ben Daniels."}
{"id": "4886220", "revid": "1543377", "url": "https://it.wikipedia.org/wiki?curid=4886220", "title": "Canottaggio ai Giochi della X Olimpiade - Due di coppia maschile", "text": "La competizione del due di coppia maschile dei Giochi della X Olimpiade si \u00e8 svolta dal 9 al 13 agosto 1932 al \"Long Beach Marine Stadium\", Long Beach.\nRisultati.\nBatterie.\nSu disputarono il 9 agosto. Il vincitore di ciascuna batteria in finale, i restanti al recupero.\nRecupero.\nSi disput\u00f2 l'11 agosto. I primi due in finale.\nFinale.\nSi disput\u00f2 il 13 agosto."}
{"id": "4886221", "revid": "247222", "url": "https://it.wikipedia.org/wiki?curid=4886221", "title": "I Should Coco", "text": "I Should Coco \u00e8 il primo album discografico in studio del gruppo musicale alternative rock inglese Supergrass, pubblicato nel maggio 1995."}
{"id": "4886229", "revid": "104458", "url": "https://it.wikipedia.org/wiki?curid=4886229", "title": "Hockey su slittino agli XI Giochi paralimpici invernali", "text": "Il torneo di hockey su slittino agli XI Giochi paralimpici invernali si \u00e8 svolto dall'8 al 15 marzo 2014 nella \u0160ajba Arena di So\u010di.\nGli Stati Uniti, detentori uscenti del titolo paralimpico, hanno nuovamente vinto la medaglia d'oro; la Russia ha conquistato quella d'argento e il Canada quella di bronzo.\nNazioni qualificate e squadre.\nNazioni qualificate (nazione ospitante, prime quattro classificate ai Mondiali 2013 e prime tre classificate all'apposito torneo di qualificazione paralimpica) e squadre presentate a So\u010di 2014:"}
{"id": "4886230", "revid": "247222", "url": "https://it.wikipedia.org/wiki?curid=4886230", "title": "In It for the Money", "text": "In It for the Money \u00e8 il secondo album discografico in studio del gruppo musicale alternative rock inglese Supergrass, pubblicato nel 1997."}
{"id": "4886231", "revid": "755885", "url": "https://it.wikipedia.org/wiki?curid=4886231", "title": "Gene Ammons and Friends at Montreux", "text": "Gene Ammons and Friends at Montreux \u00e8 un album dal vivo di Gene Ammons, pubblicato dalla Prestige Records nel 1973. I brani furono registrati il 7 luglio 1973 al Jazz Festival di Montreux (Svizzera)."}
{"id": "4886232", "revid": "1318658", "url": "https://it.wikipedia.org/wiki?curid=4886232", "title": "ASSI Brindisi 1970-1971", "text": "L'ASSI Brindisi 1970-1971, prende parte al campionato italiano di Serie C, girone D a 12 squadre. Chiude la stagione regolare al primo posto a pari punti con la Juve Caserta con 17V e 5P, 1424 punti fatti e 1138 subiti, per la promozione in Serie B c'\u00e8 bisogno di uno spareggio che viene giocato il 20 maggio 1971 a Potenza e vede vincitrice l'ASSI Brindisi per 64-55, particolare curioso \u00e8 che l'ASSI finir\u00e0 la partita con soli tre giocatori.\nStoria.\nGiuseppe Todisco dopo i successi con le giovanili della Libertas Brindisi ritorna all'ASSI dove svolge il doppio incarico di allenatore e direttore tecnico.\nLa squadra viene rinforzata con Claudio Bianchi proveniente dal Labor Viareggio, il tarantino Ermanno Iaci proveniente dalla Pallacanestro Budrio, Giuseppe Giuri dalla Pallacanestro Monopoli, Marino Krecic proveniente dal Lloyd Adriatico Trieste e Ferruccio Tomat proveniente dalla Snaidero Pallacanestro Udine.Sul fronte cessione Antonazzo viene ceduto alla Libertas Lecce. Franco Petraroli e Elio Maghelli abbandoneranno l'attivit\u00e0 agonistica per intraprendere la carriera lavorativa. \nIn Coppa Italia \u00e8 eliminata al 2\u00ba turno dalla Libertas Brindisi\nClaudio Bianchi sar\u00e0 il miglior marcatore della squadra con 244p. in 19 gare, seguito da Franco Cozzoli con 196 p.\nFonti.\nIl Corriere dello Sport edizione 1970-71\nLa Gazzetta del Mezzogiorno edizione 1970-71"}
{"id": "4886234", "revid": "2184720", "url": "https://it.wikipedia.org/wiki?curid=4886234", "title": "Donna con te", "text": "Donna con te \u00e8 un brano musicale del 1990 scritto da Danilo Amerio e Luciano Boero, presentato al Festival di Sanremo 1990 nell'interpretazione di Anna Oxa in abbinamento con i Kaoma, che l'hanno proposto con un testo nella loro lingua ma uguale titolo.\nL'interprete della versione in italiano avrebbe dovuto essere Patty Pravo, che rinunci\u00f2 a partecipare a pochi giorni dall'inizio della manifestazione, in quanto poco convinta del pezzo assegnatole, tra le interpreti in lizza per la sostituzione della Pravo, oltre alla Oxa, Fiordaliso gi\u00e0 interprete di altri brani scritti da Danilo Amerio. Il brano si classific\u00f2 4\u00ba.\nI Kaoma ne incisero un 45 giri."}
{"id": "4886239", "revid": "247222", "url": "https://it.wikipedia.org/wiki?curid=4886239", "title": "Supergrass (album)", "text": "Supergrass \u00e8 il terzo album discografico in studio del gruppo musicale alternative rock inglese Supergrass, pubblicato nel 1999."}
{"id": "4886246", "revid": "481666", "url": "https://it.wikipedia.org/wiki?curid=4886246", "title": "George Eastman House International Museum of Photography and Film", "text": ""}
{"id": "4886247", "revid": "767487", "url": "https://it.wikipedia.org/wiki?curid=4886247", "title": "Life on Other Planets", "text": "Life on Other Planets \u00e8 il quarto album discografico in studio del gruppo musicale alternative rock inglese Supergrass, pubblicato nel 2002."}
{"id": "4886254", "revid": "767487", "url": "https://it.wikipedia.org/wiki?curid=4886254", "title": "Road to Rouen", "text": "Road to Rouen \u00e8 il quinto album discografico in studio del gruppo musicale alternative rock inglese Supergrass, pubblicato nel 2005."}
{"id": "4886259", "revid": "767487", "url": "https://it.wikipedia.org/wiki?curid=4886259", "title": "Diamond Hoo Ha", "text": "Diamond Hoo Ha \u00e8 il sesto ed ultimo album discografico in studio del gruppo musicale alternative rock inglese Supergrass, pubblicato nel 2008."}
{"id": "4886260", "revid": "599013", "url": "https://it.wikipedia.org/wiki?curid=4886260", "title": "Gouichi Motomura", "text": "Carriera.\nIn carriera ha raggiunto in singolare la 134\u00aa posizione della classifica ATP, mentre in doppio ha raggiunto il 159\u00ba posto.\nIn Coppa Davis ha disputato un totale di 41 partite, collezionando 24 vittorie e 17 sconfitte. Per la sua dedizione nel rappresentare il proprio Paese nella competizione \u00e8 stato insignito del Commitment Award."}
{"id": "4886262", "revid": "64575400", "url": "https://it.wikipedia.org/wiki?curid=4886262", "title": "Siberina", "text": ""}
{"id": "4886264", "revid": "64575427", "url": "https://it.wikipedia.org/wiki?curid=4886264", "title": "Siberine", "text": ""}
{"id": "4886271", "revid": "287204", "url": "https://it.wikipedia.org/wiki?curid=4886271", "title": "J. Michael Fay", "text": "Biografia.\nDopo essersi laureato nel 1978 presso l'Universit\u00e0 dell'Arizona, ader\u00ec ai Peace Corps, operando come botanico in Tunisia e nella Repubblica Centrafricana per sei anni. Nel 1984 fu assunto dall'orto botanico del Missouri per condurre ricerche in Sudan. Tuttavia, fu invece inviato nella Repubblica Centrafricana e nella Repubblica del Congo dove condusse un rilevamento in aeroplano di parte delle vaste aree forestali ivi presenti, allo scopo di istituire e gestire le riserve naturali di Dzanga-Sangha e di Nouabal\u00e9-Ndoki. Contestualmente condusse studi sul gorilla occidentale di pianura, attraverso cui consegu\u00ec il dottorato nel 1997.\nDal 1991 ha lavorato per la Wildlife Conservation Society ed \u00e8 \"Explorer in Residence\" per la National Geographic Society. Con il supporto di quest'ultima, nel 1997, ha condotto il progetto \"MegaTransect\", percorrendo in 455 giorni quasi seimila chilometri attraverso le foreste del bacino del fiume Congo, conducendo un'indagine ambientale ed ecologica della regione. Al termine della marcia, fu ricevuto da Omar Bongo, presidente del Gabon, supportando la creazione di tredici riserve naturali nel paese. Un secondo progetto della National Geographic Society (denominato \"MegaFlyover\") l'ha visto coinvolto, con il pilota Peter Ragg, dal giugno del 2004 al gennaio del 2005, quando a bordo di un Cessna 182 hanno percorso quasi centomila chilometri, dal Sudafrica al Marocco raccogliendo immagini ad alta risoluzione. Entrambi i progetti hanno condotto alla realizzazione di articoli e documentari.\nNel 2006, con Michael Nichols, fotografo del National Geographic, ha condotto un'inchiesta sul pericolo rappresentato dal bracconaggio per la pi\u00f9 grande comunit\u00e0 di elefanti rimasta al mondo, presso il parco nazionale di Zakouma in Ciad. Il documentario che ne \u00e8 derivato \u00e8 intitolato \"Ivory Wars, Last Stand in Zakouma\"."}
{"id": "4886274", "revid": "767487", "url": "https://it.wikipedia.org/wiki?curid=4886274", "title": "Sugar (film 2004)", "text": "Sugar \u00e8 un film indipendente canadese del 2004 diretto da John Palmer e basato su una serie di racconti di Bruce LaBruce. \u00c8 interpretato da Andre Noble, Brendan Fehr, Marnie McPhail, Maury Chaykin e Sarah Polley. Noble, che ha ricevuto ottime recensioni per la sua interpretazione in \"Sugar\", \u00e8 morto poche settimane dopo l'uscita del film.\nTrama.\nCliff, un adolescente di periferia fragile e insicuro, entra nel mondo della prostituzione maschile di strada e conosce Butch, un marchettaro poco pi\u00f9 grande di lui che lo prende con s\u00e9. Insieme sperimenteranno le preferenze dei vari clienti, dal voyeurismo allo spanking, cercando di vivere giorno per giorno come meglio possono, nonostante i sentimenti d'amore che sbocciano in Cliff nei confronti di Butch e i problemi di tossicodipendenza di quest'ultimo.\nProduzione.\nLe riprese si sono svolte a Toronto. Il film \u00e8 stato girato su video e successivamente trasferito su pellicola 35 mm per l'uscita nelle sale.\nDistribuzione.\n\"Sugar\" venne presentato in anteprima all'Inside Out Film and Video Festival di Toronto il 22 maggio 2004 e ha vinto il premio per il miglior film canadese. Successivamente \u00e8 stato proiettato a San Francisco, in California, il 24 giugno 2004, prima di essere commercializzato in Canada il 25 giugno.\nCirca un mese dopo l'uscita commerciale del film, l'attore protagonista Andre Noble mor\u00ec di avvelenamento accidentale dopo aver ingerito dell'aconito durante un campeggio.\nAccoglienza.\nCritica.\nDennis Harvey di \"Variety\" ha elogiato le interpretazioni principali di Noble e Fehr, aggiungendo: \"\"Sugar\" sfoggia gli attesi elementi outre - sesso, droga, autodistruzione sconsiderata - ma ha anche venature di tenerezza, pathos e abilit\u00e0 registica... Nonostante gli aspetti aspri del racconto e l'eventuale svolta tragica, \"Sugar\" mantiene un tenore quasi stravagante che riflette la prospettiva di Cliff che accetta innocentemente il walk-on-the-wide-side.\" Michael Wilde, scrivendo per \"The Advocate\", ha elogiato le interpretazioni del film, scrivendo: \"Sia Fehr che Noble fanno un lavoro eccellente [e] il cast di supporto, inclusa la cara indie Sarah Polley, offre un sacco di umorismo con le loro esibizioni eccentriche. Per quanto sia gustoso \"Sugar\", ci tortura squisitamente con i dolori del primo amore e della perdita di qualcuno alla dipendenza.\"\nPeter Knegt di \"Exclaim!\" ha scritto: \"Cliff \u00e8 ovviamente diretto verso i guai, ma il film lavora duramente per evitare di diventare un ammonimento. \"Sugar\" minimizza il melodramma, in quanto l'AIDS \u00e8 appena menzionato, l'accettazione da parte della famiglia di Cliff \u00e8 quasi presunta e l'uso eccessivo di droghe \u00e8 difficilmente condannato (anche se non \u00e8 nemmeno glamour). E mentre a volte non \u00e8 chiaro se alcuni eventi vengono visualizzati solo per il valore dello shock (alcune scene rasentano la pornografia soft-core), \u00e8 chiaro che \"Sugar\" fa un lavoro eccezionale nell'umanizzare personaggi che raramente ricevere questo trattamento.\""}
{"id": "4886278", "revid": "463686", "url": "https://it.wikipedia.org/wiki?curid=4886278", "title": "Fairchild Books", "text": ""}
{"id": "4886280", "revid": "161273", "url": "https://it.wikipedia.org/wiki?curid=4886280", "title": "Mike Fay", "text": ""}
{"id": "4886283", "revid": "767487", "url": "https://it.wikipedia.org/wiki?curid=4886283", "title": "Gaz Coombes", "text": "\u00c8 conosciuto soprattutto per essere il cantante e chitarrista del gruppo alternative rock Supergrass, di cui fa parte anche suo fratello e che ha fondato nei primi anni novanta con Danny Goffey.\nPrima di fondare i Supergrass ha fatto parte del gruppo The Jennifers, in cui militava da adolescente.\nDal 2010, dopo lo scioglimento dei Supergrass, ha prima fondato e suonato con gli Hot Rats con i quali ha inciso un album di cover e poi intrapreso la carriera solista"}
{"id": "4886287", "revid": "755885", "url": "https://it.wikipedia.org/wiki?curid=4886287", "title": "Gene Ammons in Sweden", "text": "Gene Ammons in Sweden \u00e8 un album dal vivo di Gene Ammons, pubblicato dalla Enja Records nel 1981. I brani furono registrati il 14 luglio 1973 all'Ahus Jazz Festival di Ahus, Svezia."}
{"id": "4886289", "revid": "46291", "url": "https://it.wikipedia.org/wiki?curid=4886289", "title": "Vanda denisoniana", "text": "Vanda denisoniana \u00e8 una pianta della famiglia delle Orchidacee originaria dell'Asia Sud-Orientale.\nDescrizione.\n\u00c8 un'orchidea epifita di grande taglia, con foglie ligulate e ricurve. La fioritura avviene in tardo inverno e primavera con un racemo ascellare eretto, lungo fino a 15 centimetri che porta un esiguo numero di fiori (da 4 a 6). Questi sono grandi circa 5\u00a0cm e si presentano robusti, cerosi e hanno la singolare caratteristica di profumare di vaniglia nelle prime ore della sera.\nDistribuzione e habitat.\nLa specie \u00e8 originaria della provincia di Yunnan in Cina, Birmania, Thailandia, Laos e Vietnam.\nCresce in foreste montane alle quote di 400 - 1200 metri di altitudine.\nColtivazione.\nQuesta pianta, come un po' tutte quella della specie \"Vanda\" \u00e8 meglio coltivata in cesti di legno appesi."}
{"id": "4886291", "revid": "767487", "url": "https://it.wikipedia.org/wiki?curid=4886291", "title": "Supergrass Is 10", "text": "Supergrass Is 10 \u00e8 un album discografico di raccolta del gruppo musicale alternative rock inglese Supergrass, pubblicato nel 2004.\nDVD.\nIl DVD contiene due documenti: il video \"A Home Movie\" diretto da Simon Hilton e la collezione di 20 videoclip della band."}
{"id": "4886305", "revid": "1573940", "url": "https://it.wikipedia.org/wiki?curid=4886305", "title": "Rhinopoma muscatellum", "text": "Il pipistrello coda di topo minore (Rhinopoma muscatellum ) \u00e8 un pipistrello della famiglia dei \"Rinopomatidi\" diffuso in Medio Oriente.\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 49 e 62\u00a0mm, la lunghezza dell'avambraccio tra 46 e 53,2\u00a0mm, la lunghezza della coda tra 49 e 64,3\u00a0mm, la lunghezza del piede tra 11 e 13\u00a0mm, la lunghezza delle orecchie tra 15,8 e 20\u00a0mm e un peso fino a 15\u00a0g.\nAspetto.\nLa pelliccia \u00e8 corta e fine. La groppa e il basso ventre sono privi di peli. Le parti dorsali sono grigio-brunastre con la base dei peli pi\u00f9 chiara, mentre le parti ventrali sono pi\u00f9 chiare. Il muso \u00e8 rivolto all'ins\u00f9, con una cresta cutanea appiattita e talvolta sostituita da una leggera depressione. Gli occhi sono grandi. Il trago \u00e8 falciforme e con l'estremit\u00e0 smussata. Le ali sono attaccate posteriormente sulla tibia, ben sopra le caviglie. La coda \u00e8 molto lunga, sottile e si estende ben oltre l'uropatagio il quale \u00e8 ridotto ad una sottile membrana. \u00c8 privo di calcar.\nEcolocazione.\nEmette ultrasuoni sotto forma di impulsi multi-armonici di breve durata a frequenza quasi costante di 29-42,2 kHz.\nBiologia.\nComportamento.\nSi rifugia singolarmente o in gruppi di diverse centinaia di individui all'interno di grotte, caverne ed edifici abbandonati.\nAlimentazione.\nSi nutre di scarafaggi.\nRiproduzione.\nFemmine gravide sono state catturate in Oman a fine giugno e agli inizi di luglio, mentre altre che allattavano sono state catturate a fine agosto e inizi di settembre.\nDistribuzione e habitat.\nQuesta specie \u00e8 diffuso nella Penisola Arabica sud-orientale, Iran meridionale e Afghanistan.\nVive in ambienti aridi e semi-aridi, campi coltivati tra 700 e 1.100 metri di altitudine.\nTassonomia.\nSono state riconosciute 2 sottospecie:\nStato di conservazione.\nLa IUCN Red List, considerato il vasto areale e la tolleranza a diversi tipi di habitat, classifica \"R.muscatellum\" come specie a rischio minimo (LC)."}
{"id": "4886306", "revid": "287204", "url": "https://it.wikipedia.org/wiki?curid=4886306", "title": "Sergio Cafaro", "text": "Consegu\u00ec il diploma di pianoforte presso il conservatorio Santa Cecilia di Roma nella classe del maestro Rodolfo Caporali. In seguito segu\u00ec gli studi di composizione sotto la guida del maestro Goffredo Petrassi.\nSergio Cafaro ottenne numerosi riconoscimenti a concorsi nazionali e internazionali tra cui il Concorso internazionale di Ginevra. Nel corso della sua carriera concertistica, suon\u00f2 da solista sotto la direzione di alcuni dei pi\u00f9 celebri compositori tra cui Igor' F\u00ebdorovi\u010d Stravinskij e Paul Hindemith e fu accompagnatore di musicisti di livello internazionale tra i quali i violinisti Nathan Milstein, Henryk Szeryng e Pina Carmirelli.\nDal 1956 \u00e8 stato docente di pianoforte principale presso il conservatorio Gioacchino Rossini di Pesaro e dal 1973 al 1992 titolare di cattedra presso il conservatorio Santa Cecilia di Roma.\nSposato con Anna Maria Martinelli Cafaro (Mim\u00ec), docente di pianoforte. Amatore di coleotterologia, compagno di innumerevole cacce dell'amico Boris Porena (anche lui compositore allievo di Petrassi, anche lui coleotterologo) \u00e8 autore di un saggio inedito, \"Ricordi entomologici.\"\n\u00c8 scomparso il 1\u00ba aprile del 2005 all'et\u00e0 di 81 anni."}
{"id": "4886310", "revid": "287204", "url": "https://it.wikipedia.org/wiki?curid=4886310", "title": "Federico Browne", "text": "Carriera.\nIn carriera ha raggiunto una finale di doppio, nel 2004 all'ATP Buenos Aires, in coppia con il connazionale Diego Veronelli. In doppio ha raggiunto la 77\u00aa posizione della classifica ATP, mentre in singolare ha raggiunto il 106\u00ba posto.\nIn Coppa Davis ha disputato una sola partita, ottenendo nell'occasione una sconfitta."}
{"id": "4886315", "revid": "344503", "url": "https://it.wikipedia.org/wiki?curid=4886315", "title": "Arnold Sports Festival", "text": ""}
{"id": "4886316", "revid": "640469", "url": "https://it.wikipedia.org/wiki?curid=4886316", "title": "Koji Kondo (compositore)", "text": ""}
{"id": "4886323", "revid": "21880", "url": "https://it.wikipedia.org/wiki?curid=4886323", "title": "Vandopsis lissochiloides", "text": "Vandopsis lissochiloides \u00e8 una pianta della famiglia delle Orchidacee originaria dell'Asia Sud-Orientale.\nDescrizione.\n\u00c8 un'orchidea di grandi dimensioni che cresce con le radici nel terreno (terricola) oppure su rocce ricoperte di muschio (litofita). Presenta un fusto molto lungo e ricoperto di foglie. Queste sono amplessicauli, coriacee, spesso conduplicate spadiformi. La fioritura avviene in primavera - estate su un'infiorescenza eretta, lunga anche pi\u00f9 di due metri, portante molti fiori, da 20 fino a 30, grandi in media 7 centimetri, profumati e di lunga durata.\nDistribuzione e habitat.\nLa specie \u00e8 originaria di Myanmar, Thailandia, Laos, Piccole Isole della Sonda, isole Molucche, Sulawesi, Nuova Guinea e Filippine.\nCresce ai bordi della giungla tropicale come pianta terricola e fino a 1200 metri di altitudine.\nColtivazione.\nQuesta pianta richiede temperature alte ed esposizione in pieno sole. Innaffiature frequenti.."}
{"id": "4886333", "revid": "767487", "url": "https://it.wikipedia.org/wiki?curid=4886333", "title": "Massimo Radice", "text": "Carriera.\nHa disputato quattro incontri nel campionato di 1981-1982 con la maglia del , esordendo in massima serie a 19 anni non ancora compiuti il 7 marzo 1982 in occasione del pareggio esterno col .\nHa quindi proseguito la carriera in Serie C2."}
{"id": "4886336", "revid": "767487", "url": "https://it.wikipedia.org/wiki?curid=4886336", "title": "Black Lips", "text": "I Black Lips sono un gruppo musicale indie rock statunitense formatisi nel 1999 ed originari di Atlanta."}
{"id": "4886347", "revid": "22475", "url": "https://it.wikipedia.org/wiki?curid=4886347", "title": "International Sports Hall of Fame", "text": "L'International Sports Hall of Fame ricalca le pi\u00f9 famose \"Hall of Fame\", come l'Hollywood Walk of Fame. Rappresenta un tributo alle celebrit\u00e0 del mondo dello spettacolo che sono stati anche atleti.\nStoria.\nViene fondata da Robert M. Goldman nel 2012, ed appare la prima volta durante la cerimonia annuale dell'Arnold Sports Festival, tenuta a Columbus, nello stesso anno."}
{"id": "4886353", "revid": "1573940", "url": "https://it.wikipedia.org/wiki?curid=4886353", "title": "Rhinolophus pearsonii", "text": "Rhinolophus pearsonii () \u00e8 un pipistrello della famiglia dei Rinolofidi diffuso nel Subcontinente indiano e nell'Ecozona orientale.\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 51 e 64\u00a0mm, la lunghezza dell'avambraccio tra 50,8 e 54,8\u00a0mm, la lunghezza della coda tra 16 e 29\u00a0mm, la lunghezza del piede tra 9,9 e 14,2\u00a0mm, la lunghezza delle orecchie tra 23 e 29\u00a0mm e un peso fino a 16\u00a0g.\nAspetto.\nLa pelliccia \u00e8 lunga, densa e soffice. Le parti dorsali possono essere marroni o giallo brillante, mentre le parti ventrali sono pi\u00f9 chiare. Le orecchie sono grandi. La foglia nasale presenta una lancetta moderatamente lunga, larga, triangolare e con i bordi diritti, un processo connettivo piegato in avanti e con il profilo arrotondato, una sella allargata alla base, pi\u00f9 stretta al centro e con l'estremit\u00e0 arrotondata. La porzione anteriore \u00e8 larga, copre interamente il muso ed ha un incavo centrale profondo alla base. Il labbro inferiore ha un solco longitudinale profondo. La coda \u00e8 lunga ed inclusa completamente nell'ampio uropatagio. Il primo premolare superiore \u00e8 situato lungo la linea alveolare. \nEcolocazione.\nEmette ultrasuoni ad alto ciclo di lavoro sotto forma di impulsi di lunga durata a frequenza costante di 57,6-61,6 kHz.\nBiologia.\nComportamento.\nSi rifugia in gruppi fino a 35 individui all'interno di grotte calcaree dove entra in ibernazione nei periodi pi\u00f9 freddi.\nAlimentazione.\nSi nutre di insetti.\nRiproduzione.\nFemmine con i loro piccoli sono state osservate tra la fine di maggio e gli inizi di giugno.\nDistribuzione e habitat.\nQuesta specie \u00e8 diffusa nel Subcontinente indiano, in Cina meridionale e in Indocina.\nVive nelle foreste montane, boschi di bamb\u00f9 e campi coltivati tra 610 e 3.077 metri di altitudine.\nTassonomia.\nSono state riconosciute 2 sottospecie:\nStato di conservazione.\nLa IUCN Red List, considerato il vasto areale, la tolleranza alle modifiche ambientali e la popolazione presumibilmente numerosa, classifica \"R.pearsonii\" come specie a rischio minimo (LC)."}
{"id": "4886359", "revid": "64576388", "url": "https://it.wikipedia.org/wiki?curid=4886359", "title": "Vita di Agricola", "text": ""}
{"id": "4886360", "revid": "64576392", "url": "https://it.wikipedia.org/wiki?curid=4886360", "title": "Vita di Giulio Agricola", "text": ""}
{"id": "4886362", "revid": "6923", "url": "https://it.wikipedia.org/wiki?curid=4886362", "title": "Sarcofago della centrale nucleare di \u010cernobyl'", "text": "Il sarcofago della centrale nucleare di \u010cernobyl' (, cio\u00e8 riparo o copertura) \u00e8 la massiccia struttura in acciaio e cemento che copre il reattore nucleare n.4 della centrale nucleare di \u010cernobyl'. \u00c8 stato progettato per limitare la contaminazione radioattiva dell'ambiente dopo il disastro del 1986 di \u010cernobyl', racchiudendo l'area pi\u00f9 pericolosa e la protezione dall'esposizione del clima. Si trova all'interno di una vasta area riservata conosciuta come \"zona di esclusione di \u010cernobyl'\".\nIl sarcofago racchiude 200 tonnellate di corium radioattivo, 30 tonnellate di polvere altamente contaminata e 16 tonnellate di uranio e plutonio. Nel 1996 si \u00e8 ritenuto impossibile riparare l'interno del sarcofago visti i livelli di radiazione stimati come 10.000 R\u00f6ntgen all'ora (la radiazione di fondo normale in citt\u00e0 \u00e8 di solito intorno a 20-50 micror\u00f6ntgens all'ora, e una dose letale \u00e8 di 500 r\u00f6ntgens).\n La struttura si chiama \u201cNew Safe Confinement\u201d (NSC).\nCostruzione.\nLa progettazione del sarcofago \u00e8 iniziata il 20 maggio 1986. La costruzione dur\u00f2 206 giorni, da giugno a fine novembre dello stesso anno. Il primo compito fu quello di costruire una lastra di raffreddamento sotto il reattore per evitare che il combustibile nucleare caldo provocasse un buco nella base. A causa dell'elevata radioattivit\u00e0 il posizionamento di dadi e bulloni e l'applicazione delle saldature vennero eseguite da robot. Le saldature del sarcofago, tuttavia, non furono eseguite correttamente. L'intero processo di costruzione era composto da otto tappe: pulizia del territorio attorno all'unit\u00e0 del reattore 4, costruzione di muri di protezione in cemento armato iniziali intorno al perimetro, costruzione di muri di separazione tra le unit\u00e0 3 e 4, costruzione del muro a cascata che \u00e8 copertura della sala turbine, montaggio di un contrafforte alle estremit\u00e0, costruzione di supporti e installazione di un rivestimento della sala reattore ed infine installazione di un sistema di ventilazione.\nSono stati utilizzati pi\u00f9 di 400.000 m\u00b3 di calcestruzzo e 7.300 tonnellate di carpenteria metallica durante la costruzione del sarcofago. La costruzione definitiva ha racchiuso 740.000 m\u00b3 di detriti fortemente contaminati all'interno con suolo contaminato. L'11 ottobre 1986 la Commissione governativa sovietica ha accettato la \"Conclusione sull'affidabilit\u00e0 e durata di un rivestimento per la sicurezza contro le radiazioni del reattore 4 della centrale nucleare\". Il sarcofago ha pi\u00f9 di 60 fori per consentire l'osservazione degli interni del nucleo. In molti luoghi la struttura \u00e8 stata progettata per avere pozzi di ventilazione per consentire all'aria di fuoriuscire. I sistemi di filtrazione sono stati messi in atto in modo che nessun materiale radioattivo fuoriesca attraverso questi fori.\nProblemi in corso.\nL'attuale rifugio \u00e8 costruito sopra le rovine dell'edificio reattore. I due \"pilastri di mammut\" che sostengono il tetto del sarcofago poggiano in parte sulla parete strutturalmente sicura dell'edificio del reattore che \u00e8 stato danneggiato dall'incidente. L'estremit\u00e0 occidentale del tetto \u00e8 sostenuta da un muro in un punto designato di asse 50. Questo muro \u00e8 in cemento armato, ed \u00e8 stato incrinato dall'incidente.\nStruttura progettata per la stabilizzazione dell'acciaio (DSSS).\nIl DSSS \u00e8 un oggetto d'acciaio di colore giallo che \u00e8 stato posto accanto al reattore distrutto allo scopo di stabilizzare il sarcofago. Si trova a 63 metri di altezza e ha una serie di ponteggi che si estendono attraverso la parete contrafforte occidentale. Questo \u00e8 stato fatto perch\u00e9 se la parete dell'edificio reattore o il tetto dello \"shelter\" dovesse cedere, grandi quantit\u00e0 di polvere e particelle radioattive verrebbero rilasciate direttamente nell'atmosfera con conseguente grande emissione di radioattivit\u00e0 nell'ambiente. Nel dicembre 2006 il \"Designed Stabilisation Steel Structure\" (DSSS) \u00e8 stato ampliato fino a trasferire il 50% del carico sul tetto (circa 400 tonnellate) dal muro dell'asse 50 alla DSSS.\nScudo biologico superiore (UBS).\nUn'ulteriore minaccia per il rifugio \u00e8 la lastra di cemento che ha formato lo \"Scudo biologico superiore\" (UBS, Upper Biological Shield), situato sopra il reattore prima dell'incidente. Questa lastra di cemento, che era il \"tappo\" del reattore, \u00e8 stata gettata verso l'alto dall'esplosione del nocciolo del reattore e ora \u00e8 posata a circa 15\u00b0 rispetto alla verticale. La posizione dello scudo superiore \u00e8 considerata molto pericolosa perch\u00e9 solo i detriti supportano lo scudo in posizione quasi verticale. Un crollo dell'UBS andrebbe ulteriormente ad aggravare le condizioni di polvere nel sarcofago, magari diffondendo una certa quantit\u00e0 di materiale radioattivo fuori dal rifugio, e potrebbe danneggiare il sarcofago stesso. L'UBS \u00e8 un cerchio di 15 metri di diametro, del peso di 1000 tonnellate e costituito di 2000 cubi, ognuno si trova sopra un canale di carburante. Lo scudo, chiamato P'jata\u010dok (\"moneta da cinque copeche\") prima del disastro, \u00e8 stato poi nominato componente \"E\" e soprannominato \"Elena\", I \"Capelli di Elena \" sono i fasci di combustibile intrecciati, ed ancora attaccati allo scudo.\nNuovo sarcofago.\nNel 1997, al vertice del G7 a Denver, fu fondato il Chernobyl Shelter Fund per raccogliere fondi per mettere in sicurezza il reattore. Il nuovo progetto prevedeva la costruzione di un nuovo sarcofago di diversa concezione, realizzato con materiali pi\u00f9 sicuri e montato su binari. La struttura a cupola, conclusa nel 2016, successivamente sarebbe dovuta essere spinta fino sopra il vecchio sarcofago cos\u00ec da evitare agli addetti ai lavori l'esposizione diretta alle radiazioni. Nel 1998 il costo stimato per la sua progettazione e realizzazione raggiungeva i 780 milioni di dollari, fino a lievitare oltre un miliardo di dollari; esso metterebbe in sicurezza il sito per circa 100 anni. La Shelter Implementation Plan (SIP) \u00e8 una cooperativa che si \u00e8 adoperata per raccogliere i fondi per la realizzazione della nuova cupola, che la sola Ucraina non sarebbe stata in grado di fronteggiare. La SIP \u00e8 stata composta e supportata dall'Unione europea, dagli Stati Uniti e dalla stessa Ucraina. Le uniche modifiche apportate al sarcofago prima della sua sostituzione sono state la realizzazione di accessi per la manutenzione ed il monitoraggio del tetto ed un sistema per il controllo delle polveri.\nIl progetto del nuovo sarcofago (NSC, ossia New Safe Confinement) prevedeva la realizzazione di una struttura a doppia volta (una sopra l'altra) di altezza massima pari a 92,5 metri e costituita da un totale di 85 elementi; parte della struttura \u00e8 stata costruita esternamente al sito e il tutto \u00e8 stato assemblato a 180 metri di distanza dal reattore. Gli archi sono composti da materiale tubulare d'acciaio resistente e relativamente leggero per diminuire il peso della struttura e i costi d'assemblaggio; successivamente sono stati ricoperti con tre strati di pannelli poi ulteriormente rivestiti di Lexan, resina termoplastica di policarbonato in grado di prevenire l'accumularsi di particelle radioattive tra i vari corpi della volta. Tra l'arco superiore, di campata pari a 270 metri e quello inferiore, di campata pari a 240 metri, intercorre nel punto pi\u00f9 alto uno spazio di 12 metri. Sono state realizzate 12 doppie volte di una lunghezza di 13,5 metri che assemblate formano un unico corpo lungo oltre 150 metri.\nSi \u00e8 cercato di rendere il tutto meno pesante possibile e gli scavi per la costruzione delle fondazioni sono stati minimi per evitare di smuovere il terreno in superficie, ancora fortemente contaminato a causa di scorie radioattive, terra, sabbia, e detriti della costruzione del primo sarcofago. Attraverso l'uso di binari, la struttura \u00e8 stata trasportata direttamente sopra il sarcofago, cos\u00ec da evitare che gli operai venissero esposti direttamente alle radiazioni. Il progetto, finito il 12 febbraio 2004, \u00e8 stato approvato un mese dopo dal governo Ucraino, ma \u00e8 stato sottoposto a continue verifiche e non si sapeva precisamente quando e come sarebbe stato realizzato; nell'aprile 2007, venerd\u00ec 27, venne dichiarato che il sito di costruzione fosse in fase di preparazione, ma senza specificare altro; il 17 settembre 2007 la BBC ha dichiarato che stavano proseguendo i lavori. In principio erano previsti 5 anni per il completamento del NSC, ma la mancanza dei fondi necessari e i continui intoppi burocratici ed economici provocarono molti slittamenti nelle fasi di costruzione, dilazionando i tempi di realizzazione.\nNegli ultimi anni, prima del completamento della nuova struttura, si \u00e8 temuto fortemente che il sarcofago del reattore n\u00ba 4 potesse cedere, anche per via delle radiazioni, che facilitavano la decomposizione dello stesso. Il vecchio sarcofago, progettato per durare fino al 2016, \u00e8 stato finalmente sostituito dalla nuova struttura il 29 novembre 2016, impedendo cos\u00ec che una nuova nube composta da 5 tonnellate di polveri radioattive (sulle 198 tonnellate di nocciolo radioattivo), si liberasse nell'atmosfera europea."}
{"id": "4886367", "revid": "729019", "url": "https://it.wikipedia.org/wiki?curid=4886367", "title": "Stazione di Keiky\u016b Kawasaki", "text": "La \u00e8 una stazione ferroviaria di Kawasaki, citt\u00e0 della prefettura di Kanagawa. Si trova nel quartiere di Kawasaki-ku ed \u00e8 servita dalla linea principale e dalla linea Daishi delle Ferrovie Keiky\u016b. Immediatamente adiacente si trova la stazione di Kawasaki della JR East.\nStruttura.\nLa stazione \u00e8 dotata di due marciapiedi a isola con quattro binari su viadotto per la linea principale, e di due marciapiedi laterali con due binari passanti in superficie per la linea Daishi."}
{"id": "4886377", "revid": "247222", "url": "https://it.wikipedia.org/wiki?curid=4886377", "title": "Brasswind", "text": "Brasswind \u00e8 un album di Gene Ammons, pubblicato dalla Prestige Records nel 1974. I brani furono registrati al Fantasy Studios di Berkeley, California (Stati Uniti), nelle date indicate nella lista tracce."}
{"id": "4886391", "revid": "1602064", "url": "https://it.wikipedia.org/wiki?curid=4886391", "title": "Soul 2", "text": "Soul 2 \u00e8 l'ottavo album discografico in studio del cantante soul britannico Seal, pubblicato nel novembre 2011. L'album consiste di cover di classici del soul come \"Soul\", pubblicato nel 2008."}
{"id": "4886394", "revid": "1543377", "url": "https://it.wikipedia.org/wiki?curid=4886394", "title": "Futbol'nyj Klub Smena Komsomol'sk-na-Amure", "text": "Lo Smena Komsomol'sk-na-Amure, ufficialmente Futbol'nyj Klub Smena Komsomol'sk-na-Amure (, translitterazione anglosassone \"Smena Komsomolsk-na-Amure\", nota in passato anche come Dinamo, Avangard e Amur), \u00e8 una societ\u00e0 di calcio russa con sede a Komsomol'sk-na-Amure.\nStoria.\nFu fondato nel 1936 col nome di \"Stroitel\", partecip\u00f2 alla seconda e alla terza edizione della Coppa dell'URSS, senza partecipare al campionato nazionale; nel 1946, cambi\u00f2 nome in \"Dinamo\". Ma fu solo dal 1957, col nome di Lokomotiv, che partecip\u00f2 per la prima volta al Campionato sovietico di calcio, partendo dalla Klass B, seconda serie del campionato.\nDal 1960 cambi\u00f2 nome in \"Avangard\"; rimase in seconda serie fino al 1962, quando, a causa della riforma dei campionati, rimase in Klass B che divenne la terza serie del campionato. Nel 1969 un'ulteriore riforma dei campionati la costrinse alla retrocessione in quarta serie: l'anno seguente spar\u00ec dalla scena nazionale. Solo nel 1978 fece ritorno in Vtoraja Liga, terza serie del campionato, col nuovo nome di \"Amur\".\nRimase in terza serie fino al 1989 quando, con l'introduzione della quarta serie nazionale, retrocesse nella neonata Vtoraja Niz\u0161aja Liga, dove rest\u00f2 fino alla dissoluzione dell'Unione Sovietica.\nCon la nascita del campionato russo fu immediatamente collocato in Pervaja Liga, cio\u00e8 nella seconda serie, ma retrocesse subito in Vtoraja Liga. Con l'ultimo posto del 1994 la squadra fall\u00ec e ripart\u00ec dai dilettanti.\nRitorn\u00f2 tra i professionisti nel 2002 col nome di \"Smena\", ripartendo dalla Pervenstvo Professional'noj Futbol'noj Ligi"}
{"id": "4886397", "revid": "108840751", "url": "https://it.wikipedia.org/wiki?curid=4886397", "title": "Valentino di Bella", "text": "Biografia.\nSi pu\u00f2 annoverare nel panorama della didattica pianistica e compositiva. La sua attivit\u00e0 di didatta cominci\u00f2 nel conservatorio di Cosenza di cui era direttore il maestro Giuseppe Giacomantonio proseguendo dopo alcuni anni al conservatorio Francesco Morlacchi di Perugia. \nIl maestro era siciliano di nascita ma romano d'elezione. Nella sua abitazione capitolina form\u00f2 diverse generazioni di pianisti e compositori tra cui i pianisti Gabriella Rivelli e i compositori Diego Minciacchi, Simone Santi Gubini, Silvia Colasanti, Francesco Venerucci, Roberto Giulio Cassiano, Enrico Cosimi. "}
{"id": "4886398", "revid": "88740", "url": "https://it.wikipedia.org/wiki?curid=4886398", "title": "Tommaso Bordonaro", "text": "Biografia.\nLa giovinezza e i primi trent'anni.\nPrimogenito di sette figli, nasce a Bolognetta, paese dell'entroterra palermitano. Prestissimo inizia a lavorare con lo zio, essendo il padre Giuseppe emigrato a pi\u00f9 riprese negli Stati Uniti e poi arruolato per servire la patria durante la Grande guerra.\nIl ragazzo Tommaso frequenta solo pochi mesi le scuole elementari, che chiudono perch\u00e9 i maestri sono richiamati alle armi: dapprima fa il pastore e il contadino, aiutando in questo modo la famiglia che si trova ad affrontare oltre alla miseria anche la terribile epidemia di colera che falcidia mezza Europa. La famiglia cresce, nascono altri figli, ma la miseria \u00e8 solo attenuata dall'aver preso vari poderi in affitto dal maggiore proprietario terriero della zona, il conte Filangeri di San Marco. \nI Bordonaro diventano cos\u00ec \"burgisi\", e Tommaso nel 1930 parte per il servizio militare in Liguria, a Ventimiglia. Tornato dalla leva, \u201cfugge\u201d con una ragazza poverissima, rifiutando il matrimonio d'interesse propostogli dal padre; dopo due gravidanze portate a termine, la moglie Rosa morir\u00e0 alla terza per un tentativo di aborto. \nAlla volta dell'America.\nTommaso, che tutti chiamano Masinu, si risposer\u00e0 e si imbarcher\u00e0, nel marzo 1947, alla volta degli Stati Uniti. Giunto a Garfield, svolger\u00e0 i lavori pi\u00f9 umili e duri per sbarcare il lunario, da necroforo a scaricatore di carbone, da operaio presso una fabbrica di maccheroni a impiegato comunale, costruendo in economia l'abitazione per la sua numerosa famiglia. Diviene molto attivo nella comunit\u00e0 degli emigrati, facendo rinascere l'antico Club dei compaesani trasferitosi da New York nel New Jersey\nLa famiglia di Tommaso intanto si \u00e8 allargata, altri quattro figli nascono sul suolo americano, ma il dolore \u00e8 sempre in agguato ed egli perder\u00e0 un figlio ventunenne, nel 1956, in un incidente sul lavoro. Nel 1984, dopo una lunga malattia, morir\u00e0 anche la seconda moglie.\nBordonaro e la passione per la musica.\nNon pi\u00f9 impegnato nell'attivit\u00e0 lavorativa, Tommaso torna diverse volte in Italia, scrive le proprie memorie con grafia incerta, colleziona ritagli di giornali italiani e brani musicali, richiamo evidente alla vera grande passione della sua vita, la musica, che lo porter\u00e0 a suonare nelle bande musicali in Sicilia prima e negli Stati Uniti poi. I suoi cinque figli maschi sono tutti sposati e gli hanno dato decine di nipoti.\nGli scritti autobiografici e La spartenza.\nNel 1988 consegna a Santo Lombino, studioso di storia dell'emigrazione e di scritti autobiografici, tre quaderni manoscritti intitolati \"La storia di tutta la mia vita da quando io rigordo ch'ero un bambino\". Inviato al concorso indetto annualmente dall'Archivio diaristico nazionale di Pieve Santo Stefano, ideato dal giornalista e scrittore Saverio Tutino, il memoriale conquista nel settembre 1990 il primo premio ex aequo per la migliore autobiografia inedita.\nLo scritto sar\u00e0 pubblicato nella primavera dell'anno seguente da Einaudi con il titolo \"La spartenza\" e la prefazione di Natalia Ginzburg. Una nuova edizione dell'opera sar\u00e0 edita nel 2013 dalla casa editrice Navarra editore di Palermo-Marsala.\nGli ultimi anni.\nTommaso Bordonaro \u00e8 tornato diverse volte da pensionato in Sicilia ed \u00e8 morto in Florida il 15 ottobre dell'anno 2000. Un anno dopo il Comune di Bolognetta ha deciso di intitolare a suo nome la Biblioteca del paese.\nDue brani del libro sono inseriti nell'opera lirica \u201cEllis Island\u201d con musiche di Giovanni Sollima e testi di Roberto Alajmo, prodotta dal Teatro Massimo di Palermo nel 2002, per la regia di Marco Baliani.\nNel 2005 la Compagnia del teatro del Baglio di Villafrati porter\u00e0 l'atto unico \u201cLa spartenza - bianca campagna, nivura simenza\u201d, ispirato al lavoro di Bordonaro, alle Orestiadi di Gibellina, con la drammaturgia di Nicola Grato, Santo Lombino ed Enzo Toto e la regia di quest'ultimo. L'opera sar\u00e0 rappresentata anche a Taormina Arte, a Palermo, Roma e New York."}
{"id": "4886399", "revid": "103891514", "url": "https://it.wikipedia.org/wiki?curid=4886399", "title": "Bettolina", "text": "La bettolina \u00e8 una nave di piccole dimensioni che effettua un servizio di trasporto di merci o liquidi verso navi pi\u00f9 grandi in ambito portuale. Pu\u00f2 essere una piccola chiatta rimorchiata ma a volte si chiamano con questo termine anche battelli di servizio con propulsione autonoma.\nNel caso sia una imbarcazione a fondo piatto viene detta anche chiatta; se non \u00e8 dotata di un motore proprio pu\u00f2 essere trainata o spinta da un rimorchiatore."}
{"id": "4886409", "revid": "1573940", "url": "https://it.wikipedia.org/wiki?curid=4886409", "title": "Rhinolophus stheno", "text": "Rhinolophus stheno () \u00e8 un pipistrello della famiglia dei Rinolofidi diffuso nell'Ecozona orientale.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 54 e 58\u00a0mm, la lunghezza dell'avambraccio tra 42 e 48\u00a0mm, la lunghezza della coda tra 15 e 21\u00a0mm, la lunghezza del piede tra 8,5 e 9,2\u00a0mm, la lunghezza delle orecchie tra 15 e 22\u00a0mm e un peso fino a 10,5\u00a0g.\nAspetto.\nLe parti dorsali sono bruno-rossastre con la base dei peli bruno-giallastra chiara, mentre le parti ventrali sono pi\u00f9 chiare. Le orecchie sono piccole. La foglia nasale presenta una lancetta lunga, con i bordi diritti e la punta smussata, un processo connettivo con il profilo arrotondato e cosparso di pochi peli, una sella con i bordi paralleli e l'estremit\u00e0 arrotondata. La porzione anteriore \u00e8 larga, copre completamente il muso ed ha una foglietta supplementare sotto di essa. Il labbro inferiore ha tre solchi longitudinali. La coda \u00e8 lunga ed inclusa completamente nell'ampio uropatagio. Il primo premolare superiore \u00e8 situato lungo la linea alveolare. \nEcolocazione.\nEmette ultrasuoni ad alto ciclo di lavoro sotto forma di impulsi a frequenza costante di 85-90 kHz.\nBiologia.\nComportamento.\nSi rifugia in colonie singolarmente o in colonie fino a 1.200 individui all'interno di grotte e cavit\u00e0 degli alberi.\nAlimentazione.\nSi nutre di insetti.\nRiproduzione.\nFemmine gravide sono state catturate tra febbraio ed aprile.\nDistribuzione e habitat.\nQuesta specie \u00e8 diffusa in Indocina e sulle isole di Sumatra e Giava.\nVive nelle foreste sempreverdi secche, foreste decidue e di dipterocarpi fino a 1.000 metri di altitudine.\nTassonomia.\nSono state riconosciute 2 sottospecie:\nStato di conservazione.\nLa IUCN Red List, considerato il vasto areale, la popolazione presumibilmente numerosa e la presenza in diverse aree protette, classifica \"R.stheno\" come specie a rischio minimo (LC)."}
{"id": "4886413", "revid": "300067", "url": "https://it.wikipedia.org/wiki?curid=4886413", "title": "Western Basketball Association", "text": "La Western Basketball Association (WBA) \u00e8 stata una lega professionistica di pallacanestro negli Stati Uniti d'America.\nLa lega disput\u00f2 una sola stagione, nel 1978-79. Per la stagione seguente venne tentata una fusione con la CBA, ma nessuna della franchigie WBA aveva i necessari requisiti finanziari. La WBA fall\u00ec prima di raggiungere un accordo per la fusione."}
{"id": "4886418", "revid": "1403147", "url": "https://it.wikipedia.org/wiki?curid=4886418", "title": "Old State House (Boston)", "text": "La Old State House \u00e8 un edificio storico della citt\u00e0 statunitense di Boston (Massachusetts), situato all'incrocio tra Washington Street e State Street. Costruita nel 1713, \u00e8 stata sede dell'assemblea legislativa del Massachusetts fino al 1798. Si tratta del pi\u00f9 antico edificio pubblico della citt\u00e0 ancora esistente."}
{"id": "4886435", "revid": "121034430", "url": "https://it.wikipedia.org/wiki?curid=4886435", "title": "Beacon Hill (Boston)", "text": "Beacon Hill \u00e8 un quartiere storico della citt\u00e0 statunitense di Boston (Massachusetts), Sulla parte pi\u00f9 elevata della collina si trova la Massachusetts State House, sede del governo statale, a cui viene spesso associato per metonimia il nome del quartiere.\nL'area ospita numerosi edifici storici in stile vittoriano e luoghi di rilevanza storica.\nin questa cittadella hanno girato la serie tv intitolata Teen Wolf "}
{"id": "4886437", "revid": "247222", "url": "https://it.wikipedia.org/wiki?curid=4886437", "title": "Together Again for the Last Time", "text": "Together Again for the Last Time \u00e8 un album di Gene Ammons e Sonny Stitt, pubblicato dalla Prestige Records nel 1976."}
{"id": "4886443", "revid": "1305772", "url": "https://it.wikipedia.org/wiki?curid=4886443", "title": "The Second", "text": "The Second \u00e8 il secondo album discografico in studio del gruppo musicale rock canadese/statunitense Steppenwolf, pubblicato nell'ottobre del 1968.\nClassifica.\nAlbum\nSingoli"}
{"id": "4886446", "revid": "287204", "url": "https://it.wikipedia.org/wiki?curid=4886446", "title": "Kubok PFL", "text": "La Kubok PFL o cio\u00e8 Coppa della PFL (rus. \u041a\u0443\u0431\u043e\u043a \u041f\u0424\u041b) era una competizione calcistica organizzata dalla Federazione calcistica della Russia e riservata alle squadre vincitrici della Vtoroj divizion, terza divisione del campionato russo di calcio.\nFormula.\nLa formula prevedeva che i cinque vincitori dei cinque gironi di Vtoroj divizion giocassero tra di loro in unico girone con gare di sola andata: tutte le partite di tutte le edizioni furono giocate allo Stadio Lu\u017eniki di Mosca. Venivano assegnati 3 punti per vittoria, 1 per il pareggio e 0 per la sconfitta.\nIl torneo era disputato nel mese di novembre"}
{"id": "4886449", "revid": "119453400", "url": "https://it.wikipedia.org/wiki?curid=4886449", "title": "At Your Birthday Party", "text": "At Your Birthday Party \u00e8 il terzo album discografico in studio del gruppo musicale rock canadese/statunitense Steppenwolf, pubblicato nel 1969."}
{"id": "4886450", "revid": "1793900", "url": "https://it.wikipedia.org/wiki?curid=4886450", "title": "Campidoglio (Denver)", "text": "Il Campidoglio di Denver (in inglese \"Colorado State Capitol\") \u00e8 la sede governativa dello Stato del Colorado, negli Stati Uniti d'America.\nProgettato dall'architetto Elijah Myers, fu costruito nei primi anni 1890 e inaugurato nel novembre del 1894. La doratura della cupola fu aggiunta nel 1908.\nSi trova ad un miglio di altezza sul livello del mare."}
{"id": "4886451", "revid": "785863", "url": "https://it.wikipedia.org/wiki?curid=4886451", "title": "Daffy Duck acchiappafantasmi", "text": ""}
{"id": "4886454", "revid": "1793900", "url": "https://it.wikipedia.org/wiki?curid=4886454", "title": "Campidoglio (Sacramento)", "text": "Il Campidoglio di Sacramento (in inglese \"California State Capitol\") \u00e8 la sede governativa dello Stato della California, negli Stati Uniti d'America. Qui siede l'Assemblea Generale della California, composta dal Senato della California e dall'Assemblea Statale. Qui si trova inoltre l'ufficio del Governatore.\nFu costruito in stile neoclassico tra 1861 e 1874."}
{"id": "4886455", "revid": "1910402", "url": "https://it.wikipedia.org/wiki?curid=4886455", "title": "Early Steppenwolf", "text": "Early Steppenwolf \u00e8 il primo album live del gruppo musicale rock canadese/statunitense Steppenwolf, pubblicato nel 1969 dalla Dunhill."}
{"id": "4886463", "revid": "1718925", "url": "https://it.wikipedia.org/wiki?curid=4886463", "title": "Campidoglio (Albany)", "text": "Il Campidoglio di Albany (in inglese \"New York State Capitol\") \u00e8 la sede governativa dello Stato di New York, negli Stati Uniti d'America. Sorge ad Albany, capitale dello Stato di New York.\nFu costruito tra 1867 e 1899 in stile neoromanico e neorinascimentale."}
{"id": "4886468", "revid": "6923", "url": "https://it.wikipedia.org/wiki?curid=4886468", "title": "Campidoglio (Hartford)", "text": "Il Campidoglio di Hartford (in inglese \"Connecticut State Capitol\") \u00e8 la sede governativa dello Stato del Connecticut, negli Stati Uniti d'America.\nFu costruito tra il 1872 e il 1878 dall'architetto Richard Michell Upjohn in stile Eastlake."}
{"id": "4886469", "revid": "198277", "url": "https://it.wikipedia.org/wiki?curid=4886469", "title": "Daniele Rugani", "text": "Biografia.\nLegato dal 2015 alla giornalista Michela Persico, la coppia ha un figlio nato nel 2020.\nCaratteristiche tecniche.\n\u00c8 un difensore centrale dotato di buona fisicit\u00e0, che rende al meglio in fase di marcatura e in particolar modo nell'anticipo: giocatore non molto veloce ma estremamente corretto, preferisce rinunciare all'intervento diretto sull'avversario \u2014 \u00absono meno irruento di altri, pi\u00f9 razionale, uso il cervello pi\u00f9 dell'istinto, provo a leggere le situazioni\u00bb \u2014, al contrario sfiancandolo per portarlo lontano dall'area di rigore. Abile anche nel disimpegnarsi o nell'avanzare palla al piede, grazie alla sua statura eccelle nel colpo di testa, fondamentale con cui pu\u00f2 rendersi utile anche in proiezione offensiva.\nCarriera.\nClub.\nGli inizi, Empoli.\nAll'et\u00e0 di sei anni entra nel vivaio dell' dove compie tutta la trafila delle squadre giovanili. Nell'agosto 2012 passa in prestito alla che per la stagione 2012-2013 lo aggrega alla formazione Primavera allenata da Marco Baroni, dove contribuisce alla vittoria della Coppa Italia Primavera. Il 31 luglio 2013 i piemontesi acquistano dai toscani la met\u00e0 del cartellino del giocatore, il quale fa contestualmente ritorno a Empoli per affrontare la sua prima annata da professionista.\nCon la maglia degli azzurri esordisce diciannovenne in Serie B, venendo subito impiegato come titolare dal tecnico Maurizio Sarri. Il 22 marzo 2014 realizza il suo primo gol in carriera, siglato su colpo di testa da calcio d'angolo nella partita casalinga di campionato con la (4-0). Conclude la sua prima annata da professionista con 42 presenze e 2 reti, contribuendo alla promozione dei toscani nella massima serie.\nDebutta in Serie A il 31 agosto 2014, a 20 anni, nella sconfitta (2-0) sul campo dell'. Il successivo 20 settembre segna il primo gol in massima categoria, siglando il definitivo 2-2 nella trasferta contro il . Intanto il 2 febbraio 2015 la Juventus acquista anche l'altra met\u00e0 del suo cartellino per 3,5 milioni di euro, lasciandolo contestualmente in prestito in Toscana sino a fine stagione. Chiude il campionato disputando tutte le 38 partite e realizzando 3 gol, partendo sempre titolare senza mai essere sostituito; non riceve inoltre alcuna sanzione disciplinare a proprio carico.\nJuventus.\nNell'estate 2015, come da precedenti accordi, entra a far parte della rosa juventina. Esordisce con la maglia bianconera il 30 settembre 2015, nei minuti finali della sfida casalinga di Champions League vinta contro il (2-0), che rappresenta anche la sua prima presenza nelle coppe europee. Il debutto da titolare \u00e8 invece del 16 dicembre seguente, in occasione della vittoriosa stracittadina (4-0) valevole per gli ottavi di Coppa Italia; quattro giorni dopo esordisce con i bianconeri anche in campionato, subentrando al 56' a Barzagli nella sfida vinta per 3-2 sul a Modena.\nDopo un iniziale impatto con la realt\u00e0 bianconera che lo vede spesso in panchina nonch\u00e9 suo malgrado protagonista anche di alcune opache prove, nella seconda parte della stagione 2015-2016 il tecnico Massimiliano Allegri gli concede un minutaggio sempre maggiore, cosa che gli permette di mettere assieme prestazioni via via pi\u00f9 convincenti. In occasione di -Juventus (1-2) del 24 aprile, dopo 53 gare riceve il suo primo cartellino giallo in Serie A, record che non veniva raggiunto da un calciatore dal 1994. Il 21 maggio 2016 disputa da titolare la finale di Coppa Italia vinta 1-0 contro il ai tempi supplementari. Nella sua prima annata alla Juventus ottiene in totale 21 presenze di cui 17 nel campionato vinto dalla squadra bianconera.\nNella stagione seguente realizza i suoi primi gol in maglia juventina: il 21 settembre 2016, in campionato, apre le marcature nel 4-0 al , mentre il 7 dicembre dello stesso anno sigla il definitivo 2-0 con cui i bianconeri battono la in Champions League, con quella che \u00e8 peraltro la sua prima rete in campo internazionale (in entrambi i casi allo Juventus Stadium di Torino). Il 23 dicembre gioca da titolare la sfida di Supercoppa italiana a Doha contro il Milan, dove i piemontesi vengono sconfitti ai tiri di rigore. A fine anno vince, per il secondo anno consecutivo, scudetto e Coppa Italia; raggiunge inoltre la sua prima finale di Champions League (dove tuttavia non scende in campo), nella quale la Juventus viene sconfitta dal .\nNell'annata 2017-2018, giovando anche della sopravvenuta cessione di Bonucci al Milan, si ritaglia un maggiore spazio nelle dinamiche della retroguardia bianconera, raggiungendo il suo massimo impiego stagionale sotto la Mole con 26 presenze totali, di cui 22 in campionato. Al termine dell'annata fa suo per la terza volta il \"double\" nazionale in maglia bianconera. Con il ritorno di Bonucci a Torino nell'estate 2018, tuttavia, l'annata seguente Rugani torna a essere impiegato con minore continuit\u00e0, partecipando da comprimario alla conquista del quarto titolo nazionale consecutivo oltrech\u00e9 della Supercoppa italiana.\nLa stagione 2019-2020 vede un ulteriore passo indietro nella sua esperienza piemontese: nonostante l'arrivo sulla panchina juventina di Maurizio Sarri, colui che a Empoli l'aveva fatto debuttare nel grande calcio, il difensore viene presto superato nelle gerarchie anche dai pi\u00f9 giovani neoaquisti De Ligt e Demiral, scendendo in campo sempre pi\u00f9 raramente e solo nella contingenza di infortuni o squalifiche altrui. Nel marzo 2020, durante la pandemia di COVID-19, \u00e8 il primo calciatore di Serie A a risultare positivo al SARS-CoV-2; superato questo imprevisto, a fine stagione conquista il suo quinto scudetto consecutivo.\nRennes e Cagliari.\nOrmai definitivamente relegato tra i comprimari juventini, comincia la stagione 2020-2021 a Torino prima di passare in prestito nell'ottobre seguente ai francesi del , in cerca di rinforzi d'esperienza in vista della loro prima, storica partecipazione alla Champions League. Dopo un debutto positivo sul piano personale, il 16 ottobre 2020 nella trasferta di Ligue 1 contro il , viene ben presto frenato da problemi fisici oltrech\u00e9 dalla sopraggiunta concorrenza di un altro neoacquisto, Nayef Aguerd, su cui il club decide di puntare maggiormente anche per questioni contrattuali.\nTrascorre un solo semestre in Bretagna, in cui non riesce a emergere, prima di fare ritorno in Italia nel gennaio 2021, girato in prestito dalla Juventus al . Realizza il suo primo gol per i rossobl\u00f9 il successivo 3 marzo, in occasione del successo per 1-0 contro il . In Sardegna il difensore ritrova una buona continuit\u00e0 di rendimento, soprattutto dopo l'avvicenamento in panchina tra Eusebio Di Francesco e Leonardo Semplici, imponendosi titolare e contribuendo a fine campionato alla salvezza del club.\nNazionale.\nNazionali giovanili.\nEsordisce con la maglia della nazionale Under-21 il 5 marzo 2014, nella partita valida per le qualificazioni all'Europeo Under-21 2015 vinta per 2-0 sul campo dei pari et\u00e0 dell'; nella stessa occasione segna anche il suo primo gol con gli \"azzurrini\", sbloccando il risultato. Prende quindi parte all'Europeo Under-21 del 2015 in Repubblica Ceca, chiuso dall'Italia al primo turno. A distanza di un anno e mezzo dalla sua ultima presenza con gli \"azzurrini\", e dopo essere nel frattempo entrato nel giro della nazionale maggiore, viene convocato per l'Europeo U-21 del 2017 in Polonia, che vede l'Italia semifinalista.\nNazionale maggiore.\nNel novembre 2014 \u00e8 chiamato per la prima volta in nazionale maggiore dal CT Antonio Conte, per una amichevole contro l', nella quale non scende in campo.\nIl 31 maggio 2016 viene aggregato come riserva ai 23 convocati per il in Francia, assieme ai compagni Benassi e Zappacosta. Il 1\u00ba settembre dello stesso anno, a 22 anni, debutta con il CT Gian Piero Ventura, subentrando a Barzagli nell'intervallo dell'amichevole di Bari persa 1-3 contro la ; il successivo 15 novembre scende in campo per la prima volta da titolare, in occasione dell'amichevole di Milano contro la (0-0).\nStatistiche.\nPresenze e reti nei club.\n\"Statistiche aggiornate al 6 febbraio 2022.\""}
{"id": "4886472", "revid": "110157", "url": "https://it.wikipedia.org/wiki?curid=4886472", "title": "Campidoglio (Annapolis)", "text": "Il Campidoglio di Annapolis (in lingua inglese \"Maryland State Capitol\") \u00e8 la sede governativa dello Stato del Maryland, negli Stati Uniti d'America.\nSi tratta del pi\u00f9 antico edificio legislativo statale ancora in uso, completato nel 1772 e costruito in stile georgiano."}
{"id": "4886477", "revid": "155634", "url": "https://it.wikipedia.org/wiki?curid=4886477", "title": "Western Basketball Association 1978-1979", "text": "La stagione WBA 1978-79 fu la prima e unica della Western Basketball Association. Parteciparono 7 squadre in un unico girone."}
{"id": "4886478", "revid": "287204", "url": "https://it.wikipedia.org/wiki?curid=4886478", "title": "Campidoglio (Raleigh)", "text": "Il Campidoglio di Raleigh (in inglese \"North Carolina State Capitol\") \u00e8 la sede governativa dello Stato della Carolina del Nord, negli Stati Uniti d'America.\nSorge a Raleigh, dove fu completato nel 1833 in stile neoclassico."}
{"id": "4886480", "revid": "247222", "url": "https://it.wikipedia.org/wiki?curid=4886480", "title": "Goodbye (Gene Ammons)", "text": "Goodbye \u00e8 l'ultimo album realizzato da Gene Ammons, pubblicato dalla Prestige Records nel 1975, dopo la morte del sassofonista."}
{"id": "4886485", "revid": "76963", "url": "https://it.wikipedia.org/wiki?curid=4886485", "title": "Giovanni Mazzuoli (poeta)", "text": "Soldato e mercante, nel 1540 fond\u00f2 con altri l'Accademia degli Umidi, che si trasform\u00f2 poi in Accademia Fiorentina. Raccolse un grande numero di composizioni in una biblioteca privata detta \"l'armadiaccio\", ora perduta."}
{"id": "4886487", "revid": "6923", "url": "https://it.wikipedia.org/wiki?curid=4886487", "title": "Campidoglio (Columbia)", "text": "Il Campidoglio di Columbia (in inglese \"South Carolina State House\") \u00e8 la sede governativa dello Stato della Carolina del Sud, negli Stati Uniti d'America.\nFu completato nel 1855 in stile neoclassico dall'architetto John R. Niernsee."}
{"id": "4886488", "revid": "599013", "url": "https://it.wikipedia.org/wiki?curid=4886488", "title": "George Seifert", "text": "Carriera.\nSeifert inizi\u00f2 la carriera da assistente allenatore nella NFL con i San Francisco 49ers di Bill Walsh nel 1980 come allenatore dei defensive back. Nel 1983 fu promosso al ruolo di coordinatore difensivo. In tutti i suoi sei anni come coordinatore, la difesa della squadra si classific\u00f2 nella top ten per della lega per minor numero di punti subiti, vincendo tre Super Bowl.\nNel 1989, dopo il ritiro di Walsh, fu scelto come suo successore. \u00c8 uno dei soli tredici allenatori ad avere vinto pi\u00f9 di un Super Bowl, vincendo in maniera dominante nel 1989 e nel 1994. Nel Super Bowl XXIV divenne il primo allenatore al debutto a vincere un Super Bowl da quando Don McCafferty aveva portato i Baltimore Colts alla conquista del Super Bowl V. Complessivamente, Seifert vinse cinque Super Bowl coi 49ers, uno dei soli 17 uomini ad avere vinto cinque o pi\u00f9 titoli. Si dimise nel 1996 e pass\u00f2 ai Carolina Panthers nel 1999 nel doppio ruolo di capo-allenatore e general manager. Concluse le prime due stagioni rispettivamente con record di 8-8 e 7-9, prima di una disastrosa stagione 2001 in cui, dopo avere vinto la prima gara, perse tutte le successive 15, venendo licenziato a fine anno."}
{"id": "4886489", "revid": "587852", "url": "https://it.wikipedia.org/wiki?curid=4886489", "title": "Roman Vasilyuk", "text": ""}
{"id": "4886494", "revid": "1793900", "url": "https://it.wikipedia.org/wiki?curid=4886494", "title": "Campidoglio (Springfield)", "text": "Il Campidoglio di Springfield (in lingua inglese \"Illinois State Capitol\") \u00e8 la sede governativa dello Stato dell'Illinois, negli Stati Uniti d'America.\nFu completato nel 1868 dall'architetto Alfred H. Piquenard in stile neo-rinascimentale francese."}
{"id": "4886499", "revid": "765341", "url": "https://it.wikipedia.org/wiki?curid=4886499", "title": "Campidoglio (Harrisburg)", "text": "Il Campidoglio di Harrisburg (in ) \u00e8 la sede governativa dello Stato della Pennsylvania, negli Stati Uniti d'America.\nSi trova a Harrisburg, dove fu costruito tra 1902 e 1906 dall'architetto Joseph Miller Huston in stile neorinascimentale e Beaux-Arts."}
{"id": "4886505", "revid": "86436620", "url": "https://it.wikipedia.org/wiki?curid=4886505", "title": "Giovanni Tortelli", "text": "Laureato in medicina, soggiorn\u00f2 a Costantinopoli dal 1435 al 1437; divenuto anche teologo, nel 1449 divenne cubiculario papale.\nCoaudiutore di papa Niccol\u00f2 V, fu nominato bibliotecario della Biblioteca Vaticana dal pontefice, ma venne repentinamente sostituito dal neoeletto Callisto III.\nLa sua opera pi\u00f9 importante \u00e8 il trattato di dialettica \"Orthographia\" (post. 1471)."}
{"id": "4886510", "revid": "121344936", "url": "https://it.wikipedia.org/wiki?curid=4886510", "title": "Campidoglio (Trenton)", "text": "Il Campidoglio di Trenton (in lingua inglese \"New Jersey State House\") \u00e8 la sede governativa dello Stato del New Jersey, negli Stati Uniti d'America.\nFu costruito originariamente nel 1792 e successivamente ampliato nel XIX secolo fino all'aspetto attuale, che si deve agli ultimi interventi completati nel 1911."}
{"id": "4886512", "revid": "1573940", "url": "https://it.wikipedia.org/wiki?curid=4886512", "title": "Nycteris tragata", "text": "Nycteris tragata () \u00e8 un pipistrello della famiglia diffuso nell'Ecozona orientale.\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 65 e 70\u00a0mm, la lunghezza dell'avambraccio tra 46,7 e 52,8\u00a0mm, la lunghezza della coda tra 70 e 72\u00a0mm, la lunghezza del piede tra 11 e 12\u00a0mm, la lunghezza delle orecchie tra 30 e 33\u00a0mm e un peso fino a 14\u00a0g.\nAspetto.\nLa pelliccia \u00e8 lunga e lanosa. Il colore generale del corpo \u00e8 grigio-brunastro chiaro con la base dei peli giallo-brunastra. Il muso \u00e8 privo di peli e con un solco longitudinale che termina sulla fronte in una profonda fossa. Le orecchie sono molto lunghe, strette, con l'estremit\u00e0 arrotondata ed unite anteriormente alla base da una sottile membrana cutanea. Il trago \u00e8 corto, affusolato e curvato in avanti. Gli arti inferiori sono lunghi e sottili, i piedi, le dita e gli artigli sono molto piccoli. La coda \u00e8 lunga, con l'estremit\u00e0 che termina con una struttura cartilaginea a forma di T ed \u00e8 inclusa completamente nell'ampio uropatagio.\nEcolocazione.\nEmette ultrasuoni ad alto ciclo di lavoro sotto forma di impulsi di breve durata a frequenza modulata iniziale di 111,88\u00b118,11\u00a0kHz, finale di 71,13\u00b111,99\u00a0kHz e massima energia a 97,64\u00b110,02\u00a0kHz\nBiologia.\nComportamento.\nSi rifugia in piccoli gruppi nelle cavit\u00e0 degli alberi, in grotte ed edifici abbandonati. Utilizza talvolta tane abbandonate di istrici.\nAlimentazione.\nSi nutre di insetti.\nRiproduzione.\nDanno alla luce un piccolo per due volte l'anno. Vengono svezzati dopo 15-60 giorni.\nDistribuzione e habitat.\nQuesta specie \u00e8 diffusa nel Myanmar e nella Thailandia peninsulari, nella Penisola Malese, a Sumatra e nel Borneo.\nVive nelle foreste primarie di dipterocarpi e nelle foreste di palude.\nStato di conservazione.\nLa IUCN Red List, considerato la deforestazione in atto in gran parte del suo areale che provocherebbe un declino della popolazione di circa il 30% nei prossimi 15 anni, classifica \"N.tragata\" come specie prossima alla minaccia (NT)."}
{"id": "4886516", "revid": "1431409", "url": "https://it.wikipedia.org/wiki?curid=4886516", "title": "Jacopo Dezi", "text": "Carriera.\nClub.\nCresce nelle giovanili del con cui disputa, a 17 anni, un torneo di terza serie nel 2009-2010, collezionando 19 presenze. Al termine della stagione viene acquistato in compropriet\u00e0 dal , che lo aggrega per due anni alla squadra \"Primavera\".\nNell'estate del 2012, dopo che il Napoli ne acquisisce la seconda met\u00e0 del cartellino, viene ceduto in prestito al Barletta, in Lega Pro Prima Divisione. Realizza sette reti in 26 presenze, contribuendo alla salvezza del club pugliese. Il 19 luglio 2013 passa in prestito al , in Serie B. In campionato colleziona 36 presenze e 3 reti e al termine della stagione, il 18 giugno 2014, il club calabrese ne riscatta la met\u00e0 del cartellino. In questa stagione gioca 33 partite segnando 1 gol. Il 25 giugno 2015 viene riscattato interamente dal Napoli.\nIl 28 gennaio 2016, dopo non aver collezionato presenze in maglia azzurra, torna in cadetteria passando in prestito al . Segna il primo gol con la maglia del Bari segnando il terzo gol nella partita contro la Ternana, partita finita poi 4-0. Realizza una doppietta in trasferta contro la Salernitana, partita poi vinta 4-3 dal Bari. A fine stagione torna al Napoli.\nIl 18 agosto successivo, passa in prestito al . Con gli umbri disputa 28 partite mettendo a segno 7 reti, chiudendo al quarto posto il campionato di serie B. Inoltre gioca le due semifinali play-off, in cui gli umbri sono eliminati dal Benevento.\nIl 25 luglio 2017 si trasferisce al , neopromosso in Serie B, con la formula del prestito con obbligo di riscatto. Con il Parma alla fine della stagione conquista il secondo posto in classifica e la promozione diretta in Serie A. Il 26 maggio 2019 fa il suo esordio all'et\u00e0 di 27 anni in Serie A, nell'ultima giornata di campionato in trasferta contro la Roma.\nIl 26 luglio 2019 viene acquistato dall'Empoli con la formula del prestito annuale con diritto di opzione e obbligo di riscatto Il 18 agosto segna il suo primo gol con i toscani, nella sfida col Pescara, valida per il terzo turno di Coppa Italia. Il 30 agosto successivo si sblocca anche nel campionato cadetto, andando a segno nella trasferta contro il Chievo (1-1). Va a segno anche il 9 novembre 2019 nella sconfitta 1-2 contro il Pescara, prima di venire ceduto il 31 gennaio 2020 all'Entella - via Parma - con la formula del prestito con obbligo di riscatto al verificarsi di determinate condizioni. Segna i suoi primi 2 gol con la nuova maglia il 17 luglio proprio contro l\u2019Empoli nella rimonta da 2-0 a 2-4.\nA fine stagione non viene riscattato e il 20 settembre alla prima di campionato torna a giocare in Serie A nel secondo tempo di Parma-Napoli 0-2.\nIl 1\u00ba febbraio 2021 viene ceduto a titolo definitivo al . \nIl 31 gennaio 2022 passa a titolo definitivo al .\nNazionale.\nEsordisce in Nazionale Under-21 il 5 marzo 2014 nella gara contro i pari et\u00e0 dell', valida per le qualificazioni all'Europeo 2015 di categoria. Il giorno seguente viene convocato dal CT della Nazionale maggiore Cesare Prandelli per uno stage organizzato allo scopo di visionare giovani giocatori in vista del Mondiale 2014.Il 9 settembre 2014 segna il gol del 5-1 nella gara delle qualificazioni europee contro , gara poi terminata 7-1 per gli \"azzurrini\".\nNel giugno 2015 viene convocato dal mister Massimo Piscedda, come capitano, alle Universiadi in programma a luglio in Corea del Sud, vinte dagli azzurri 3-0 in finale contro i padroni di casa coreani.\nStatistiche.\nPresenze e reti nei club.\n\"Statistiche aggiornate al 31 gennaio 2022.\""}
{"id": "4886518", "revid": "1793900", "url": "https://it.wikipedia.org/wiki?curid=4886518", "title": "Campidoglio (Atlanta)", "text": "Il Campidoglio di Atlanta (in lingua inglese \"Georgia State Capitol\") \u00e8 la sede governativa dello Stato della Georgia, negli Stati Uniti d'America.\nSorge ad Atlanta, dove fu completato nel 1889 in stile neoclassico dagli architetti Edbrooke e Burnham."}
{"id": "4886528", "revid": "1573940", "url": "https://it.wikipedia.org/wiki?curid=4886528", "title": "Sturnira perla", "text": "Sturnira perla () \u00e8 un pipistrello della famiglia dei Fillostomidi endemico dell'Ecuador.\nDescrizione.\nDimensioni.\nPipistrello di piccole dimensioni, con la lunghezza dell'avambraccio tra 42,13 e 44,38\u00a0mm e la lunghezza del piede tra 11,84 e 14,58\u00a0mm.\nAspetto.\nSi tratta di una forma criptica, esternamente indistinguibile da \"S.lilium\".\nBiologia.\nAlimentazione.\nSi nutre di frutta.\nDistribuzione e habitat.\nQuesta specie \u00e8 endemica dell'Ecuador nord-occidentale. Probabilmente \u00e8 presente anche in Colombia.\nVive nelle foreste pluviali tropicali fino a 220 metri di altitudine.\nStato di conservazione.\nQuesta specie, essendo stata scoperta solo recentemente, non \u00e8 stata sottoposta ancora a nessun criterio di conservazione."}
{"id": "4886530", "revid": "599013", "url": "https://it.wikipedia.org/wiki?curid=4886530", "title": "Danilo Cataldi", "text": "Caratteristiche tecniche.\nCentrocampista centrale molto duttile, ha giocato come esterno di centrocampo e trequartista nelle giovanili ma trova la sua collocazione ideale davanti alla difesa (ruolo che ha ricoperto nel Crotone, in Serie B) o come mezza ala di centrocampo.\nProprio per questa sua duttilit\u00e0, pu\u00f2 essere accostato per caratteristiche a Claudio Marchisio, giocatore che anche lo stesso Cataldi ha dichiarato essere sua fonte d'ispirazione.\nCarriera.\nClub.\nGli inizi.\nCresciuto nell'Ottavia, viene acquistato dalla Lazio nel 2006. Dopo la trafila nelle minori biancocelesti, nel 2011 fa parte prima degli Allievi Nazionali e poi della Primavera vicecampione d'Italia, attirando su di s\u00e9 l'interesse di importanti squadre estere. Nella stagione 2012-2013 \u00e8 titolare della Primavera guidata da Alberto Bollini che conquista il titolo di categoria. Nella finale del 9 giugno 2013 realizza i primi due gol nel 3-0 con cui la Lazio supera l'Atalanta, aggiudicandosi anche il premio \"Piermario Morosini\" quale miglior giocatore dell'intera \"final eight\". Viene anche convocato dal tecnico di prima squadra Vladimir Petkovi\u0107 a sedersi in panchina per alcune partite nella seconda parte della stagione. Il 9 luglio 2013 rinnova il contratto con la Lazio fino al 2017. Successivamente \u00e8 inserito tra i convocati della Prima Squadra che partecipano al ritiro di Auronzo di Cadore, prendendo parte a tutte le amichevoli disputate in terra veneta.\nCrotone.\nIl 7 agosto 2013, viene ceduto in prestito al Crotone, militante in Serie B. Fa il suo esordio, da professionista, tre giorni dopo partendo da titolare in occasione della vittoria per 2-0 contro il nel secondo turno di Coppa Italia. Il 24 agosto successivo gioca la sua prima partita in Serie B, nella sconfitta per 5-2 contro il , subentrando a Antonio Galardo al 69'. L'8 febbraio 2014 mette a segno il suo primo gol da professionista, siglando il 3-0 finale sul Pescara al 66', con un tiro di esterno destro dai 20 metri. Il 15 marzo 2014 apre le marcature nel derby contro la al minuto 65, la partita finir\u00e0 poi con il punteggio di 4-1 in favore del Crotone. A fine stagione, dopo aver totalizzato 38 presenze e 4 gol, fa ritorno alla Lazio.\nRitorno alla Lazio.\nDopo aver saltato quasi tutta la prima parte della stagione 2014-2015 per via di molteplici infortuni, fa il suo esordio con la maglia della societ\u00e0 biancoceleste il 14 gennaio 2015, a 20 anni, in occasione degli ottavi di Coppa Italia, vinti per 1-3, contro il Torino dove serve l'assist a Klose per il gol del momentaneo 0-2. Il suo esordio in Serie A avviene il 18 gennaio, sostituendo Marco Parolo all'81\u00ba minuto della partita persa, per 0-1, contro il Napoli. Il 9 marzo 2015, nella vittoria casalinga, per 4-0, contro la Fiorentina, indossa per la prima volta la fascia da capitano dopo l'uscita di Stefano Mauri, divenendo cos\u00ec il pi\u00f9 giovane calciatore ad aver indossato la fascia nella Lazio. Il 20 maggio 2015 perde la finale di Coppa Italia dove la Lazio viene superata dalla Juventus per 2-1. Conclude la prima stagione con la maglia della Lazio totalizzando 21 presenze.\nLa seconda stagione si apre l'8 agosto 2015, nella finale dove perde la Supercoppa italiana 2015, per 2-0, contro i Campioni d'Italia della Juventus. Il 1\u00ba ottobre successivo ottiene la sua prima presenza nelle coppe europee, in occasione della partita della fase a gironi di Europa League vinta per 3-2 contro il Saint-\u00c9tienne. Il 17 dicembre 2015 segna il suo primo gol con la maglia della Lazio, in occasione degli ottavi di finale di Coppa Italia contro l'Udinese; tale gol ha permesso ai suoi di vincere la partita per 2-1 e quindi di passare il turno. Il 24 gennaio 2016 invece arriva anche la prima marcatura in Serie A, in occasione della vittoria casalinga, per 4-1, contro il Chievo. Chiude la stagione con 27 presenze e 2 reti.\nGenoa e Benevento.\nLa stagione successiva va a segno nella prima gara della stagione contro l'Atalanta. Successivamente alterna campo a panchina e il 13 gennaio 2017 viene ceduto in prestito secco al fino a giugno dello stesso anno. L'esordio arriva due giorni pi\u00f9 tardi in occasione della trasferta persa, per 4-1, contro il . Conclude la stagione con un bottino di 13 presenze.\nIl 19 luglio 2017 viene ceduto, a titolo temporaneo con obbligo di riscatto in caso di permanenza in Serie A, al , squadra neopromossa. L'esordio arriva il 12 agosto successivo in occasione del terzo turno di Coppa Italia perso, per 0-4, contro il . Il 3 dicembre, al 90+5', serve l'assist al portiere Alberto Brignoli che vale lo storico pareggio delle \"streghe\" per 2-2 sul Milan. Il 31 marzo 2018 mette a segno la sua prima rete con indosso la maglia \"giallorossa\"; in occasione della sconfitta esterna, per 6-2, proprio contro la Lazio. A fine stagione il centrocampista romano non viene riscattato poich\u00e9 il club campano viene retrocesso in Serie B; l'esperienza si conclude cos\u00ec con un bottino di 26 presenze e 1 rete.\nLazio.\nIl 18 agosto 2018, dopo un anno e sette mesi dall'ultima volta, torna a vestire la maglia \"biancoceleste\" in occasione della sconfitta interna, per 1-2, contro il . Il 4 novembre successivo torna anche al gol, in occasione della partita casalinga vinta, per 4-1, contro la . Nel corso della stessa stagione, il 2 marzo 2019, durante la stracittadina contro la Roma, sigla la rete del definitivo 3-0, \u00e8 il suo primo gol in un derby. Conclude la stagione sollevando la Coppa Italia, anche se non disputa neanche una presenza nella competizione. Nella finale secca contro la Juventus disputata a Riyad il 22 dicembre 2019 sigla su punizione la rete del definitivo 3-1 per la Lazio, che si aggiudica la Supercoppa italiana. Sempre su calcio piazzato realizza il momentaneo 1-3 contro il Genoa del 23 febbraio 2020 (la partita finir\u00e0 2-3 per i \"biancocelesti\").\nNazionale.\nGiovanile.\nIl 10 gennaio 2014 viene convocato per la prima volta dal Commissario tecnico dell'Under-21 Luigi Di Biagio per lo stage di preparazione a Coverciano in vista della successiva partita contro l'Irlanda del Nord valida per le qualificazioni al campionato europeo di calcio Under-21 2015. Esordisce pertanto con gli \"azzurrini\" il 5 marzo seguente nella partita vinta per 2-0, giocando titolare. Il 13 agosto 2014 mette a segno il suo primo gol con la maglia dell'Under 21; in occasione dell'amichevole persa per 2-1 contro la Romania U-21.\nIl 1\u00ba giugno 2015 viene selezionato, da Di Biagio, nella lista provvisoria di 27 giocatori per partecipare al Campionato europeo di calcio Under-21 2015 che si disputer\u00e0 in Repubblica Ceca. Il 7 giugno successivo rientra anche nella lista ufficiale dei 23 che partiranno per l'Europeo. Gioca la sua prima partita del campionato europeo il 18 giugno 2015, in occasione della sconfitta, per 1-2, contro la Nazionale svedese subentrando a Daniele Baselli al minuto 69. Il 24 giugno, seppur vincendo l'ultima partita del girone contro l'Inghilterra per 1-3, non supera la fase a gironi piazzandosi al terzo posto dietro a Portogallo e la Svezia. Il 13 novembre 2015 segna il primo gol in una competizione ufficiale con la maglia dell'Under 21, pareggiando la rete di Sergej Milinkovi\u0107-Savi\u0107 nella partita contro la Serbia valida per le qualificazioni al campionato europeo di calcio Under-21 2017.\nViene convocato per l'Europeo Under-21 2017 in Polonia, dove viene impiegato unicamente nella seconda partita del girone persa 3-1 contro la Repubblica Ceca.\nMaggiore.\nIl 16 maggio 2016 viene convocato dal Commissario Tecnico della nazionale italiana, Antonio Conte, per prendere parte ad uno stage di preparazione in vista del Campionato europeo di calcio 2016. Il 5 novembre successivo viene selezionato dal nuovo CT Gian Piero Ventura per la gara valida per le qualificazioni alla Coppa del Mondo FIFA di Russia 2018 con il Liechtenstein e per l\u2019amichevole con la Germania. Il 31 maggio 2017 viene impiegato nella partita non ufficiale disputata dalla nazionale \"Sperimentale\" contro San Marino; la partita non viene calcolata come esordio poich\u00e9 non riconosciuta da UEFA e FIFA.\nIl 29 aprile 2019, viene convocato dal Commissario Tecnico Roberto Mancini presso il Centro tecnico federale di Coverciano, per uno stage della nazionale italiana, in preparazione alle qualificazioni del campionato europeo 2020. L'8 novembre 2021 viene convocato dal ct dopo 5 anni di assenza, in vista delle qualificazioni ai Mondiali 2022.\nVita privata.\nIl 1\u00ba luglio 2017 ha sposato Elisa Liberati, dalla quale ha avuto un figlio, Tommaso.\nStatistiche.\nPresenze e reti nei club.\n\"Statistiche aggiornate al 17 febbraio 2022.\""}
{"id": "4886540", "revid": "64578219", "url": "https://it.wikipedia.org/wiki?curid=4886540", "title": "Movimento di cooperazione educativa", "text": ""}
{"id": "4886544", "revid": "64578332", "url": "https://it.wikipedia.org/wiki?curid=4886544", "title": "Cooperativa della tipografia a scuola", "text": ""}
{"id": "4886545", "revid": "599013", "url": "https://it.wikipedia.org/wiki?curid=4886545", "title": "Marcello Trotta", "text": "Biografia.\nNasce a Santa Maria Capua Vetere. Cresciuto a Casalba, piccola frazione di Macerata Campania. \nCaratteristiche tecniche.\nAttaccante centrale forte fisicamente, all'occorrenza pu\u00f2 anche giocare come seconda punta o ala sinistra.\nPossiede una buona tecnica e un piede mancino educato, che gli consentono di essere pericoloso anche dalla media distanza, oltre che di testa, in virt\u00f9 della sua imponente stazza fisica. Quest'ultima non gli impedisce tuttavia di proporsi come un attaccante mobile, reattivo e abbastanza rapido.\nCarriera.\nClub.\nInizia i primi anni nel Real Portico, per poi passare nell'ASD Recale. Nel 2004 approda al Napoli dove milita fino alla categoria Allievi Nazionali. Viene notato dagli osservatori del Manchester City che lo portano a giocare in Inghilterra. Viene successivamente ceduto al Fulham che poi lo acquister\u00e0 definitivamente nel 2011. Viene mandato in prestito dalla societ\u00e0 londinese a vari club di categorie inferiori, Wycombe (dal 24 novembre 2011 al 17 gennaio 2012), Watford (dal 23 febbraio 2012 al 30 giugno 2012) e dal 22 novembre 2012 al Brentford nella terza serie inglese con cui ha conquistato il posto da titolare. Nell'estate del 2014 ritorna al Fulham. il 2 novembre 2014 viene prestato al Barnsley fino al 5 gennaio 2015.\nAvellino.\nIl 9 gennaio 2015 passa a titolo definitivo all', con cui sigla un contratto fino a giugno 2017.\nIl 14 febbraio 2015, in occasione del suo debutto da titolare nella partita vinta 3-0 contro il Frosinone, sigla su calcio di rigore la sua prima rete in maglia biancoverde. La partita successiva segna la sua seconda rete con la squadra irpina permettendo all'Avellino di espugnare il Picchi di Livorno. A fine stagione, tra stagione regolare e play off, ottiene 19 presenze in cui sigla 7 reti.\nIl 9 agosto 2015 inizia ufficialmente la sua seconda stagione irpina facendo l'esordio in Coppa Italia, manifestazione a cui partecipa per la prima volta, mettendo a segno il suo primo gol in assoluto nella competizione contro la Casertana e ripetendosi il 15 agosto al Renzo Barbera di Palermo, partita in cui per\u00f2 i biancoverdi vengono eliminati per 2-1 dai padroni di casa. Il 16 gennaio 2016, al minuto 56\u00ba subentra a Francesco Tavano durante la gara valevole per il campionato di serie B tra Avellino e Salernitana. Al successivo 72\u00ba, su assist di Roberto Insigne sigla la rete del vantaggio che varr\u00e0 la vittoria finale nonch\u00e9 la sesta vittoria consecutiva in campionato dei lupi irpini. A fine gara, durante un'intervista, lascia trapelare che molto probabilmente potrebbe lasciare presto l'Avellino per approdare in Serie A. Il suo goal nel derby, viene quindi considerato come un regalo d'addio.\nSassuolo e prestito al Crotone.\nIl 20 gennaio 2016 viene ufficializzato il suo passaggio a titolo definitivo al .. Debutta in maglia neroverde il 24 gennaio in occasione del derby contro il subentrando al 38' della ripresa a Domenico Berardi..\nIl 2 febbraio, in occasione di Sassuolo-Roma, disputa la sua prima partita da titolare con la squadra emiliana.\nIl 24 aprile 2016 in occasione della partita Torino-Sassuolo finita 3 a 1 in favore del Sassuolo, segna al 94' il terzo gol della partita nonch\u00e9 il suo primo gol in Serie A.\nNella stagione 2016-2017 viene ingaggiato in prestito dalla neo-promossa in Serie A . Il 18 settembre 2016 realizza il suo primo gol con la maglia dei calabresi nel pareggio per 1-1 contro il . Conclude la stagione con 3 reti in 29 presenze.\nIl 22 luglio 2017, dopo che era tornato a Sassuolo per fine prestito, si accorda per un nuovo prestito sempre a Crotone, in una stagione ottima a livello realizzativo (7 reti), nonostante il ritorno dei pitagorici in Serie B.\nDopo la retrocessione del club calabrese torna in neroverde ma, pur essendo ai margini del progetto tecnico del nuovo allenatore del Sassuolo Roberto De Zerbi, la societ\u00e0 emiliana non riesce a cederlo durante la sessione estiva di calciomercato. Dopo mesi di assenza, viene convocato la prima volta - senza tuttavia scendere in campo - soltanto in occasione di Sampdoria-Sassuolo del 22 ottobre 2018, per via della contemporanea assenza di Kevin-Prince Boateng, Jeremie Boga e Jens Odgaard.\nFa poi il suo esordio stagionale con la maglia neroverde il 2 dicembre 2018, in occasione di Sassuolo-Udinese 0-0, quattordicesima giornata di Serie A. Trotta entra al minuto numero 85, sostituendo Stefano Sensi.\nQualche giorno dopo, il 5 dicembre 2018, fa il suo esordio da titolare nella sfida valida per il quarto turno di Coppa Italia 2018-2019, Sassuolo-Catania, giocando tutta la partita poi vinta 2-1 dai neroverdi.\nFrosinone e vari prestiti.\nNella sessione di calciomercato invernale viene ceduto a titolo definitivo al Frosinone, con il quale debutta nella vittoria esterna contro il Bologna (0-4).\nDopo un anno di Serie A senza mai andare a segno e la retrocessione con il Frosinone,segna i suoi primi due gol con i ciociari nella partita di Coppa Italia vinta per 5-1 contro il Monopoli. Torna al gol nella sfida di Coppa Italia valida per il quarto turno, persa 2-1 contro il Parma.\nIn campionato viene impiegato solo in dieci occasioni, senza segnare: il 27 gennaio 2020 il Frosinone lo cede in prestito con opzione di rinnovo all'Ascoli, nello scambio che porta Matteo Ardemagni nel Lazio.: nel debutto ufficiale con i bianconeri, il successivo 1\u00ba febbraio, segna una doppietta nel successo in casa del Livorno.\nTerminato il prestito fa ritorno al Frosinone, che il 5 ottobre 2020 lo cede nuovamente a titolo temporaneo, questa volta ai portoghesi del .\nTuttavia in Portogallo trova poco spazio, indi per cui il 23 gennaio 2021 fa ritorno in Italia al che lo preleva con la formula del prestito semestrale.. Il 15 febbraio segna il primo gol nel derby contro la Reggina, pareggiato per 2-2.\nTriestina.\nIl 31 agosto 2021 viene ceduto a titolo definitivo alla .Il 26 settembre segnala sua prima rete con gli alabardati, in occasione del successo sul Lecco per 2-0. \nNazionale.\nDopo aver giocato partite amichevoli con varie Nazionali giovanili, il 5 marzo 2014 ha esordito con la maglia della Nazionale Under-21 nella partita di qualificazione agli Europei di categoria vinta per 2-0 contro i pari et\u00e0 dell'Irlanda del Nord, nella quale ha anche segnato una rete.\nPrende parte all'Europeo Under-21 2015 in Repubblica Ceca, dove colleziona 3 presenze, senza andare a segno, ma confeziona un pregevole assist in rovesciata per il terzo gol di Marco Benassi nella vittoria per 3-1 contro l'Inghilterra.\nStatistiche.\nPresenze e reti nei club.\n\"Statistiche aggiornate al 19 maggio 2021.\""}
{"id": "4886552", "revid": "287204", "url": "https://it.wikipedia.org/wiki?curid=4886552", "title": "Reno Bighorns (1978-1979)", "text": "I Reno Bighorns sono stati una franchigia di pallacanestro della WBA, con sede a Reno, nel Nevada, attivi nella stagione 1978-79.\nTerminarono il loro unico campionato con un record di 28-20. Nei play-off arrivarono alla finale, dove persero con i Tucson Gunners per 4-3. Scomparvero alla fine della stagione."}
{"id": "4886554", "revid": "198277", "url": "https://it.wikipedia.org/wiki?curid=4886554", "title": "Sambenedettese Calcio 1984-1985", "text": "Questa voce raccoglie le informazioni riguardanti la Sambenedettese Calcio nelle competizioni ufficiali della stagione 1984-1985.\nMaglie e sponsor.\nLo sponsor ufficiale per la stagione 1984-1985 fu Pellicce Canali."}
{"id": "4886558", "revid": "1068850", "url": "https://it.wikipedia.org/wiki?curid=4886558", "title": "TVR T350", "text": "La TVR T350 \u00e8 un'autovettura sportiva prodotta dalla casa automobilistica inglese TVR tra il 2002 e il 2006.\nEra disponibile in versione T350C (con il tetto rigido) e T350T (targa).\nSviluppo.\nLa realizzazione della vettura si bas\u00f2 sulle precedenti TVR Tamora per il design e TVR Tuscan Speed Six per la componente meccanica. Fu costruita come base per un successivo mezzo da impiegare nel campionato GT britannico.\nTecnica.\nIl design della T350 era stato realizzato in maniera tale da offrire il minor coefficiente aerodinamico possibile. Al di sotto del mezzo era stato inserito un estrattore dell'aria per migliorare ulteriormente l'aerodinamicit\u00e0. Gli interni erano derivati anch'essi da quelli della precedente Tamora. Il propulsore era un sei cilindri in linea con 24 valvole da 3.6 litri dalla potenza di 350 CV. Quest'ultimo permetteva alla vettura di accelerare da 0 a 100 km/h in 4.4 secondi e di raggiungere la velocit\u00e0 massima di 280 km/h. Le sospensioni avevano una configurazione a ruote indipendenti e l'impianto frenante era costituito da freni a disco autoventilanti."}
{"id": "4886560", "revid": "287204", "url": "https://it.wikipedia.org/wiki?curid=4886560", "title": "Premi BAFTA 1990", "text": "La 43\u00aa edizione dei British Academy Film Awards, conferiti dalla British Academy of Film and Television Arts alle migliori produzioni cinematografiche del 1989, ha avuto luogo nell'aprile 1990."}
{"id": "4886561", "revid": "287204", "url": "https://it.wikipedia.org/wiki?curid=4886561", "title": "Washington Lumberjacks", "text": "I Washington Lumberjacks sono stati una franchigia di pallacanestro della WBA, con sede a Kennewick, nello Stato di Washington, attivi nella stagione 1978-79.\nTerminarono il loro unico campionato con un record di 29-19. Scomparvero alla fine della stagione."}
{"id": "4886564", "revid": "287204", "url": "https://it.wikipedia.org/wiki?curid=4886564", "title": "Great Falls Sky", "text": "I Great Falls Sky sono stati una franchigia di pallacanestro della WBA, con sede a Great Falls, nel Montana, attivi nella stagione 1978-79.\nTerminarono il loro unico campionato con un record di 11-37. Scomparvero alla fine della stagione."}
{"id": "4886565", "revid": "110157", "url": "https://it.wikipedia.org/wiki?curid=4886565", "title": "Jan Hannelius", "text": "Compose il suo primo problema nel 1931 a 15 anni e l'ultimo nel 2005 a 88 anni. In un arco di tempo di 73 anni ha composto oltre un migliaio di problemi di vari tipi, la maggior parte diretti in due, tre e pi\u00f9 mosse. Ottenne molte premiazioni e riconoscimenti in concorsi internazionali. Gli Album FIDE hanno pubblicato 47 suoi problemi.\nNel 1977 la FIDE lo ha nominato Maestro internazionale della composizione. \u00c8 stato presidente della PCCC (Commissione della FIDE per la composizione scacchistica) per dodici anni (1974\u20131986). Alla fine del mandato \u00e8 stato eletto \"Presidente Onorario\" a vita.\nHa pubblicato, in svedese, due libri sulle miniature:"}
{"id": "4886573", "revid": "287204", "url": "https://it.wikipedia.org/wiki?curid=4886573", "title": "Salt Lake City Prospectors", "text": "I Salt Lake City Prospectors sono stati una franchigia di pallacanestro della WBA, con sede a Salt Lake City Prospectors, nello Utah, attivi nella stagione 1978-79.\nTerminarono il loro unico campionato con un record di 19-29. Scomparvero alla fine della stagione."}
{"id": "4886574", "revid": "110157", "url": "https://it.wikipedia.org/wiki?curid=4886574", "title": "Non \u00e8 tempo per noi (saggio)", "text": "Non \u00e8 tempo per noi. Quarantenni: una generazione in panchina \u00e8 un libro di Andrea Scanzi edito nel 2013 da Rizzoli. \nArgomento.\nRitratto generazionale dei nati negli anni settanta visti in maniera negativa.\nPresentato da Fiorello, "}
{"id": "4886577", "revid": "287204", "url": "https://it.wikipedia.org/wiki?curid=4886577", "title": "Las Vegas Dealers", "text": "I Las Vegas Dealers sono stati una franchigia di pallacanestro della WBA, con sede a Las Vegas, nel Nevada, attivi nella stagione 1978-79.\nTerminarono il loro unico campionato con un record di 24-24. Scomparvero alla fine della stagione."}
{"id": "4886578", "revid": "287204", "url": "https://it.wikipedia.org/wiki?curid=4886578", "title": "Fresno Stars", "text": "I Fresno Stars sono stati una franchigia di pallacanestro della WBA, con sede a Fresno, in California, attivi nella stagione 1978-79.\nTerminarono il loro unico campionato con un record di 25-23. Scomparvero alla fine della stagione."}
{"id": "4886579", "revid": "287204", "url": "https://it.wikipedia.org/wiki?curid=4886579", "title": "Tucson Gunners", "text": "I Tucson Gunners sono stati una franchigia di pallacanestro della WBA, con sede a Tucson, in Arizona, attivi nella stagione 1978-79.\nTerminarono il loro unico campionato con un record di 32-16. Nei play-off vinsero 4-3 la finale con i Reno Bighorns. Scomparvero alla fine della stagione."}
{"id": "4886584", "revid": "767487", "url": "https://it.wikipedia.org/wiki?curid=4886584", "title": "Associazione Sportiva Taranto 1984-1985", "text": "Questa pagina raccoglie le informazioni riguardanti l'Associazione Sportiva Taranto nelle competizioni ufficiali della stagione 1984-1985.\nMaglie e sponsor.\nLo sponsor tecnico per la stagione 1984-1985 fu NR, mentre lo sponsor ufficiale Borsci."}
{"id": "4886589", "revid": "339392", "url": "https://it.wikipedia.org/wiki?curid=4886589", "title": "Edge &amp; Christian", "text": ""}
{"id": "4886599", "revid": "729019", "url": "https://it.wikipedia.org/wiki?curid=4886599", "title": "Battaglia del Khazir", "text": "La battaglia del Kh\u0101zir () fu uno scontro armato svoltosi il 6 agosto 686 tra l'esercito dell'omayyade \u02bfUbayd All\u0101h b. Ziy\u0101d e quello dell'alide al-Mukht\u0101r b. Ab\u012b \u02bfUbayd, guidato da Ibr\u0101h\u012bm b. M\u0101lik al-Ashtar, nel quadro degli sconvolgimenti istituzionali che avevano scosso il Califfato omayyade dopo l'estinzione della sua linea dinastica sufyanide e prima dell'affermazione di quella marwanide.\nLa battaglia segu\u00ec le vittorie omayyadi nella battaglia di Marj Rahit, che aveva determinato anche la supremazia della componente araba kalbita su quella dei Mu\u1e0dar, e quella nella battaglia di 'Ayn al-Warda. \nFu dunque uno scontro politico decisamente a vasto raggio, dal momento che i Qaysiti reclamavano con decisione la fine dei favori concessi abbondantemente dagli Omayyadi agli Yemeniti, mentre restava sempre assai dibattuto il tema della legittimit\u00e0 o meno del Califfato creato da Mu\u02bf\u0101wiya b. Ab\u012b Sufy\u0101n.\nSecondo una comoda lettura degli avvenimenti, sarebbe stato proprio \u02bfUmayr ibn al-\u1e24ub\u0101b al-Sulam\u012b - un qaysita desideroso di vendetta, che militava dalla parte del filo-yemenita \u02bfUbayd All\u0101h b. Ziy\u0101d e che comandava addirittura un'ala del suo schieramento - a prendere segretamente contatto con Ibr\u0101h\u012bm ibn al-Ashtar, di cui era stato segretario (\"k\u0101tib\").\nComunque siano andate le cose, la battaglia si risolse questa volta in una netta vittoria delle armi alidi e nella clamorosa disfatta di quelle omayyadi, accompagnata dalla morte di Ibn Ziy\u0101d e di molti comandanti omayyadi a lui sottoposti."}
{"id": "4886600", "revid": "958063", "url": "https://it.wikipedia.org/wiki?curid=4886600", "title": "Sunday Night Heat", "text": ""}
{"id": "4886602", "revid": "22475", "url": "https://it.wikipedia.org/wiki?curid=4886602", "title": "Cyclosa insulana", "text": "Cyclosa insulana () \u00e8 un ragno appartenente alla famiglia Araneidae.\nDistribuzione.\nLa specie \u00e8 stata reperita in diverse localit\u00e0 della regione che si estende dal Mediterraneo alle Filippine, ed \u00e8 stata rinvenuta anche in Australia\nTassonomia.\nAl 2013 non sono note sottospecie e dal 2010 non sono stati esaminati nuovi esemplari."}
{"id": "4886606", "revid": "47767", "url": "https://it.wikipedia.org/wiki?curid=4886606", "title": "Carcino (mitologia)", "text": ""}
{"id": "4886610", "revid": "298229", "url": "https://it.wikipedia.org/wiki?curid=4886610", "title": "Fully Loaded 2000", "text": "Fully Loaded 2000 \u00e8 stata la terza ed ultima edizione dell'omonimo pay-per-view prodotto dalla World Wrestling Federation. L'evento si \u00e8 svolto il 23 luglio 2000 alla Reunion Arena di Dallas (Texas)."}
{"id": "4886611", "revid": "1573940", "url": "https://it.wikipedia.org/wiki?curid=4886611", "title": "Sturnira koopmanhilli", "text": "Sturnira koopmanhilli () \u00e8 un pipistrello della famiglia dei Fillostomidi diffuso nell'America meridionale.\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 72 e 80\u00a0mm, la lunghezza dell'avambraccio tra 48,1 e 52,4\u00a0mm, la lunghezza della coda di 0\u00a0mm, la lunghezza del piede tra 11 e 19\u00a0mm, la lunghezza delle orecchie tra 13 e 20\u00a0mm e un peso fino a 36\u00a0g.\nAspetto.\nLa pelliccia \u00e8 lunga e lucida, pi\u00f9 corta sul ventre e con i singoli peli tricolori. Le parti dorsali sono brunastre con la base pi\u00f9 chiara, mentre le parti ventrali sono pi\u00f9 chiare, Sono presenti dei ciuffi di lunghi peli brillanti intorno a delle ghiandole situate su ogni spalla. Il muso \u00e8 corto e largo. La foglia nasale \u00e8 ben sviluppata e lanceolata, con la porzione anteriore saldata al labbro superiore. Le orecchie sono corte, triangolari, con l'estremit\u00e0 arrotondata ed ampiamente separate. Il trago \u00e8 corto ed affusolato. Le membrane alari sono nere. e attaccate posteriormente sulle caviglie. I piedi sono cosparsi di peli. \u00c8 privo di coda, mentre l'uropatagio \u00e8 ridotto ad una frangia di peli lungo la parte interna degli arti inferiori. Il calcar \u00e8 rudimentale.\nBiologia.\nAlimentazione.\nSi nutre di frutta.\nRiproduzione.\nDue femmine gravide con un feto ciascuna sono state catturate ad aprile, maggio e luglio, mentre altre che allattavano sono state osservate a fine novembre.\nDistribuzione e habitat.\nQuesta specie \u00e8 diffusa nell'Ecuador occidentale e nella Colombia sud-occidentale.\nVive nelle foreste umide tra 300 e 2.000 metri di altitudine.\nStato di conservazione.\nQuesta specie, essendo stata scoperta solo recentemente, non \u00e8 stata sottoposta ancora a nessun criterio di conservazione."}
{"id": "4886616", "revid": "1343317", "url": "https://it.wikipedia.org/wiki?curid=4886616", "title": "Magnana", "text": "Magnana o La Magnana o Follone o Follone-Magnana o Folletta (\"Magn\u00e0na\" in dialetto locale) \u00e8 una localit\u00e0 del comune di Boffalora sopra Ticino in provincia di Milano, distante 1,99\u00a0km dal centro del comune di appartenenza, posto lungo l'asse della ex SS11.\nGeografia.\nTerritorio.\nLa localit\u00e0 della Magnana \u00e8 caratterizzata da un ambiente prevalentemente pianeggiante che per\u00f2 digrada verso le rive del fiume Ticino, contraddistinto dalla presenza di coltivazioni e boschi. L'area ha una caratteristica area umida sul territorio, dove si ravvisa anche una forte presenza di vegetazione tipica come la \"Phragmites australis\" e lo \"Juncus effusus\".\nIl territorio della Magnana confina a nord e a est col comune di Boffalora sopra Ticino, a sud con Magenta (MI), a ovest col comune piemontese di Trecate (NO) e col fiume Ticino.\nSismologia.\nDal punto di vista sismico la Magnana presenta un rischio molto basso ed \u00e8 stata classificata come il comune zona 4 (bassa sismicit\u00e0) dalla protezione civile nazionale. Nella sua storia l'abitato ha risentito di cinque terremoti: quello del 1397 (5,37 ML), quello del 1895 (4,63 ML), quello del 2009 (2,3 ML), quello del 2011 (2,1 ML) e quello del 2013 (2,4 ML).\nClima.\nLa Magnana ha il clima caratteristico delle pianure settentrionali italiane con inverni freddi e abbastanza rigidi ed estati che risentono di elevate temperature; la piovosit\u00e0 si concentra principalmente in autunno e in primavera. La localit\u00e0 appartiene alla zona climatica E.\nStoria.\nL'area della Magnana venne abitata sin dalle epoche antiche come hanno testimoniato i resti affiorati di antiche sepolture simili a quelle ritrovate nel resto del territorio di Boffalora sopra Ticino, ma \u00e8 con l'epoca medievale che inizia probabilmente un sistematico sfruttamento del suolo locale per l'agricoltura.\nLa prima attivit\u00e0 industriale giunse nel Seicento con la costruzione di una piccola folla della carta eretta dai conti Cicogna di Novara, ma fu nel corso dell'Ottocento che il borgo sub\u00ec una notevole espansione grazie alla costruzione del santuario della Madonna dell'Acquanera e nel contempo all'ampliamento della folla della carta che arriv\u00f2 ad occupare gran parte degli abitanti della frazione, mentre ancora molti erano dediti all'agricoltura. Lungo l'allora Strada Regia (attuale ex SS11) che attraversava la frazione passarono le armate franco-piemontesi nel corso della Battaglia di Magenta, primo scontro della Seconda guerra d'indipendenza italiana.\nDal secondo dopoguerra, con la chiusura dell'attivit\u00e0 della cartiera locale, l'economia e la storia del borgo hanno attraversato periodi di decadimento e spopolamento.\nMonumenti e luoghi d'interesse.\nArchitetture religiose.\nSantuario della Madonna dell'Acquanera.\nPosto nel vallone lungo le sponde del Ticino, il Santuario della Madonna dell'Acquanera \u00e8 un luogo di venerazione mariano di notevole impatto sul territorio boffalorese, a cui vengono donati numerosi ex voto.\nLa chiesetta \u00e8 abbinata all'omonima cascina e si trova immersa nel verde della campagna della vallata del Ticino. Il cascinale venne costruito nel Settecento e per meglio sopperire alle esigenze religiose degli abitanti in loco, al termine della dominazione napoleonica, il proprietario Antonio Vitali fece costruire anche l'attuale cappella e la apr\u00ec al pubblico con atto notarile del 4 marzo 1816, affidandone l'amministrazione al parroco di Boffalora, don Faustino della Volta. La motivazione per la costruzione di questo luogo di culto era da ricercarsi nella volont\u00e0 di proteggere un'antica immagine della Madonna alla quale la popolazione locale tributava venerazione in virt\u00f9 di un miracolo avvenuto poco prima che aveva visto un carro trainato da cavalli precipitato nel Ticino per il cedimento del ponte su cui transitava e che poi miracolosamente aveva riguadagnato la riva dopo la caduta, senza danni a cose o persone.\nLa chiesa venne infine solennemente inaugurata il 24 marzo 1816 e da allora vi si pot\u00e9 celebrare il culto.\nLa struttura della chiesa \u00e8 a capanna ed all'interno presenta un'unica aula con altare maggiore. Sul muro di destra si trova una tacca commemorativa con l'altezza delle acque nelle principali esondazioni del Ticino, tra cui quella del 1868 che la tradizione popolare vuole essere stata fermata proprio dalla Madonna. L'organo \u00e8 assente, ma si sa che per l'inaugurazione ne venne affittato uno positivo dalla fabbrica Prestinari di Corbetta. La piccola chiesa \u00e8 sede dell'annuale Festa dell'Acquanera che si svolge in marzo. La santa messa si svolge ogni sabato alle 16.30.\nArchitetture civili.\nFolla della carta.\nNei pressi della localit\u00e0 Magnana, all'estrema periferia sud dell'abitato di Boffalora sopra Ticino, si trova l'antica folla della carta (cartiera). L'edificio attualmente presente risale all'Ottocento, ma si sa che essa venne costruita sopra una pi\u00f9 antica folla della carta sorta a met\u00e0 Seicento e di propriet\u00e0 dei conti Caccia di Novara.\nSuccessivamente, quando la produzione della carta in loco entr\u00f2 in crisi, la propriet\u00e0 pass\u00f2 alla famiglia Calderari che vi instaur\u00f2 una tessitura collegata con la filanda Mylius non molto distante. La filanda, chiusa nel 1948, si trova oggi in stato di abbandono.\nSociet\u00e0.\nPopolazione attuale.\nDurante l'ultimo censimento del 2011 la localit\u00e0 della Magnana contava 131 abitanti.\nReligione.\nLa maggioranza della popolazione \u00e8 cattolica. Nel quartiere \u00e8 presente un santuario, appartenente alla parrocchia di Boffalora sopra Ticino, nell'Arcidiocesi di Milano.\nEconomia.\nInizialmente dedito unicamente all'agricoltura, il territorio della Magnana a partire dall'Ottocento \u00e8 divenuto un centro di produzione industriale grazie alla presenza della locale folla della carta ed ai primi insediamenti di lavoranti, pur non venendo mai abbandonata del tutto la cultura dei campi. Attualmente le attivit\u00e0 commerciali nella localit\u00e0 sono di molto diminuite e si limitano ad alcune aziende agricole a produzione cerealicola e ad un ristorante. La frazione acquisisce una certa visibilit\u00e0 grazie al passaggio della Strada statale 11 Padana Superiore."}
{"id": "4886618", "revid": "1005847", "url": "https://it.wikipedia.org/wiki?curid=4886618", "title": "Baia Rudder", "text": "La baia Rudder ( \u00e8 un'insenatura della costa sud-occidentale della penisola dei Ciukci, nel mare di Bering. Si trova in Russia nel Circondario autonomo della \u010cukotka.\nLa baia si trova all'interno del golfo dell'Anadyr' ed \u00e8 stretta tra il continente e una lunga e bassa striscia di terra chiamata R\u0117tkyn (\u043a\u043e\u0441\u0430 \u0420\u044d\u0442\u043a\u044b\u043d), dove si trova una grande colonia di trichechi. Il lato continentale \u00e8 collinoso con altezze sui 130\u2013140\u00a0m, con un rilievo di 340\u00a0m all'estremit\u00e0 sud della baia. La localit\u00e0 abitata pi\u00f9 vicina \u00e8 \u0116nmelen (\u042d\u043d\u043c\u0435\u043b\u0435\u043d) che si trova 30\u00a0km a sud, a capo Bering.\nIl nome viene dall'inglese \"rudder\" (timone) e le \u00e8 stato dato da cacciatori di balene americani nella seconda met\u00e0 del XIX secolo."}
{"id": "4886619", "revid": "1305772", "url": "https://it.wikipedia.org/wiki?curid=4886619", "title": "Stazione spaziale cinese", "text": ""}
{"id": "4886629", "revid": "1573940", "url": "https://it.wikipedia.org/wiki?curid=4886629", "title": "Mops mops", "text": "Mops mops () \u00e8 un pipistrello della famiglia dei Molossidi diffuso nell'Ecozona orientale.\nDescrizione.\nDimensioni.\nPipistrello di piccole dimensioni, con la lunghezza dell'avambraccio tra 41 e 46\u00a0mm, la lunghezza della coda tra 35 e 42\u00a0mm, la lunghezza delle orecchie tra 18 e 22\u00a0mm e un peso fino a 35\u00a0g.\nAspetto.\nLa pelliccia \u00e8 molto corta. Le parti dorsali sono marroni scure, mentre le parti ventrali sono pi\u00f9 chiare. Il muso non \u00e8 estremamente appiattito, il labbro superiore ha diverse pieghe ben distinte ed \u00e8 cosparso di corte setole. Le orecchie sono moderatamente grandi, arrotondate e unite anteriormente da una membrana a forma di V. Il trago \u00e8 piccolo e quadrato, mentre l'antitrago \u00e8 grande, rettangolare, con gli angoli smussati e separato posteriormente da un esteso incavo. Le ali sono attaccate posteriormente sopra le caviglie. I piedi sono piccoli. La coda \u00e8 lunga, tozza e si estende per pi\u00f9 della met\u00e0 oltre l'uropatagio. Il calcar \u00e8 corto. Sono privi di sacche golari. \nBiologia.\nComportamento.\nSi rifugia in gruppi nelle cavit\u00e0 degli alberi, spesso insieme al pipistrello nudo maggiore. \nAlimentazione.\nSi nutre di insetti catturati su corsi d'acqua.\nDistribuzione e habitat.\nQuesta specie \u00e8 diffusa nella Thailandia peninsulare, Penisola Malese, Sumatra, Borneo e forse Giava.\nVive nelle foreste primarie.\nStato di conservazione.\nLa IUCN Red List, considerata la perdita del proprio habitat che porterebbe ad un declino della popolazione di circa il 30% nei prossimi 10 anni, classifica \"M.mops\" come specie prossima alla minaccia (NT)."}
{"id": "4886636", "revid": "287204", "url": "https://it.wikipedia.org/wiki?curid=4886636", "title": "La febbre dell'oro (programma televisivo)", "text": "La febbre dell'oro (\"Gold Rush\") \u00e8 un programma televisivo statunitense del 2010, prodotto da Raw TV.\nLa serie segue le estrazioni dell'oro da parte di varie compagnie minerarie a conduzione familiare, principalmente nella regione del Klondike di Dawson City, Yukon, in Canada. Alla sua decima stagione all'inizio del 2020, le stagioni precedenti includevano sforzi minerari in Sud America e Nord America occidentale.\nLa serie \u00e8 stata trasmessa per la prima volta negli Stati Uniti su Discovery Channel dal 3 dicembre 2010. Un adattamento italiano \u00e8 stato trasmesso su Discovery Channel dal 3 agosto 2011. Attualmente viene trasmessa da DMAX canale del gruppo Discovery\nTrama.\nStagione 1.\nLa prima stagione (intitolata Gold Rush: Alaska) vede sei uomini di Sandy, Oregon, una piccola citt\u00e0 a a sud-est di Portland, che, a causa della crisi economica, hanno perso il lavoro. Essi hanno deciso di tentare la fortuna recandosi a Porcupine Creek, Alaska in cerca d'oro.\nStagione 2.\nNella seconda stagione, Todd Hoffman manca un pagamento al proprietario di Porcupine Creek e il veterano \"Dakota\" Fred Hurt ne approfitta per rilevare la concessione. La stagione riprende le imprese degli Hoffman nella loro nuova concessione in Klondike, Quartz Creek, quelle di Dakota Fred e suo figlio Dustin a Porcupine Creek e il lavoro del giovane Parker Schnabel e di suo nonno John nella miniera di Big Nugget.\nStagione 3.\nGli Hoffman tornano a Quartz Creek e ottengono un'altra concessione, Indian River, dove fanno lavorare una squadra di quattro membri capitanata da Dave Turin. Parker Schnabel diventa il capo di Big Nugget e tenta di rinnovarla con mezzi pi\u00f9 moderni e pi\u00f9 efficienti. Dakota Fred e Dustin tornano a Porcupine Creek con un nuovo \nequipaggio e con nuovi mezzi.\nStagione 4.\nGli Hoffman si trasferiscono nella giungla della Guyana, dove si possono ricavare cinquanta dollari d'oro al metro cubo di terra, ma riescono a estrarre solo 500 grammi d'oro e una ventina di piccoli diamanti. Dakota Fred, Dustin e il loro equipaggio tornano a Porcupine Creek per terminare gli scavi nel \"Pozzo della Gloria\" e ottengono una nuova concessione molto difficile da raggiungere, Cahoon Creek. Il diciottenne Parker Schnabel lascia Big Nugget e investe tutti i suoi risparmi in una nuova concessione in Klondike, Scribner Creek.\nStagione 5.\nMentre Parker Schnabel ritorna a Scribner Creek con nuovi macchinari, i Dakota Boys lasciano la loro concessione e decidono di porre fine alla loro caccia all'oro. Al loro posto arriva una nuova squadra di minatori, quella del \"vichingo\" Tony Beets, leggenda mineraria del Klondike, che si occupa del restauro di una draga per l'estrazione dell'oro vecchia pi\u00f9 di 70 anni. Dopo il fallimento della giungla, gli Hoffman e Dave Turin (diventato loro socio al 50%) ritornano in Klondike con la loro squadra e acquistano una nuova concessione molto ricca, McKinnon Creek, nella speranza di risollevare la loro situazione economica.\nAlla fine della stagione, Parker raggiunge i 79 kg per poco meno di 3 milioni di dollari. La squadra Hoffman/Turin estrae 42 kg per un totale di poco pi\u00f9 di 1,6 milioni di dollari.\nStagione 6.\nLa sesta stagione \u00e8 stata trasmessa in Italia a partire da mercoled\u00ec 17 febbraio 2016 alle 22:50 con uno speciale di 2 ore su Discovery Channel (Sky).\nTony Beets mette in moto la draga da 1 milione di dollari assumendo l'ex capocantiere di Parker, ma riuscir\u00e0 a racimolare solo 700.000 dollari. Todd e Dave riescono nell'impresa di estrarre pi\u00f9 del doppio dell'oro della passata stagione arrivando all'ottimo risultato di 94 kg; Todd perder\u00e0 per\u00f2 la scommessa fatta con Parker che, dopo un difficile inizio, riuscir\u00e0 a battere ogni record estraendo circa 103 kg di oro. Quest'ultimo, inoltre, compra la concessione affittata a Todd e questi, con suo grande disappunto, nella prossima stagione dovr\u00e0 abbandonarla.\nStagione 7.\nLa settima stagione \u00e8 stata trasmessa in Italia a partire da mercoled\u00ec 15 febbraio 2017 alle 22:50 con uno speciale di 2 ore su Discovery Channel (Sky) e preceduto mercoled\u00ec 8 febbraio 2017 sempre alle ore 22:50 su Discovery Channel con una puntata speciale ed in onore del nonno di Parker Schnabel, John Schnabel, deceduto a marzo 2016 e dal titolo \"La febbre dell'oro: in ricordo di John Schnabel\".\nTodd tenta la fortuna in Oregon fallendo miseramente e sfasciando la squadra; grazie a Fred Dodge per\u00f2 termina l'estate in una miniera a Fairplay, in Colorado, riunendo la squadra e salvando la stagione con oltre 34 Kg; Dave Turin, dopo una furiosa lite con un uomo della squadra, lascia il gruppo. Tony Beets non riesce a portare a Paradise Hill la seconda draga, perdendo un mucchio di denaro e tempo, ma grazie ai figli termina la stagione con poco pi\u00f9 di 65 Kg. La squadra di Parker Schnabel chiude con 134 Kg, per un valore di poco superiore ai 5 milioni di dollari, stabilendo l'ennesimo record della serie.\nStagione 8.\nL'ottava stagione \u00e8 stata trasmessa da mercoled\u00ec 21 febbraio a mercoled\u00ec 11 luglio 2018 alle 22:50 su Discovery Channel (Sky).\nAll'inizio della stagione Todd e Parker scommettono 3 kg d'oro su chi raggiunger\u00e0 i 150 kg. Todd e Freddy Dodge avviano le estrazioni in Colorado tra mille difficolt\u00e0; in principio subiscono minacce da parte degli abitanti del luogo e addirittura subiscono un agguato a colpi di arma da fuoco, fortunatamente nessuno rimane ferito; in seguito la miniera di Fairplay viene chiusa per un lungo periodo a causa di diatribe legali con la Contea; a Freddy Dodge viene diagnosticato un tumore, che fortunatamente si riveler\u00e0 benigno; infine verso la fine della stagione i lavori vengono ostacolati da un gigantesco macigno (chiamato King Kong). Fra problemi, errori e distrazioni gli impianti (che secondo la scommessa dovevano essere 2 ma da Todd ne vengono utilizzati ben 3), Monster Red, Rasty Red e Doppio Guaio, poi sostituito dal Sacro Vaglio, per buona parte della stagione rimangono fermi ed \u00e8 quindi un successo che la squadra di Todd riesca a racimolare poco pi\u00f9 di 51 kg, sufficienti a coprire le spese ed a produrre un misero guadagno. Per Tony Beets \u00e8 un'altra stagione fallimentare riguardo alla seconda draga, che resta per un altro anno a Thistle Creek a causa di diversi problemi alla chiatta che doveva trasportarla a Eureka Creek. In compenso i figli di Tony, Kevin e Monica, estraggono quasi 113 kg. Per Parker invece si tratta nuovamente di una grande stagione. Con 2 impianti, LuciForo e Big Red, estrae la bellezza di 195 kg (circa 7 milioni e mezzo di dollari), stabilendo il nuovo record della serie e stracciando Todd riguardo alla scommessa dei 150 kg. Inoltre prende accordi con un nuovo proprietario, vicino di Tony, per estrarre nei suoi terreni con un contratto molto pi\u00f9 favorevole (10% sull'oro estratto contro il 20% di Tony Beets). Quest'ultimo (che solo nell'ultima stagione ha incassato da Parker circa 35 kg d'oro, portando il suo utile a quasi 150 kg) la prende male e, poich\u00e9 Parker per raggiungere il nuovo terreno deve passare per le sue propriet\u00e0, lo ostacola in ogni modo. A fine stagione Parker si reca da Todd per fargli onorare la scommessa dei 3 kg (che doner\u00e0 in beneficenza), lasciandolo con un pugno di mosche dopo l'ennesima stagione fallimentare. Per Todd sar\u00e0 l'ultima stagione e anche Rick Ness prende la decisione di abbandonare Parker e mettersi in proprio.\nStagione 9.\nLa nona stagione ha debuttato l'11 ottobre 2018, con un episodio 0 intitolato \"The Story So Far\". L'episodio 1, \"Declaration of Independence\", \u00e8 andato in onda il giorno successivo ed era incentrato su Rick Ness, che ora opera indipendentemente da Parker Schnabel, e Tony Beets e la sua famiglia. La stagione \u00e8 composta da 21 episodi, con l'ultimo in onda il 20 marzo 2019.\nLe squadre della nona stagione sono: Rick Ness (obbiettivo 30 kg), Parker Schnabel e la famiglia Beets (obbiettivo 185 kg); inoltre Tony, per il terzo anno, cerca di portare la seconda draga da Thistle Creek a Eureka Creek.\nRick giunge nel Klondike, sul terreno di Sheamus Christie, con un gruppo di amici ma l'inizio \u00e8 alquanto travagliato. Infatti, a causa della prematura scomparsa della madre (da tempo malata di cancro), non ha avuto il tempo per organizzarsi a dovere ed inizia con molto ritardo dovendo ancora procurarsi il vaglio (Durt Reynolds) e altri macchinari, inoltre deve ancora costruire la sala di lavaggio. In suo soccorso arriva il veterano de \"La febbre dell'oro\" Freddy Dodge; ma anche il padre di Rick, Rick Senior, gli dar\u00e0 una grossa mano. Nonostante diversi problemi e il ritardo nell'inizio delle operazioni, sul filo di lana Rick e la sua squadra raggiungono e superano l'obbiettivo estraendo oltre 34 kg (per un valore di oltre 1,3 milioni di dollari) stabilendo il nuovo record per un \"Rookie\" nella serie (superando il precedente record di Parker che, nella quarta stagione, estrasse 32 kg al suo primo anno in Klondike a Scribner Creek). Rick pu\u00f2 cos\u00ec ridistribuire gli utili dando circa 60.000 dollari in oro a ciascuno dei 6 membri della squadra.\nTony Beets, per il terzo anno, cerca di trasportare la seconda draga ad Eureka Creek e fra mille problemi, finalmente, raggiunge il suo intento; tuttavia una brutta sorpresa attende il \u201cVichingo\u201d; all\u2019atto del montaggio della draga si rende conto che mancano 30 tazze. Su suggerimento di un abitante di Thistle Creek si reca sul posto alla ricerca delle tazze mancanti ma ne ritrova soltanto 4; anche quest\u2019anno la seconda draga rester\u00e0 inutilizzata. Nel frattempo i figli di Tony, Monica (che si sposer\u00e0 durante la stagione) e Kevin, estraggono con i loro impianti 136,5 kg, rimanendo ben lontani dall\u2019obbiettivo; ad essi, per\u00f2, si aggiungono gli oltre 40 kg in royalties che Parker verser\u00e0 ai Beets per lo sfruttamento dei loro terreni.\nParker vorrebbe iniziare a scavare nel proprio terreno, acquistato sul finire della stagione precedente; tuttavia delle incomprensioni con il \u201cvicino\u201d Tony Beets, che gli impedisce il passaggio sul proprio terreno (unica via per raggiungere il lotto), non gli permettono di avviare l\u2019estrazione ed il giovane Schnabel \u00e8 costretto a tornare sui terreni (denominati \u201cLast Cut\u201d) della \u201cLeggenda\u201d del Klondike ed iniziare le operazioni con forte ritardo. Il nuovo caposquadra, al posto di Rick Ness, sar\u00e0 Brennan Ruault. Durante la stagione, inoltre, il fido meccanico Mitch Blaschke si infortuna seriamente quando Parker si schianta con lui a bordo di un jet boat e dovr\u00e0 abbandonare la squadra per qualche settimana. I 2 impianti (LuciForo e Big Red), nonostante diversi problemi e guasti, lavorano alla grande e sul finire di stagione Parker, una volta esauriti i terreni di Tony (ed essendosi finalmente chiarito con lui), riesce anche a lavorare per una trentina di ore sul proprio terreno (soprannominato da Mitch \u201cBank Cut\u201d). I risultato finale \u00e8 il nuovo record di estrazione per la serie, oltre 231 kg (di cui quasi 3 kg sul suo nuovo terreno che si rivela essere ottimo visto il pochissimo tempo in cui sono stati raccolti) per un valore vicino ai 9 milioni di dollari.\nLa stagione si \u00e8 conclusa con uno speciale andato in onda il 27 marzo 2019.\nAltra programmazione.\nAftershows e specials.\nSono stati prodotti numerosi \"aftershow\" e specials che documentano azioni dietro le quinte, filmati aggiuntivi e interviste con minatori e membri dell'equipaggio.\nGold Rush: The Jungle.\nTra la seconda e la terza stagione, Todd Hoffman e diversi membri dell'equipaggio si sono recati in un remoto sito in Guyana, Sud America, per determinare la fattibilit\u00e0 di aprire un'operazione l\u00ec durante le offseasons del Klondike. Il viaggio \u00e8 stato mostrato in un singolo episodio della durata di un'ora. Anche se hanno scoperto l'oro sul sito di richiesta, non era una quantit\u00e0 sufficiente per coprire le spese elevate di estrazione mineraria del sito remoto che era accessibile solo camminando attraverso una giungla senza strade dopo un passaggio straziante del fiume. Mentre l'equipaggio Hoffman va in Guyana per la quarta stagione un anno dopo, data la bassa probabilit\u00e0 di redditivit\u00e0, Hoffman ha scelto di non perseguire l'impresa per la terza stagione. L'episodio si \u00e8 concluso con il dubbio sul fatto che sarebbero tornati.\nLa febbre dell'oro: Sudamerica.\nTra la terza e la quarta stagione, Todd Hoffman e diversi membri dell'equipaggio si recarono in Sud America alla ricerca di oro in Per\u00f9, Cile e Guyana. Questo \u00e8 stato mostrato in diversi episodi, in una stagione estiva per Gold Rush.\nLa febbre dell'oro: il tesoro del fiume.\n\"La febbre dell'oro: il tesoro del fiume\" (\"Gold Rush: White Water\") segue i \"Dakota Boys\" - \"Dakota\" Fred e suo figlio Dustin - mentre scavano il McKinley Creek a Haines Borough, Alaska, usando un metodo di dragaggio non convenzionale, tuffandosi nella serie di piscine alla base delle cascate di alta montagna. La prima stagione consisteva in nove episodi, in onda nel 2018 tra il 19 gennaio e il 16 marzo. La seconda stagione, composta di 10 episodi (pi\u00f9 uno speciale d'apertura), \u00e8 iniziata il 4 gennaio 2019.\nProduzione.\nNel 2010, Todd Hoffman ha affermato che una rete televisiva stava documentando le sue estrazioni dell'oro dopo aver raggiunto un accordo con una societ\u00e0 di produzione britannica che, tramite un sondaggio online, richiedeva idee su reality show. Hoffman invi\u00f2 loro una e-mail dove raccontava in cosa consisteva la sua idea: documentare un gruppo di minatori durante l'estrazione dell'oro.\nNell'aprile dello stesso anno, dopo il consenso di Raw TV, Hoffman decise di partire in Oregon per girare una presentazione della serie dalla durata di quattro minuti che sarebbe stata utilizzata per raccogliere l'interesse da parte di qualche rete televisiva. Successivamente, Discovery Network decise di comprare la serie e il produttore esecutivo Christo Doyle apprezz\u00f2 l'inerenza della serie in base ai temi trattati nelle diverse produzioni della rete televisiva."}
{"id": "4886641", "revid": "57342", "url": "https://it.wikipedia.org/wiki?curid=4886641", "title": "Colpa delle stelle (film)", "text": "Colpa delle stelle (\"The Fault in Our Stars\") \u00e8 un film del 2014 diretto da Josh Boone e interpretato da Shailene Woodley ed Ansel Elgort. Si tratta dell'adattamento cinematografico dell'omonimo romanzo del 2012 scritto da John Green.\nIn Italia il film \u00e8 stato distribuito a partire dal 4 settembre 2014.\nTrama.\nHazel Grace Lancaster, una diciassettenne affetta da cancro diagnosticatole all'et\u00e0 di tredici anni, \u00e8 obbligata dai genitori a frequentare un gruppo di supporto guidato da un sopravvissuto al cancro, Patrick. Il gruppo di supporto si svolge nel seminterrato di una chiesa che i protagonisti sono soliti chiamare \"letteralmente nel cuore di Ges\u00f9\". Un giorno Hazel, avviandosi verso le scale perch\u00e9 l'ascensore \u00e8 occupato, incontra Augustus Waters, un ex giocatore di basket con una gamba amputata a causa di un osteosarcoma. Terminato il tempo dell'incontro, Augustus invita a casa propria Hazel Grace. Dopo aver fatto la conoscenza dei genitori di Augustus, Hazel fa conoscere a quest'ultimo il suo romanzo preferito, \"Un'afflizione imperiale\", scritto da Peter Van Houten, un americano trasferitosi ad Amsterdam. Dopo aver letto il libro, sia Augustus, sia Hazel scrivono all'assistente di Van Houten e la ragazza riceve in risposta un invito a casa dello scrittore. Prima del viaggio per Amsterdam, Hazel finisce in terapia intensiva per colpa di un versamento pleurico legato al cancro, mettendo in dubbio la partenza per Amsterdam. Per questo evento Hazel decide di allontanarsi da Augustus, invitandolo a casa sua e spiegandogli che, quando morir\u00e0, vuole far soffrire meno persone possibile e per questo i due farebbero meglio ad allontanarsi, con scarsi risultati poich\u00e9 Augustus si dimostra troppo affezionato a lei. Partiti comunque, una volta arrivati, oltre a incontrare lo scrittore, che si rivela una delusione per i ragazzi poich\u00e9 alcolizzato e burbero, vengono invitati dalla sua aiutante Lidewij a far visita alla casa di Anna Frank dove Hazel, spinta dalle registrazioni della voce di Anna, bacia Augustus. Egli tuttavia rivela a Hazel che gli \u00e8 stata diagnosticata una grave ricaduta da una recente PET. Dopo alcune settimane, il ragazzo muore; durante e dopo il funerale, Hazel rivede Van Houten, che lei caccia in malo modo. Van Houten comunque le consegna un foglio con una mail di Augustus in cui il ragazzo ha scritto il proprio elogio funebre per Hazel e le ribadisce per l\u2019ultima volta il suo amore.\nProduzione.\nLe riprese del film sono iniziate il 26 agosto 2013 a Pittsburgh (Pennsylvania). Nelle location sono incluse Oakmont ed il famoso hotel \"Mansions on Fifth\". La scene in chiesa sono state girate nella \"St. Paul's Episcopal Church\" di Pittsburgh, nel sobborgo di Mount Lebanon. Le riprese in Pennsylvania sono proseguite fino al 10 ottobre. In seguito la produzione si \u00e8 spostata ad Amsterdam, dove le riprese hanno avuto inizio il 14 ottobre e si sono concluse il 16 ottobre 2013.\nCast.\nIl 19 marzo 2013, Entertainment Weekly ha annunciato che Shailene Woodley avrebbe interpretato Hazel Grace Lancaster. Il 10 maggio 2013, Ansel Elgort \u00e8 stato scelto per il ruolo di Augustus Waters. Il 23 luglio, hanno scelto l'attrice Laura Dern per interpretare la madre di Hazel, Frannie Lancaster, e Nat Wolff invece per il ruolo di Isaac, il migliore amico di Augustus. All'HuffPost Live Nat Wolff ha affermato: \"\u00c8 eccitante, mi sento davvero fortunato. Il fatto che riesco a lavorare con queste persone, questa \u00e8 una delle ragioni per cui sto bene nel film\". Il 14 agosto, l'attore Sam Trammell \u00e8 stato scelto nel ruolo di Michael Lancaster, padre di Hazel, e il 28 agosto, l'autore John Green ha annunciato che Mike Birbiglia avrebbe avuto la parte di Patrick. Il 6 settembre, ha twittato che Willem Dafoe avrebbe interpretato lo scrittore Peter Van Hauten.\nPrima di questi annunci, l'autore John Green aveva detto in un tweet che sarebbe stato felice se Mae Whitman avesse preso parte nel film interpretando Hazel mentre nel febbraio 2013 erano in lizza per il ruolo principale Shailene Woodley e Hailee Steinfeld.\nColonna sonora.\nEdizione standard\nTracce bonus nell'edizione deluxe\nDistribuzione.\nIl film viene presentato il 16 maggio 2014 al Seattle International Film Festival; distribuito a New York (nel resto degli Stati Uniti d'America il 6 giugno); il 4 giugno in Egitto, Giamaica, e Trinidad e Tobago; il 5 giugno in Australia, Brasile, Bielorussia, Repubblica Ceca, Croazia, Ungheria, Libano, Messico, Nuova Zelanda, Filippine, Porto Rico, Russia, e in Slovacchia; il 6 giugno in Canada, Colombia, Estonia, Islanda, Polonia, e Sudafrica; il 12 giugno negli Emirati Arabi Uniti, Bahrein, Svizzera, Cile, Germania, Danimarca, Iraq, Giordania, Kuwait, Montenegro, Macedonia, Oman, Qatar, e Serbia; in Austria, Bulgaria, Norvegia, e Romania il 13 giugno; il 18 giugno in Belgio e Israele; il 19 giugno nella Repubblica Dominicana, in Regno Unito, Grecia, Irlanda, Portogallo, e Singapore; il 20 giugno a Cipro e Lituania; il 22 giugno in Svezia; in 25 giugno in Cambogia; il 26 giugno in Argentina, Per\u00f9, e Uruguay; il 27 giugno in Ecuador e Turchia; il 4 luglio in Spagna e India; il 10 luglio nei Paesi Bassi e in Ucraina; l'11 luglio in Finlandia; il 17 luglio in Malaysia; il 24 luglio in Thailandia; il 25 luglio a Taiwan; il 31 luglio a Hong Kong; il 13 agosto in Corea del Sud; il 15 agosto in Venezuela; il 20 agosto nella Svizzera francese e in Francia; il 22 agosto in Indonesia e Lettonia; il 28 agosto in Slovenia; il 1\u00ba settembre nella Svizzera italiana; il 4 settembre in Azerbaigian, Italia, e Kazakistan; il 17 ottobre in Pakistan; il 20 febbraio 2015 in Giappone.\nLa versione estesa viene distribuita in prima visione italiana il 30 giugno 2015 su Sky Cinema 1, canale della piattaforma satellitare Sky.\nDivieto.\nIl film, a seconda del paese di proiezione, ha avuto una censura pi\u00f9 o meno \"severa\": \u00e8 stato vietato ai minori di 6 anni in Germania; ai minori di 7 in Islanda e in Norvegia; 11 in Svezia; 12 in Brasile, Ungheria, Irlanda, Giappone, Paesi Bassi, Portogallo, Corea del Sud, Svizzera, e Regno Unito; 13 in Argentina, Filippine, e Thailandia. A Singapore e negli Stati Uniti d'America (dalla Motion Picture Association of America (MPAA) con il certificato n\u00ba 48945) il film \u00e8 stato vietato ai minori di 13 anni non accompagnati dai genitori. In Messico \u00e8 stato valutato \"B\" (adatto dai 12 anni in su); in Australia \"M\" (sconsigliato ai minori di 15 anni); nel Qu\u00e9bec \u00e8 stato valutato \"G\", ovvero adatto a tutti; a Hong Kong \u00e8 stato invece classificato come \"IIA\", ovvero non adatto ai bambini.\nAccoglienza.\nIncassi.\nCon un budget di 12 milioni di dollari, il film ha incassato 124.872.350 di dollari negli Stati Uniti, mentre in Italia l'incasso \u00e8 stato di 5.210.488 euro, per un incasso totale di circa 307.239.013 di dollari.\nRemake.\nIl 6 agosto 2014, Fox Star Studios ha annunciato l'intenzione di produrre un remake di \"Colpa delle stelle\" in Hindi. Il CEO dello studio, Vijay Singh, ha detto che la versione inglese del film, rilasciato in India in luglio 2014 aveva guadagnato oltre 1 milione di $. Il 19 settembre, \u00e8 stato annunciato che Homi Adajania, il direttore di \"Finding Fanny\" (2014), e il produttore Dinesh Vijan avrebbero lavorato con la Fox Star Studios per sviluppare il film, che sar\u00e0 co-prodotto dalla societ\u00e0 di Vijan Maddock. Il 25 settembre, Deepika Padukone e Varun Dhawan sono stati confermati per interpretare i ruoli principali."}
{"id": "4886643", "revid": "729019", "url": "https://it.wikipedia.org/wiki?curid=4886643", "title": "Aeroporto di Nuuk", "text": "L'Aeroporto di Nuuk \u00e8 il terzo aeroporto pi\u00f9 grande della Groenlandia, situato nella regione di Sermersooq. L'aeroporto, costruito nel 1979, \u00e8 la base dell'Air Greenland, compagnia di bandiera Groenlandese."}
{"id": "4886644", "revid": "101172714", "url": "https://it.wikipedia.org/wiki?curid=4886644", "title": "Candela Glow", "text": "La candela Glow viene utilizzata per l'accensione del combustibile dei motori per modellismo dinamico, il suo funzionamento \u00e8 molto pi\u00f9 simile alla candeletta, ma esattamente come la candela di accensione viene utilizzata per tutto il periodo di funzionamento del motore.\nStoria.\nSuccessivamente al 1946 venne prodotta una variazione delle candele d'accensione per migliorare il funzionamento dei motori da modellismo, che prese il nome di \"Glow\"; candele che al posto degli elettrodi hanno un filo a spirale percorso da corrente elettrica e che, grazie al riscaldamento del filamento, permettono l'avvio della combustione, il che conferisce loro un funzionamento simile alle candelette dei motori diesel."}
{"id": "4886647", "revid": "124001095", "url": "https://it.wikipedia.org/wiki?curid=4886647", "title": "Juan Antonio Mar\u00edn", "text": "Fino al marzo 1998 ha giocato per la Spagna, dove si era trasferito all'et\u00e0 di 14 anni.\nCarriera.\nIn carriera ha vinto un titolo in singolare, lo Swedish Open nel 1999, battendo in finale lo svedese Andreas Vinciguerra.\nIn Coppa Davis ha disputato un totale di 22 partite, ottenendo 12 vittorie e 10 sconfitte."}
{"id": "4886649", "revid": "125735893", "url": "https://it.wikipedia.org/wiki?curid=4886649", "title": "Filippo De Col", "text": "Caratteristiche tecniche.\nOriginario di Pieve d'Alpago, gioca come terzino destro, ed \u00e8 dotato di un'ottima resistenza fisica e di una buona velocit\u00e0; \u00e8 abile sia in fase difensiva che in fase offensiva.\nCarriera.\nClub.\nDopo aver esordito in Serie D con il ed aver giocato per una stagione in Prima Divisione Lega Pro con la Virtus Entella (con cui ha messo a segno 3 gol in 31 partite giocate), nell'estate 2013, insieme ai compagni Francesco Zampano e Daniele Borra, viene acquistato in compropriet\u00e0 dall'Hellas Verona e viene subito ceduto in prestito alla Virtus Lanciano, con cui nella stagione 2013-2014 esordisce in Serie B disputando 35 partite.\nNella stagione 2014-2015 viene venduto allo Spezia in Serie B: all'Entella vanno i giocatori Marco Sansovini, Ivano Baldanzeddu (in prestito) pi\u00f9 600.000 euro. Fa il suo esordio in partite ufficiali con i bianconeri liguri nel secondo turno preliminare di Coppa Italia, il 16 agosto 2014, contro il Lecce. Nella partita segna anche il suo primo gol con lo Spezia, decidendo l'incontro terminato 1-0. Il 9 gennaio 2015 viene operato alla clavicola sinistra. Torna in campo il 2 aprile seguente in Crotone-Spezia 2-0 e torna a giocare da titolare l'11 aprile nella sconfitta per 0-1 contro la Ternana. Complessivamente gioca 19 partite di campionato.\nIl 31 agosto seguente viene ceduto in prestito con diritto di riscatto al sempre in Serie B; debutta il 12 settembre nella sconfitta esterna per 2-1 contro l'Entella, sua ex squadra. Dopo il prestito il Cesena decide di non riscattarlo, quindi torna allo Spezia.\nNella stagione 2017-2018 si rende protagonista nello scandalo degli sms del , riguardante tre messaggi inviati da un suo amico, Emanuele Calai\u00f2, tre giorni prima della partita cruciale per i \"ducali\", Spezia-Parma. Il giocatore in questione, \"aveva chiesto meno impegno\" da parte di De Col e Claudio Terzi (cos\u00ec ha giudicato il tribunale). Decide di girare gli sms ai dirigenti dello Spezia, i quali, terminata la partita, li presenteranno in procura federale. Il 24 luglio viene emessa la sentenza: -5 punti nella Serie A 2018-2019 per il Parma, due anni di squalifica per tentato illecito sportivo a Calai\u00f2. Tuttavia la sentenza \u00e8 stata sovvertita visto che il 9 agosto, la penalizzazione al Parma \u00e8 stata revocata, mentre a Calai\u00f2 \u00e8 stata ridotta la squalifica.\nIl 2 settembre 2019 rescinde il suo contratto con lo Spezia, e il 23 gennaio 2020 fa ritorno all'Entella, squadra dove aveva gi\u00e0 giocato nella stagione 2012-2013.\nGioca da titolare solo nelle sconfitte interne contro e infortunandosi a un piede nel corso di quest'ultima partita; il 6 marzo viene operato appunto al metatarso del piede destro e torna in campo il 26 giugno in Entella-Salernitana 1-0. Mette insieme 10 presenze contribuendo alla salvezza del club ligure e il 25 agosto rinnova il proprio contratto fino al 2022. La stagione seguente gioca in tutto solo 16 partite con l\u2019Entella che retrocede.\nIl 18 giugno 2021 viene acquistato dal , con cui firma un biennale con opzione.\nNazionale.\nDopo aver giocato 2 partite amichevoli con la maglia della Nazionale Under-20, il 5 marzo 2014 ha esordito in Under-21 giocando gli ultimi 7 minuti della partita vinta per 2-0 sul campo dei pari et\u00e0 dell'Irlanda del Nord valevole per le qualificazioni agli Europei di categoria.\nIl 15 aprile 2015 debutta anche nella selezione della B Italia in occasione dell'amichevole contro la Croazia Under-21 finita 1-1.\nStatistiche.\nPresenze e reti nei club.\n\"Statistiche aggiornate al 23 gennaio 2022.\""}
{"id": "4886653", "revid": "1206186", "url": "https://it.wikipedia.org/wiki?curid=4886653", "title": "Pina Pellicer", "text": "Biografia.\nTra le pi\u00f9 popolari attrici messicane, \u00e8 ricordata per la sua interpretazione di Louisa nel western \"I due volti della vendetta\" (1961), nel quale recit\u00f2 accanto a Marlon Brando. Mor\u00ec suicida il 4 dicembre 1964, all'et\u00e0 di 30 anni."}
{"id": "4886660", "revid": "57872", "url": "https://it.wikipedia.org/wiki?curid=4886660", "title": "Cesare Gentile", "text": "Biografia.\nEsponente della famiglia Gentile del ramo di Pignolo, nacque a Genova nel 1614. Come altri esponenti della nobilt\u00e0 genovese anche i Gentile parteciparono attivamente nella guerra del 1625 tra la Repubblica e il Ducato di Savoia: suo padre e lo stesso Cesare, poco pi\u00f9 che decenne, scesero in campo al fianco della patria. Il suo primo incarico pubblico lo ricevette all'et\u00e0 di vent'anni quando fu chiesta la sua presenza nel rendere gli onori all'ammiraglio di Castiglia in viaggio verso la Sicilia.\nNel tempo ricopr\u00ec diverse cariche di stato, fu estratto tra i senatori della Repubblica e ne usc\u00ec indenne dalla pestilenza che colp\u00ec la capitale genovese e le Riviere tra il 1656 e il 1657.\nA 53 anni, il 10 maggio 1667, il Gran Consiglio lo elesse nuovo doge di Genova: il settantaquattresimo in successione biennale e il centodiciannovesimo nella storia repubblicana. In qualit\u00e0 di doge fu investito anche della correlata carica biennale di re di Corsica.\nGuid\u00f2 un dogato pressoch\u00e9 tranquillo e d'amministrazione, salvo alcuni dissidi con il Capitolo della cattedrale di San Lorenzo, con l'arcivescovo genovese Giambattista Spinola e con l'Inquisitore del Sant'Uffizio (quest'ultimo fu costretto ad allontanarsi dal territorio della repubblica). Durante il suo mandato, inoltre, furono confermate le cattedre universitarie di diritto canonico e civile, filosofia morale e matematica al Collegio dei Gesuiti.\nCessato il dogato il 10 maggio 1669 Cesare Gentile ancora si occup\u00f2 di incarichi pubblici e partecip\u00f2 in prima linea negli scontri del 1672 nella Riviera di Ponente tra lo stato genovese e il ducato sabaudo.\nMor\u00ec a Genova nel corso del 1681 e fu sepolto all'interno della basilica di San Siro."}
{"id": "4886663", "revid": "716642", "url": "https://it.wikipedia.org/wiki?curid=4886663", "title": "Manchester City Football Club 1998-1999", "text": "Nella stagione 1998-1999 il Manchester City ha partecipato alla Second Division, terza divisione del campionato inglese. Giunse 3\u00b0 qualificandosi dunque per i Play-off che vinse venendo quindi promosso. Nella FA Cup e nella Football League Cup venne eliminato rispettivamente al 3\u00ba e 2\u00ba turno.\nTeam kit.\nLo sponsor tecnico fu Kappa mentre il main sponsor fu Brother."}
{"id": "4886666", "revid": "1543377", "url": "https://it.wikipedia.org/wiki?curid=4886666", "title": "Sammy Price", "text": "\u00c8 stato particolarmente noto per i lavori, pubblicati dalla Decca Records, con la sua band, noti come i \"Texas Bluesicians\", che comprendeva Don Stovall e Emmett Berry. Altrettanto nota \u00e8 stata la sua decennale collaborazione con Red Allen.\nAll'inizio della sua carriera, Price si esib\u00ec come cantante e come ballerino in locali dell'area di Dallas. Successivamente visse e suon\u00f2 musica jazz a Kansas City, Chicago e Detroit. Nel 1938 \u00e8 stato assunto dalla Decca Records come accompagnatore al piano di cantanti quali Trixie Smith e Sister Rosetta Tharpe.\nSuccessivamente, collabor\u00f2 con il Roosevelt Hotel a New York e nella met\u00e0 degli anni settanta fu l'intrattenitore principale del Crawdaddy Restaurant, suonando anche con Benny Goodman e Buddy Rich. Negli anni ottanta si trasfer\u00ec a lavorare a Boston, nel bar del Fairmont Copley Plaza Hotel.\n\u00c8 deceduto in seguito a infarto nell'aprile del 1992, nella sua casa di Harlem, a New York, all'et\u00e0 di 83 anni."}
{"id": "4886667", "revid": "399", "url": "https://it.wikipedia.org/wiki?curid=4886667", "title": "CORDAR spa Biella Servizi", "text": ""}
{"id": "4886674", "revid": "287204", "url": "https://it.wikipedia.org/wiki?curid=4886674", "title": "Diego Veronelli", "text": "Carriera.\nIn carriera ha raggiunto una finale di doppio, nel 2004 all'ATP Buenos Aires, in coppia con il connazionale Federico Browne. In singolare ha raggiunto la 165\u00aa posizione della classifica ATP, mentre in doppio ha raggiunto il 171\u00ba posto."}
{"id": "4886676", "revid": "111433", "url": "https://it.wikipedia.org/wiki?curid=4886676", "title": "Messoud Efendiev", "text": "Biografia.\nSi \u00e8 laureato presso la Moscow State University sotto la supervisione dei professori M. Vishik e A. I. Snirelmann, discutendo una tesi sui metodi topologici in analisi non lineare. Ha conseguito il dottorato presso la Moscow State University con una tesi sulla risolubilit\u00e0 globale dei problemi non lineari di Hilbert. Ha successivamente presentato una tesi di abilitazione presso la Libera Universit\u00e0 di Berlino.\nHa lavorato dal 1991 al 1994 presso l'Universit\u00e0 di Stoccarda, poi fino al 1999 presso la Libera Universit\u00e0 di Berlino.\nDal 2005 al 2007 ha lavorato come visiting professor all'Universit\u00e0 Tecnica di Monaco e dal 2007 al 2013 \u00e8 stato capo del Dipartimento di un istituto del Centro Helmholtz di Monaco di Baviera.\nRicopre il ruolo di Editor in Chief dell'International Journal of Biomathematics and Biostatistics ed \u00e8 membro del comitato editoriale di numerose riviste internazionali.\nGrazie alla sua intensa attivit\u00e0 scientifica, ha fornito contributi riguardanti l'analisi non lineare, gli invarianti topologici e la risolubilit\u00e0 globale dei problemi al contorno non lineari relativi a operatori pseudodifferenziali.\nI suoi interessi di ricerca attuali includono sistemi dinamici anche infinito-dimensionali, la modellizzazione matematica dei problemi delle scienze della vita, specialmente medicina, biologia ed ecologia.\nHa pubblicato 150 articoli scientifici, oltre a varie monografie, anche in collaborazione con molti matematici stranieri."}
{"id": "4886677", "revid": "46291", "url": "https://it.wikipedia.org/wiki?curid=4886677", "title": "Aeranthes ramosa", "text": "Aeranthes ramosa \u00e8 una pianta della famiglia delle Orchidacee, endemica del Madagascar."}
{"id": "4886682", "revid": "1573940", "url": "https://it.wikipedia.org/wiki?curid=4886682", "title": "Halichoeres cyanocephalus", "text": "Halichoeres cyanocephalus () \u00e8 un pesce di acqua salata appartenente alla famiglia Labridae.\nDistribuzione e habitat.\nProviene dalle barriere coralline dell'ovest dell'oceano Atlantico, in particolare dalle coste di Brasile, Florida, Antille, sud degli Stati Uniti e soprattutto dal golfo del Messico. Nuota in zone con fondali rocciosi ricche di coralli tra i 10 e i 91\u00a0m di profondit\u00e0.\nDescrizione.\nPresenta un corpo allungato, non particolarmente compresso lateralmente, con la testa appena appuntita. La lunghezza massima registrata \u00e8 di 30\u00a0cm. Somiglia molto a \"H. dimidiatus\".\nLa colorazione \u00e8 abbastanza appariscente; il corpo \u00e8 azzurro con il ventre bianco, mentre il dorso e la testa sono gialli. Le pinne non sono particolarmente ampie; la pinna caudale non ha raggi pi\u00f9 allungati di altri. La pinna dorsale e la pinna anale sono basse e lunghe.\nBiologia.\nComportamento.\nGli esemplari di dimensioni inferiori agli 8\u00a0cm sono stati osservati mentre si nutrivano di parassiti esterni di altri pesci pi\u00f9 grossi.\nAlimentazione.\nLa sua dieta, carnivora, \u00e8 composta sia da pesci ossei pi\u00f9 piccoli che da piccoli invertebrati marini come crostacei isopodi e copepodi.\nConservazione.\nViene pescato solo raramente ed \u00e8 diffuso in diverse aree marine protette; quindi non sembra essere minacciato da particolari pericoli e viene classificato come \"a rischio minimo\" (LC) dalla lista rossa IUCN."}
{"id": "4886685", "revid": "933835", "url": "https://it.wikipedia.org/wiki?curid=4886685", "title": "Lex Cornelia de iniuriis", "text": "La lex Cornelia de iniuriis fu una legge del dittatore Silla, rogata e poi approvata insieme con le altre leggi criminali: istitu\u00ec la \"qu\u00e6stio\" in materia di \"crimen iniuri\u00e6\", uno dei delitti in origine privato, e successivamente, nel periodo del Principato, attratti nella sfera pubblicistica.\nDescrizione.\nLa \"Lex Cornelia de iniuriis\" istitu\u00ec una \"qu\u00e6stio\" (\"qu\u00e6sti\u00f2nes perp\u00e8tuae\") per alcune particolari ipotesi di \"iniuri\u00e6\" qualificate, quali percosse, frustate, violazione di domicilio, attentati alla libert\u00e0 personale; come conseguenza il colpevole era tenuto al risarcimento pecuniario, a titolo di pena, nei confronti della persona lesa; un successivo \"senatus cons\u00f9ltum\" ampli\u00f2 la previsione, ricomprendendovi la redazione e la diffusione di scritti diffamatori e prevedendo la pena accessoria dell\u2019\"intestab\u00eclitas\", ovvero incapacit\u00e0 di testimoniare e di fare testamento.\nIn seguito si previde che, a prescindere dal dettato della \"Lex Cornelia\", alcuni tipi di \"iniuri\u00e6\", quali offese al pudore di donne e fanciulli, offese arrecate a persone di alto lignaggio, vilipendio, lesioni personali, violazione di domicilio, getto di letame o rifiuti, fossero puniti con pene corporali, consistenti, a seconda della gravit\u00e0 dei casi, nella fustigazione, nella \"deport\u00e0tio in \u00ecnsulam\" (pena che consisteva nel soggiorno coatto temporaneo o perpetuo in una localit\u00e0 isolata e comportava, oltre alla perdita dello \"status civit\u00e0tis\", la confisca dei beni, totale o parziale), nella \"damn\u00e0tio in \u00f2pus publicum\" (una delle pene previste per numerosi delitti di minore gravit\u00e0 che prevedeva la condanna a lavori forzati da espiare presso opere di pubblico interesse) e persino nella pena di morte.\nLa legge non istitu\u00ec una \"qu\u00e6stio\" con un pretore speciale: \u00e8 in dubbio se la presidenza spettasse al \"pr\u00e6tor urb\u00e0nus\" che esercitava la giurisdizione nelle controversie tra cittadini romani o al \"qu\u00e6sitor inter sicarios\". Non potevano sedere giudici e i parenti dell'attore (\u201c\"gener, socer, vitricus privignus, propiusve eorum quem ... quive eorum eius parentisve cuius eorum patronus erit\"\u201d)."}
{"id": "4886686", "revid": "287204", "url": "https://it.wikipedia.org/wiki?curid=4886686", "title": "Umag Trophy 2014", "text": "L'Umag Trophy 2014, seconda edizione della corsa, valida come evento dell'UCI Europe Tour 2014 categoria 1.2, si svolse il 5 marzo 2014 su un percorso di 161\u00a0km con partenza ed arrivo da Umago, in Croazia. Fu vinto dallo sloveno Matej Mugerli che giunse al traguardo con il tempo di 3h46'59\", alla media di 42,55\u00a0km/h, davanti al croato Matija Kvasina e all'italiano Davide Mucelli.\nAl traguardo 157 ciclisti, su 197 partiti, portarono a termine la competizione."}
{"id": "4886687", "revid": "124123", "url": "https://it.wikipedia.org/wiki?curid=4886687", "title": "Madison Cooper", "text": "Biografia.\nLaureatosi presso l'Universit\u00e0 del Texas a Austin in Inglese, serv\u00ec come luogotenente e poi capitano nell'esercito degli Stati Uniti durante la prima guerra mondiale.\nInizi\u00f2 a scrivere racconti negli anni venti, senza ottenere particolare successo. Dopo avervi lavorato per undici anni, giunse con una certa sorpresa, la sua opera pi\u00f9 nota: \"Sironia, Texas\". Pubblicata nel 1952, con le sue oltre 1.700 pagine, \u00e8 una delle opere pi\u00f9 lunghe della storia della letteratura statunitense.\nUn secondo romanzo, \"The Haunted Hacienda\" del 1955 non riscosse analogo successo di pubblico. Scrisse recensioni librarie per il quotidiano \"Dallas Morning News\".\nIl terminal dell'aeroporto regionale di Waco \u00e8 nominato in suo onore."}
{"id": "4886689", "revid": "2036605", "url": "https://it.wikipedia.org/wiki?curid=4886689", "title": "Guerra civile in Iraq", "text": "La guerra civile in Iraq \u00e8 stato un conflitto armato che ebbe inizio nel gennaio 2014, quando la milizia Stato Islamico dell'Iraq e Levante conquist\u00f2 la provincia di Anbar, nella parte occidentale del Paese, e termin\u00f2 nel dicembre del 2017 con la caduta di Abu Kamal, roccaforte dell'ISIS lungo il confine Siria-Iraq.\nNel giugno 2014 la formazione salafita scaten\u00f2 una rapida e violenta offensiva conquistando ampie parti dell'Iraq, in particolare la citt\u00e0 di Mosul, arrivando inoltre a pochi chilometri dalla capitale Baghdad e penetrando nel territorio autonomo curdo.\nIn seguito a tale offensiva, durante il conflitto fu di fatto cancellato il confine fra l'Iraq e la Siria, di cui il gruppo gi\u00e0 controllava la parte orientale, e la formazione arriv\u00f2 a controllare un'area di circa 270.000 km\u00b2 (quasi quanto la superficie dell\u2019Italia), in cui era presente una popolazione di circa 11 milioni di abitanti. La drammatica situazione umanitaria degli appartenenti a minoranze etniche e religiose presenti nelle aree controllate e sotto assedio da parte di Daesh spinse le autorit\u00e0 del governo iracheno e del Kurdistan iracheno a chiedere ufficialmente supporto internazionale, portando la comunit\u00e0 internazionale a un intervento militare contro lo Stato Islamico rivelatosi decisivo per l'andamento del conflitto.\nAntefatti.\nA partire dal 2011, sulla scia delle proteste della Primavera Araba, anche in Iraq si verificano manifestazioni e scontri in tutto il Paese, ma concentrate nelle aree a maggioranza sunnita, generalmente nel Governatorato di al-Anbar, dove la presenza di gruppi terroristici jihadisti guidati in molti casi dagli ex ufficiali di Saddam Hussein \u00e8 radicata fin dall'invasione americana del 2003. I tumulti scoppiano in un periodo in cui in Siria la guerra civile rende difficile il controllo delle frontiere. Nella zona a nordest della Siria i miliziani islamisti iracheni dello Stato Islamico dell'Iraq oltrepassano facilmente e costantemente il confine. Nel febbraio 2012 si costituisce il Fronte al-Nusra, il quale inizialmente integra miliziani jihadisti siriani e iracheni. \nNel dicembre 2012 scoppiano nuovi scontri, stavolta di natura prettamente settaria, nei quali la minoranza sunnita protesta contro la marginalizzazione dalla scena politica e l'interferenza iraniana negli affari interni iracheni. Utilizzando la retrovia siriana, le milizie islamiste riescono a condurre attacchi al territorio iracheno e a trasportare armi e uomini per fomentare la rivolta.\nImboscata di Akashat.\nIl 1\u00ba marzo 2013 un miliziano armato si avvicina al valico di frontiera di Yaarubiyeh, al confine tra Siria e Iraq, e rivolgendosi all'ufficiale siriano al comando della guarnigione si identifica come il leader di una formazione islamista ribelle e intima la resa. Al rifiuto dell'ufficiale, inizia lo scontro armato che si rivela subito insostenibile per il piccolo gruppo di soldati siriani. La guarnigione \u00e8 costretta ad arretrare e, dopo aver perso 6 uomini, oltrepassa il confine, entrando in territorio iracheno.\nIl gruppo di 64 soldati siriani disarmati viene arrestato dalle truppe di confine irachene e, dopo una breve detenzione a Baghdad, il 4 marzo viene scortato al valico di frontiera di al-Wal\u012bd, nella provincia di al-Anbar, per essere liberato in territorio siriano. Durante il tragitto il convoglio viene attaccato su entrambi i lati da miliziani armati di mitragliatori, bombe a mano e RPG.\nL'assalto lascia sul campo 13 soldati iracheni e 51 soldati siriani morti, ovvero tutta la guarnigione scortata tranne 13 sopravvissuti. \nTra le file dei miliziani sono sconosciute eventuali perdite.\nL'identit\u00e0 degli assalitori \u00e8 sconosciuta, anche se i primi sospetti ricadono sulle milizie gihadiste presenti nella provincia di al-Anbar, che hanno strette relazioni con i gruppi armati operanti in Siria. Tuttavia l'11 marzo 2013 lo Stato Islamico dell'Iraq (la cui emanazione siriana \u00e8 il Fronte al-Nusra) rivendica l'operazione, rilasciando un comunicato in cui si identificano le truppe siriane e irachene come \"sciiti persiani\" e in cui si denuncia la collaborazione, anche militare, tra il governo siriano e quello iracheno.\nL'imboscata \u00e8 un'azione di grande effetto che ha come conseguenza l'ulteriore avvicinamento politico tra il governo siriano e iracheno e la fusione dell'insurrezione sunnita irachena con quella siriana.\nNascita dello \"Stato Islamico dell'Iraq e Levante\".\nA seguito dell'imboscata di Akashat, il governo iracheno si rende conto che la fusione tra i gruppi armati islamisti siriani e quelli iracheni \u00e8 una realt\u00e0 e che la possibilit\u00e0 dell'allargamento della crisi siriana al territorio iracheno \u00e8 sempre pi\u00f9 concreta.\nIl perdurare della guerra civile siriana non garantisce pi\u00f9 alcun controllo sui confini nazionali che, anche a causa della loro estensione, risultano porosi alla penetrazione dei miliziani.\nNell'aprile del 2013 Abu Bakr al-Baghdadi, il leader della principale formazione gihadista irachena, lo Stato Islamico dell'Iraq, ufficializza la fusione tra la sua milizia e il Fronte al-Nusra attraverso un comunicato via Internet.\nL'operazione viene bloccata dal leader di al-Qaeda, Ayman al-Zawahiri, che vuole mantenere distinte le due entit\u00e0.\nTuttavia si realizza comunque una scissione nel Fronte al-Nusra e una parte considerevole dei miliziani confluisce nella nuova formazione. Nasce lo Stato Islamico dell'Iraq e Levante (ISIL) con il chiaro obiettivo di creare un emirato islamico transnazionale tra Siria e Iraq.\nOperazione al-Shabah.\nIl 20 maggio 2013, il governo iracheno scatena un'offensiva militare nella regione di al-Anbar e su tutto il confine siriano con l'intenzione di tagliare i collegamenti tra i miliziani islamisti in Siria e Iraq.\nVengono coinvolti 8.000 uomini tra esercito e polizia.\nLe prime operazioni si svolgono nella terra di nessuno che separa Siria e Iraq e permettono la cattura di 43 militanti gihadisti, tra cui 11 alti dirigenti di al-Q\u0101\u02bfida in Iraq. Viene sequestrata una grande quantit\u00e0 di materiale bellico, tra cui mortai, razzi ed esplosivo. Gli scontri si fanno pi\u00f9 sanguinosi e il 24 maggio si registrano 32 miliziani uccisi tra cui 2 comandanti dello Stato Islamico dell'Iraq e Levante.\nIl 30 maggio viene catturato Adnan Waies, considerato il capo della cellula di al-Q\u0101\u02bfida nella provincia di al-Anbar. Nello stesso giorno si verifica la prima significativa controffensiva dei miliziani armati, quando viene attaccata una guarnigione di soldati iracheni alla frontiera con la Siria. Vengono uccise 3 guardie di confine.\nIl 2 giugno i miliziani islamisti organizzano un posto di blocco sulla strada che collega Iraq e Siria in territorio iracheno e bloccano 3 camion siriani e 4 iracheni. Uccidono gli autisti di nazionalit\u00e0 siriana, rapiscono quelli iracheni e saccheggiano la merce trasportata.\nIl 5 giugno viene organizzata un'operazione identica: obiettivo dell'imboscata \u00e8 un autobus dell'esercito. Vengono uccise 10 guardie di confine irachene e 5 civili.\nIl 9 giugno alcuni miliziani ribelli siriani aprono il fuoco su una postazione di confine in territorio iracheno, uccidendo una guardia di frontiera.\nIl 21 giugno miliziani islamisti fanno esplodere un ponte stradale nella cittadina frontaliera di al-Q\u0101\u02beim, ingaggiando successivamente una feroce battaglia con una guarnigione dell'esercito iracheno. I soldati, sostenuti anche da elicotteri da combattimento, riescono a respingere l'assalto. Nello scontro muoiono 3 soldati e 6 miliziani. Il giorno successivo, nella stessa citt\u00e0, viene fatta esplodere un'autobomba, che uccide altri 2 soldati iracheni.\nIl 23 giugno, in due separati agguati nella cittadina di Kebaysah, vengono uccisi 3 soldati iracheni. Il 26 giugno viene attaccato il quartier generale del primo battaglione della 7\u00aa divisione dell'esercito iracheno di stanza nella provincia di al-Anbar. L'assalto viene respinto senza perdite da ambo le parti.\nA seguito dei ripetuti attacchi ai propri militari, il governo iracheno lancia il 1\u00ba luglio un'offensiva nelle provincie di al-Anbar e Ninive, consentendo la distruzione di 3 edifici che fungevano da base logistica per i miliziani.\nIl 6 luglio si verifica uno scontro tra le guardie di confine irachene e miliziani armati che tentano di entrare in Siria. Rimane ucciso un soldato. Un evento simile si ripete il 13 luglio, con il medesimo risultato di un soldato ucciso.\nIl 14 luglio 2013 il governo iracheno, pur non avendo pacificato le regioni di confine tra Iraq e Siria, sospende l'operazione militare.\nCronologia degli eventi.\nInsurrezione sunnita nell'Anbar.\nIl continuo flusso di miliziani e armi tra Siria e Iraq permette una sempre maggiore aggressivit\u00e0 e preparazione militare dei gruppi armati sunniti iracheni. La maggior parte si concentra nella provincia di al-Anbar, gi\u00e0 teatro di azioni armate antigovernative e attentati terroristici.Il 30 dicembre 2013 il governo iracheno lancia un'offensiva per smantellare un campo di protesta antigovernativo nei pressi di Ramadi. La reazione dei ribelli \u00e8 immediata. Lo Stato Islamico dell'Iraq e Levante guida le altre formazioni e attacca in forze la citt\u00e0 di Fallujah ingaggiando un combattimento con l'esercito iracheno che dura 4 giorni e provoca 100 morti. Il 4 gennaio 2014 il governo iracheno dichiara la completa perdita del controllo sulla citt\u00e0, che viene occupata dai miliziani gihadisti.\nSebbene l'esercito iracheno organizzi una timida controffensiva, l'avanzata dell'ISIL permette l'uscita dal controllo statale anche delle cittadine di al-Karma, H\u012bt, Khaldiyya, \u1e24ad\u012btha, al-Q\u0101\u02beim, parte di Ramadi e Abu Ghraib.\nProclamazione del Califfato a Mosul.\nA inizio giugno 2014 Da'esh scatena un'improvvisa offensiva nel nord dell'Iraq, riversando uomini e mezzi dal confine siriano. Il 5 giugno viene attaccata Samarra e il giorno successivo Mosul, seconda citt\u00e0 irachena. Sebbene le forze armate irachene siano almeno 15 volte pi\u00f9 numerose dei miliziani islamisti, nella notte del 9 giugno i soldati abbandonano le loro posizioni e fuggono dalla citt\u00e0 lasciando armi e materiali. Le conseguenze militari e politiche di questo avvenimento sono molto pesanti. L'ISIL entra in possesso di grandi quantit\u00e0 di armi americane abbandonate nei depositi, inclusi carri armati ed elicotteri. Vengono liberati 2.500 prigionieri dalle carceri cittadine, che si uniscono ai miliziani e vengono saccheggiate le banche, permettendo all'ISIL di disporre di 429 milioni di dollari in valuta estera e oro. Il governo dichiara lo stato di emergenza nel paese e si verifica un forte scontro politico tra il Premier sciita Nuri al-Maliki e le componenti sunnite e curde del parlamento che accusano il Primo ministro di aver impostato la sua azione su basi prettamente settarie e filo-iraniane.\nCon tiepide e disorganizzate controffensive dell'esercito regolare, spesso affiancato da milizie paramilitari sciite, lo Stato Islamico dell'Iraq e Levante avanza verso sud lungo l'Eufrate ponendo d'assedio il campo petrolifero di Bayji e conquistando la citt\u00e0 di Tikrit. L'avanzata arriva a circa 90\u00a0km a nord della capitale Baghdad.\nLa posizione del governo iracheno nei confronti della guerra civile siriana cambia notevolmente. Lo sconfinamento si trasforma in guerra regionale che coinvolge Siria e Iraq, ormai privi di una reale frontiera tra i due paesi. Il 24 giugno l'aviazione siriana esegue i primi bombardamenti su territorio iracheno.\nIl 29 giugno 2014, Da'esh proclama la nascita del califfato tra Siria e Iraq.\nEspansione del Califfato nel Kurdistan iracheno.\nIl 2 agosto 2014, Da'esh avanz\u00f2 da Mosul verso nord-ovest, conquistando le citt\u00e0 curde irachene di Zumar e Sinjar, mettendo in fuga le milizie curde Peshmerga e la popolazione locale, in particolare quella delle minoranze yazide e turcomanne, perseguitate come eretiche.\nNei giorni 2-3 agosto, furono sistematicamente giustiziati e sepolti in fosse comuni dall'ISIS circa 500-1500 yazidi, prevalentemente uomini adulti, mentre donne e bambini, in numero di 4000-7400, furono fatti prigionieri o convertiti a forza all'islam e dispersi nelle citt\u00e0 gi\u00e0 occupate; molti ragazzi furono arruolati come bambini soldato per l'ISIS, mentre le donne ridotte in schiavit\u00f9 sessuale. Nei giorni seguenti, circa cinquantamila yazidi tentarono di rifugiarsi nei monti Sinjar, ma furono accerchiati dai gihadisti.\nIl 6 agosto, i curdi iracheni ricevettero l'aiuto delle forze curde siriane (YPG Unit\u00e0 di Protezione Popolare) e turche (del PKK).\nIl 7 agosto Da'esh continu\u00f2 ad avanzare verso est, conquistando le citt\u00e0 di Tal Kayf, Bartella, Karamlesh e Qaraqosh, principale citt\u00e0 cristiana irachena, causando l'esodo di oltre centomila civili, principalmente cristiani, ma anche turcomanni, yazidi, shabak e kakai.\nL'8 agosto, Da'esh sottrasse ai Peshmerga curdi anche il controllo della diga di Mosul, principale impianto di approvvigionamento idrico ed elettrico dell'Iraq.\nRisposta internazionale.\nDi fronte alla proclamazione del Califfato a Mosul nel giugno 2014, ed alla sua successiva espansione nel Kurdistan iracheno, si form\u00f2 una coalizione arabo-occidentale, comprendente 22 Paesi, per combattere lo Stato islamico in Iraq e Siria. La coalizione era guidata dagli Stati Uniti e coinvolgeva altri Paesi occidentali come l'Australia e il Canada, oltre che i Paesi arabi alleati degli USA, come l'Arabia saudita, la Giordania, il Qatar, gli Emirati Arabi Uniti, il Bahrein. L'operazione prese il nome di \"Inherent Resolve\". \nL'8 agosto gli Stati Uniti eseguirono i loro primi raid aerei contro l'ISIS, consentendo alle milizie curde siriane e turche di liberare una parte dei civili ancora assediati dai gihadisti nei monti Sinjar, e contribuendo alla formazione di una milizia di autodifesa yazida (le Unit\u00e0 di resistenza del Sinjar).\nTra l'8 agosto 2014 ed il 12 luglio 2016, la coalizione occidentale esegu\u00ec 9273 raid aerei contro obiettivi dello Stato Islamico in territorio iracheno, a fronte di 4530 raid eseguiti in territorio siriano (a partire dal 23 settembre 2014). Oltre ai raid aerei, la coalizione a guida americana forn\u00ec appoggio militare sul campo ai Peshmerga curdi, che riconquistarono all'ISIS le citt\u00e0 di Makhmur e Gwer, a sud di Erbil, e la diga di Mosul il 17 agosto 2014.\nParallelamente alla coalizione \"Inherent Resolve\", a partire dal 21 settembre 2014 anche l'Iran invi\u00f2 delle proprie truppe di terra in territorio iracheno, per sostenere il governo dall'avanzata dell'ISIS. Tuttavia l'intervento iraniano in Iraq non fu coordinato con quello della coalizione arabo-occidentale, in quanto l'Iran accusava gli Stati Uniti di complicit\u00e0 con Daesh. Le truppe iraniane furono dispiegate a Bagdad, Kerbela, Samarra, inoltre l'Iran contribu\u00ec indirettamente alla nascita di diverse formazioni paramilitari sciite, acquisendo un'importanza fondamentale in Iraq. Il premier iracheno Haydar al-'Abadi afferm\u00f2 che l'Iran era la sua seconda patria.\nEspansione del Califfato nell'Anbar.\nNonostante l'intervento della coalizione internazionale, Da'esh riusc\u00ec ad espandersi nella piana di Ninive e nel governatorato di al-Anbar, conquistandolo in gran parte tra settembre e ottobre 2014, dopo scontri con i governativi a Saklauiya, presso Falluja, in cui morirono 400-600 soldati iracheni e la conquista della citt\u00e0 di Hit con lo sterminio della trib\u00f9 sunnita Albu Nimr, fedele al governo, causando 300-500 morti, di cui 50 donne e bambini.\nSuccessivamente, Da'esh attacc\u00f2 la citt\u00e0 di Ramadi, conquistandone una parte in novembre.\nIl 6 gennaio 2015 Daesh conquist\u00f2 anche Al-Jubba e in febbraio Khan al Baghdadi, mentre tra aprile e maggio 2015 fu completata la conquista di Ramadi; in particolare, a seguito del rifiuto del governo di dare accoglienza a Baghdad alle forze governative sunnite in ritirata, il leader dello Stato islamico Abu Bakr al-Baghdadi, con un messaggio audio del 15 maggio 2015, concesse loro l'amnistia promettendo di arruolarle nella propria amministrazione. A seguito di ci\u00f2, molti governativi passarono con lo Stato islamico e gli ultimi resistenti furono sconfitti il 16-17 maggio, in scontri che fecero 500-800 morti. Pi\u00f9 di 55.000 civili furono sfollati dalla regione.\nIl 24 maggio 2015, Da'esh conquist\u00f2 la localit\u00e0 frontaliera di Al-Walid, completando la conquista del governatorato di al-Anbar.\nRiconquista governativa nell'Iraq centrale.\nLe forze governative irachene, supportate dalle milizie sciite filo-iraniane, arrestarono l'avanzata di Daesh nei territori dell'Iraq centrale, sebbene le milizie paramilitari sciite furono anch'esse responsabili di massacri ai danni di civili sunniti, come l'uccisione di 70 fedeli sunniti in preghiera nella moschea di Hamrin, presso Bakuba, nell'agosto 2014.\nNello stesso mese, le forze della coalizione sciita liberarono da Da'esh la citt\u00e0 di Amerli, nel governatorato di Salah ad-Din, abitata da turcomanni e sciiti, assediata da oltre due mesi; in settembre riconquistarono Suleyman Bek e in ottobre Jurf al-Sakhr, a sud-ovest di Baghdad, da luglio nelle mani di Da'esh; in tal modo fu arrestata l'avanzata dello Stato islamico verso Kerbela e Baghdad.\nI combattimenti proseguirono a Bayji, citt\u00e0 assediata da Da'esh dal mese di giugno e sede della maggiore raffineria di petrolio dell'Iraq, ancora presidiata da militari iracheni governativi. L'esercito iracheno riprese il controllo della citt\u00e0 a novembre, ma Daesh la occup\u00f2 nuovamente il mese successivo.\nNel gennaio 2015 l'esercito iracheno riprese anche la citt\u00e0 di Muqdadiya assicurandosi il controllo sull'intero governatorato di Diyala. Nello stesso mese, le milizie paramilitari sciite fucilarono 56-77 civili sunniti nel villaggio di Barwana.\nNel marzo 2015, un'armata di 27.000 soldati dell'esercito iracheno e paramilitari appartenenti a diverse milizie sciite riconquist\u00f2 a Daesh l'importante citt\u00e0 di Tikrit, anche con l'appoggio dell'aviazione della coalizione internazionale. La citt\u00e0 rimase parzialmente distrutta per effetto dei combattimenti, ma anche dei saccheggi da parte delle milizie sciite successivamente alla sua conquista.\nAd aprile 2015 Da'esh ottenne il controllo della raffineria di Bayji, attorno alla quale si intensificarono i combattimenti nei mesi seguenti; a partire da giugno, tuttavia, le forze armate irachene ripresero il controllo dell'impianto e gradualmente dell'intera citt\u00e0 in ottobre.\nIn dicembre, infine, l'esercito iracheno respinse Daesh dalla citt\u00e0 di Dhuluiya, tra Samarra e Bakuba, che era stata assediata a partire da luglio e difesa dai combattenti della trib\u00f9 al-Jubur.\nProgressi dei curdi nel Kurdistan iracheno.\nNel frattempo anche i Peshmerga curdi, sostenuti dall'aviazione americana, combatterono l'ISIS a Jalula, alla frontiera iraniana, riuscendo nel novembre 2014 a riconquistare la citt\u00e0, assieme all'esercito iracheno ed alle milizie sciite. Dall'ottobre 2014, i Peshmerga attaccarono l'ISIS contemporaneamente a sud di Kirkuk e verso la frontiera con la Siria, riconquistando le citt\u00e0 di Rabia e Zumar, e proseguendo l'avanzata verso ovest in direzione di Sinjar, riuscendo a romperne l'assedio in dicembre, anche se la citt\u00e0 rimase divisa tra i due schieramenti. Amnesty International ha denunciato gli abusi commessi in tale circostanza dai Peshmerga e dalle milizie yazide in rappresaglia contro la popolazione sunnita. A gennaio 2015, i Peshmerga avanzarono verso ovest, prendendo il controllo della strada che collega Mosul alla citt\u00e0 curda di Tal Afar.\nTra gennaio e febbraio 2015, Da'esh attacc\u00f2 ripetutamente i curdi nei governatorati di Erbil e di Kirkuk, con violenti scontri a Gwer e Makhmur, e nei villaggi attorno a Kirkuk, sede di importanti impianti petroliferi. In tale circostanza Daesh cattur\u00f2 21 prigionieri, che furono esposti in gabbie di ferro nel distretto di Hawija. Le citt\u00e0 curde di Gwer e Makhmur furono oggetto anche di un bombardamento con armi chimiche da parte di Da'esh nell'agosto 2015.\nA seguito di un attentato nella citt\u00e0 turca di Suruc, il 25 luglio 2015 l'aviazione turca bombard\u00f2 le postazioni del PKK sia nella Turchia sudorientale che nel Kurdistan iracheno, suscitando la richiesta di interrompere i bombardamenti del Governo Regionale del Kurdistan, che prese anche le distanze dalla risposta armata del PKK.\nA fine agosto 2015, le forze curde ripresero ad avanzare contro Da'esh nel governatorato di Kirkuk, conquistando 10 villaggi. A settembre, col sostegno dell'aviazione americana, conquistarono 10 villaggi nel governatorato di Dahuk ed altri 12 villaggi ad ovest di Kirkuk, minacciando la principale base dello Stato islamico nella regione, nella citt\u00e0 di Hawija, a sud-ovest di Kirkuk. Il 22 ottobre 2015, infine, i Peshmerga curdi attaccarono Hawija, in un'operazione congiunta con le forze speciali americane della Delta Force, che condusse alla liberazione di 70 ostaggi iracheni, tra cui pi\u00f9 di 20 militari delle forze di sicurezza irachene, detenuti dallo Stato Islamico.\nIl 12-13 novembre 2015, una coalizione di 7.500 peshmerga curdi iracheni, milizie yazide, curdi siriani (Unit\u00e0 di protezione del popolo) e curdi del PKK turco, sostenuti dall'aviazione della coalizione internazionale, conquistarono al Daesh la citt\u00e0 di Sinjar.\nBattaglia di Falluja.\nLa citt\u00e0 di Falluja era stata conquistata dai miliziani dello Stato Islamico dell'Iraq e del Levante il 5 gennaio 2014, dopo 6 giorni di scontri e pi\u00f9 di 60 morti. Le bandiere nere, simbolo del gruppo terroristico, erano state issate nel centro della citt\u00e0. Il 23 marzo 2016 inizi\u00f2 un'operazione da parte dell'esercito iracheno per liberare i villaggi attorno a Falluja. Il 30 marzo, con la copertura aerea dell'esercito statunitense e il supporto delle milizie sciite delle Forze di Mobilitazione Popolare (PMU o PMF), le forze irachene con entrarono in citt\u00e0. Il 2 giugno il presidente iracheno al-'Abadi ordin\u00f2 una temporanea sospensione dell'offensiva per evacuare i civili e per imporre alle milizie PMF di lasciare alle forze regolari la liberazione della citt\u00e0 al fine di evitare violenze settarie fra sciiti e sunniti. Il 27 giugno fu dichiarata ufficialmente la liberazione della citt\u00e0 da parte dell'esercito iracheno, tuttavia si verificarono episodi di violenze perpetrati da miliziani PMF.\nIl 29 giugno l'aviazione americana colp\u00ed una colonna di miliziani jihadisti a sud della citt\u00e0. Secondo fonti irachene, il gruppo stava cercando di scappare attraverso il deserto, ma fu avanzata l'ipotesi che si fosse radunato per organizzare nuovi attacchi. Il raid fu documentato da un video pubblicato il giorno successivo l'attacco e, secondo il Pentagono, avrebbe distrutto circa 40 veicoli e ucciso circa 250 miliziani dell'ISIS, rappresentando cos\u00ec una delle operazioni di maggior successo dell'aviazione della coalizione internazionale ai danni dello Stato Islamico.\nSconfitta dello Stato Islamico.\nBattaglia di Mosul.\nA inizio luglio 2016 le forze irachene conquistarono la centrale elettrica e la pista aerea di Qayyarah, citt\u00e0 petrolifera strategica a circa 70\u00a0km a sud della citt\u00e0 di Mosul, divenuta capitale irachena dello Stato islamico. Contemporaneamente il segretario alla Difesa degli Stati Uniti Ashton Carter annunci\u00f2 l'invio di centinaia di altri \u201cconsiglieri militari\u201d nel Paese per aiutare le forze irachene a riconquistare Mosul.\nNell'ottobre del 2016 ebbe inizio l'offensiva irachena per riprendere la citt\u00e0. Nei mesi seguenti i combattenti dello Stato Islamico furono costretti a ritirarsi progressivamente e nel marzo 2017 mantenevano ancora il controllo di buona parte della zona orientale di Mosul, dove si trova la citt\u00e0 vecchia.\nIl 21 giugno 2017 furono rasi al suolo l\u2019antica moschea di Al Nuri e il suo famoso minareto pendente Hadba, simbolo della citt\u00e0. In questa moschea Abu Bakr al-Baghdadi aveva annunciato il 4 luglio del 2014 la fondazione del \"Califfato\". La moschea si trovava nell'ultima zona della citt\u00e0 rimasta in mano allo Stato Islamico ed in precedenza era stata minata. L'agenzia di stampa Amaq, controllata dal gruppo jihadista, incolp\u00f2 dell'accaduto i raid aerei americani, ma sia l'Iraq che gli Stati Uniti attribuirono la responsabilit\u00e0 del crollo allo Stato Islamico, che avrebbe cos\u00ec evitato l'umiliazione di cedere ai nemici il simbolo della citt\u00e0. Il 9 luglio 2017 il governo iracheno proclam\u00f2 che la citt\u00e0 di Mosul \u00e8 stata liberata dall'ISIS.\nOffensive su Tal Afar e su Hawija.\nIl 20 agosto fu lanciata l'offensiva di terra sulla nuova roccaforte e ultima citt\u00e0 irachena in mano all'ISIS, Tal Afar, 80 km a ovest di Mosul. Il 27 agosto la citt\u00e0 fu dichiarata completamente libera dall'ISIS.\nTra il 20 settembre e l'8 ottobre 2017 l'esercito iracheno e le milizie PMU (Popular Mobilization Forces, milizie prevalentemente sciite) scatenarono un'offensiva che port\u00f2 alla riconquista della sacca di Hawija, territorio controllato dall'ISIS e circondato dalle forze irachene e curde (queste ultime per\u00f2 non parteciparono alla battaglia). Le ultime citt\u00e0 irachene controllate dall'ISIS, Al Quaim e Rawa, furono liberate dalle forze irachene entro il mese di novembre. Molti combattenti dello Stato Islamico, anzich\u00e9 combattere, preferirono fuggire in territorio siriano per affrontare le forze governative siriane, anch'esse all'offensiva per strappare all'ISIS i suoi ultimi bastioni siriani (Deir Ezzor ed Abu Kamal).\nTensioni nel Kurdistan iracheno.\nIl 25 settembre 2017 la popolazione curda fu chiamata alle urne per decidere con un referendum se ottenere una completa indipendenza dall'Iraq. Il 93% dei votanti si espresse a favore dell'indipendenza del Kurdistan iracheno dall'Iraq; molti stati tra cui lo stesso Iraq, la Turchia, gli Stati Uniti e l'Iran si dichiararono tuttavia contrari a tale dichiarazione, solo Israele support\u00f2 l'iniziativa curda. In seguito a ci\u00f2 avvennero scontri tra le forze di Baghdad e quelle peshmerga che costrinsero le autorit\u00e0 curde, minacciate anche a nord dalle operazioni della Turchia contro il PKK turco, a congelare gli esiti di tale referendum.\nOffensiva finale su al-Qa'im.\nDopo aver conquistato le enclavi dell'Isis a Tal Afar ed a Hawija, l'ultima enclave irachena dello Stato islamico era a nord-ovest del governatorato di al-Anbar, presso la citt\u00e0 di al-Qa'im. In settembre, l'esercito iracheno riconquist\u00f2 le citt\u00e0 di Akachat e Anah, quindi attacc\u00f2 al-Qa'im in ottobre, che cadde infine il 3 novembre 2017. Successivamente, l'offensiva prosegu\u00ec verso Rawa, ad est di al-Qa'im, che fu conquistata il 17 novembre. Dopo aver perso il controllo di tutte le citt\u00e0 che amministravano in Iraq, gli ultimi jihadisti fuggirono nel deserto dell'Anbar, ispezionato dall'esercito iracheno e dalle milizie alleate.\nIl 9 dicembre le forze irachene ottennero finalmente il controllo di tutta la frontiera con la Siria. Il primo ministro Haydar al-'Abadi dichiara ufficialmente la fine della guerra contro lo Stato islamico.\nDopoguerra.\nSebbene la guerra civile sia stata dichiarata finita, l'ISIL ha continuato una ribellione di scala minore, con attacchi suicidi e omicidi prevalentemente a Baghdad e nelle aree precedentemente controllate.\nIl 16 gennaio l'esercito iracheno lancia un'operazione per estromettere l'ISIL dalle isole sul Tigri nel Governatorato di Salah al-Din uccidendo un centinaio di militanti.\nAvvengono diversi tentativi di riorganizzare le forze dell'ex Stato Islamico. In particolare l'esercito iracheno effettua diverse operazioni contro il gruppo Ansar al-Islam organizzatosi nella nuova formazione \"Bandiere Bianche\", secondo quanto riferito, composto da ex membri dell'ISIL e gruppi mafiosi curdi.\nNonostante questi sforzi, l'ISIL ha continuato a resistere nel deserto occidentale nel Governatorato di Ninive e nel Governatorato di al-Anbar. Tuttavia il gruppo \u00e8 stato fortemente indebolito e la violenza in Iraq \u00e8 stata drasticamente ridotta nel 2018. Durante il mese di maggio, 95 persone hanno perso la vita in combattimenti o attentati in Iraq, la cifra pi\u00f9 bassa da 10 anni.\nIl 5 ottobre 2018 un'attivista yazida profuga in Germania, Nadia Murad, dopo essere stata rapita e resa schiava sessuale dai miliziani dello Stato Islamico, ha vinto il Premio Nobel per la pace \u201cper i suoi sforzi per mettere fine alle violenze sessuali nei conflitti armati e nelle guerre\u201d.\nDurante la primavera del 2019 il governo iracheno avvia una campagna per eliminare le maggiori sacche di resistenza di Daesh, nello specifico a met\u00e0 aprile vengono assediate le montagne Hamrin nel governatorato di Diyala. Nell'attacco avviene la prima combat operation in cui sono utilizzati aerei F-35A Lightning.\nRelazione con la guerra civile siriana.\nL'Iraq e la Siria condividono un retaggio storico, culturale e politico molto importante. Fin dalla creazione degli stati moderni a seguito della seconda guerra mondiale, si sono ripetuti i tentativi di unificazione tra le due nazioni ed entrambe sono state governate dal Partito Ba'th. Paradossalmente il periodo di maggior tensione tra Iraq e Siria si ha proprio nel periodo di dominio del partito. La branca siriana del Ba\u02bfth, guidata da Hafez al-Assad, si schierer\u00e0 contro Saddam Hussein durante la Guerra del Golfo del 1990, causando la rottura di ogni relazione diplomatica tra le due nazioni.\nA seguito del crollo del regime di Saddam Hussein causato dall'intervento americano del 2003 in Iraq, e al successivo allontanamento dal potere della minoranza religiosa sunnita, sostituita dalla componente sciita e filo-iraniana, le relazioni tra i due stati si normalizzano, arrivando al completo riconoscimento nel 2006.\nLa nuova classe dirigente irachena, completamente sciita, entra nella sfera di influenza iraniana, diventando un suo forte alleato regionale. Questo cambiamento, sul piano geopolitico permette la realizzazione della \"mezzaluna sciita\" che comprende le nazioni a maggioranza sciita o governate da esponenti dello sciismo dall'Iran al Libano.\nTuttavia la forte alleanza con gli Stati Uniti derivante dalla presenza americana nel paese e la comune lotta contro il terrorismo di matrice sunnita o ba\u02bfthista costringe a livello ufficiale il nuovo governo iracheno ad una neutralit\u00e0 di facciata che si manifester\u00e0 anche allo scoppio della crisi siriana.\nIn Siria sono confluiti centinaia di miliziani jihadisti sunniti, per lo pi\u00f9 collegati alle organizzazioni legate ad al-Q\u0101\u02bfida che hanno combattuto nella guerra d'Iraq a partire dal 2003. In particolare al-Q\u0101\u02bfida in Iraq, anche detta Stato Islamico dell'Iraq, ha guidato la creazione dell'organizzazione jihadista pi\u00f9 organizzata e numerosa tra quelle combattenti in Siria contro l'esercito regolare: il Fronte al-Nusra, dal quale poi si \u00e8 scisso lo Stato Islamico dell'Iraq e Levante. Miliziani sciiti iracheni di varie organizzazioni hanno invece affiancato, spesso con l'assenso del governo, le truppe regolari siriane. Il Kurdistan iracheno \u00e8 una importante retrovia per i combattenti curdi siriani. L'appoggio dei curdi iracheni \u00e8 sia militare che politico: ad Arbil si \u00e8 infatti siglato l'accordo tra le principali fazioni politiche curde siriane per la formazione delle milizie combattenti e la creazione di un organo di autogoverno curdo.\nLa posizione del governo iracheno sulla Siria, fino al giugno 2014, rimane pubblicamente neutrale, sebbene la presenza di insorti armati di fede sunnita e la vicinanza politica e religiosa all'Iran sciita, accomuna i due paesi. Si verificano frequenti operazioni militari congiunte contro i ribelli al confine.\nA seguito dell'avanzata dell'ISIL in Iraq con la cattura della seconda citt\u00e0 del Paese, Mosul, e la rotta dell'esercito in molti governatorati, il governo iracheno si schiera ufficialmente a fianco della Siria nei combattimenti contro i ribelli, auspicando un coordinamento tra le due nazioni sul piano politico e militare, anche eseguendo bombardamenti congiunti.\nLe operazioni finali contro le ultime roccaforti siriane dell'ISIS, compresa la riconquista di Abu Kamal e della frontiera Siria-Iraq, avvengono con la coordinazione tra forze armate irachene, forze armate governative siriane e forze democratiche siriane (curdo-arabe)."}
{"id": "4886690", "revid": "76963", "url": "https://it.wikipedia.org/wiki?curid=4886690", "title": "B\u00e1rbara Rey", "text": "Tra gli anni 1970 e 1980 in Spagna \u00e8 stata tra le attrici simbolo della commedia erotica, pi\u00f9 precisamente del \"destape\" (spogliarello), genere molto in voga nel paese in quegli anni.\nBiografia.\nFiglia di Andr\u00e9s Garc\u00eda Valenzuela (1913-2010) e di Salvadora Garc\u00eda Molina (1918-2011), partecip\u00f2 al concorso di Miss Spagna nel 1970, dove si classific\u00f2 seconda, dietro la vincitrice Josefina Rom\u00e1n. A causa della rinuncia al titolo di quest'ultima, la Garc\u00eda Garc\u00eda conquist\u00f2 il titolo, venendo poi ammessa come rappresentante della Spagna al concorso di Miss Mondo l'anno successivo, dove arriv\u00f2 tra le 15 finaliste. Negli anni '70 e '80 intraprese la carriera di attrice cinematografica, collezionando una quarantina di interpretazioni.\nDa met\u00e0 degli anni 1970 partecip\u00f2 anche a produzione teatrali e televisive, anche come cantante e conduttrice. "}
{"id": "4886703", "revid": "88740", "url": "https://it.wikipedia.org/wiki?curid=4886703", "title": "Compagnia della Francia Equinoziale", "text": "La Compagnia della Francia Equinoziale (in francese \"Compagnie de la France \u00e9quinoxiale\") \u00e8 una compagnia commerciale francese attiva a pi\u00f9 riprese durante il XVII secolo nelle colonie francesi in America meridionale, allora note col nome di Francia equinoziale.\nLa compagnia, inizialmente nota col nome di \"Compagnie de la Terre-Ferme d'Am\u00e9rique\" (\"compagnia della terraferma d'America\"), venne istituita sul finire dell'anno 1651 a Parigi da numerosi esponenti della borghesia e financo del clero, ed entr\u00f2 subito in competizione con la Compagnia di Rouen, che aveva medesimo scopo ed agiva sul medesimo territorio.\nCon gli ottomila scudi raccolti come capitale iniziale, vennero reclutati circa 500 uomini, che s'imbarcarono su due imbarcazioni e partendo da un imbarco presso Pont Royal il 18 maggio 1652 discesero la Senna fino a Rouen, da dove salparono alla volta delle Americhe il 2 luglio, sbarcando alla Caienna il 30 settembre non senza cospirazioni a bordo, che portarono all'assassinio di uno dei fondatori della compagnia.\nAnche durante il soggiorno in Guyana vi furono tensioni e complotti, aggravati dalle dure condizioni climatiche e dall'ostilit\u00e0 degli indigeni: tutti questi fattori portarono i coloni a lasciare in massa il territorio il 27 dicembre 1654, spostandosi in Guyana olandese, mentre proprio gli olandesi occupavano Recife e la Caienna, decretando la fine della compagnia ad appena due anni dalla sua creazione.\nCirca nove anni dopo, nell'agosto del 1663, la compagnia venne rifondata da venti azionisti, che donarono 20.000 lire ciascuno ed ottennero concessioni per esplorare il Sudamerica settentrionale fra l'Orinoco ed il Rio delle Amazzoni: due navi della rinata compagnie, \"Le Br\u00e9z\u00e9\" e \"Le Terrou\", salparono con 400 uomini ciascuna da La Rochelle il 26 febbraio 1664 alla volta della Caienna, dove giunsero l'11 maggio. Fra gli uomini a bordo vi erano Joseph-Antoine Le Febvre de La Barre, presidente della compagnia e pi\u00f9 tardi governatore della Guyana francese, ed il luogotenente generale Alexandre de Prouville de Tracy, al quale gli olandesi (che occupavano ancora la colonia) si arresero senza colpo ferire.\nLa guerra fra Paesi Bassi e Inghilterra causa una serie di invasioni e controinvasioni nelle varie sezioni in cui la Guiana, con gli inglesi che s'impadroniscono della Caienna nel 1667, costringendo la compagnia a dichiarare nuovamente fallimento. La colonia di Guyana ritorner\u00e0 francese col Trattato di Breda a partire dal 18 ottobre, tuttavia la sua gestione sar\u00e0 appannaggio della Compagnia francese delle Indie occidentali."}
{"id": "4886709", "revid": "766408", "url": "https://it.wikipedia.org/wiki?curid=4886709", "title": "Sono io, l'uomo della storia accanto", "text": ""}
{"id": "4886710", "revid": "1573940", "url": "https://it.wikipedia.org/wiki?curid=4886710", "title": "Peropteryx trinitatis", "text": "Peropteryx trinitatis () \u00e8 un pipistrello della famiglia degli Emballonuridi diffuso in America meridionale e nei Caraibi.\nDescrizione.\nDimensioni.\nPipistrello di piccole dimensioni, con la lunghezza dell'avambraccio tra 41 e 42\u00a0mm e un peso fino a 9,2\u00a0g.\nAspetto.\nIl colore generale del corpo varia dal bruno-giallastro scuro al bruno-nerastro, con la base dei peli pi\u00f9 chiara. Il muso \u00e8 appuntito e privo di peli, la fronte \u00e8 alta. Le orecchie sono triangolari, con l'estremit\u00e0 arrotondata, ricoperte di pliche cutanee nella superficie interna del padiglione auricolare e ben separate tra loro. Il trago \u00e8 corto e con l'estremit\u00e0 arrotondata, mentre l'antitrago \u00e8 semi-circolare, lungo e si estende in avanti quasi fino all'angolo posteriore della bocca. Le membrane alari sono nerastre e attaccate posteriormente sulla caviglia. Una sacca ghiandolare poco sviluppata \u00e8 presente tra l'avambraccio e il primo metacarpo, \u00e8 disposta parallelamente al corpo, si estende fino al bordo d'entrata alare e si apre in avanti. La coda \u00e8 relativamente lunga e fuoriesce dall'uropatagio a circa met\u00e0 della sua lunghezza. Il calcar \u00e8 lungo.\nBiologia.\nComportamento.\nSi rifugia nelle cavit\u00e0 degli alberi e sotto tronchi abbattuti. Si trova anche all'interno di grotte negli Llanos venezuelani.\nAlimentazione.\nSi nutre di insetti catturati in volo.\nDistribuzione e habitat.\nQuesta specie \u00e8 diffusa sulle isole di Aruba, Isla Margarita, Trinidad &amp; Tobago e Grenada, nel Venezuela e nella Guyana francese.\nTassonomia.\nSono state riconosciute 2 sottospecie:\nStato di conservazione.\nLa IUCN Red List, considerata la mancanza di informazioni circa la sua biologia, ecologia e lo stato della popolazione, classifica \"P.trinitatis\" come specie con dati insufficienti (DD)."}
{"id": "4886719", "revid": "20768", "url": "https://it.wikipedia.org/wiki?curid=4886719", "title": "Riduttore di velocit\u00e0", "text": "Il riduttore di velocit\u00e0 \u00e8 un dispositivo meccanico facente parte della trasmissione di potenza.\n\u00c8 generalmente composto da una serie di ingranaggi, alloggiati all'interno di una carcassa, che riducono la velocit\u00e0 di rotazione da un albero in ingresso (detto albero veloce) a un albero in uscita (detto albero lento).\nSe l'albero motore (albero veloce) ha velocit\u00e0 angolare \u03c91 e l'albero condotto (lento) ha velocit\u00e0 angolare \u03c92, il rapporto di trasmissione formula_1, risulta dunque per i riduttori di velocit\u00e0, sempre minore di 1.\nAccoppiato con un motore forma un motoriduttore.\nUtilizzo.\nSono utilizzati in qualsiasi settore che utilizza macchine, sia idraulico che elettrico. Alcuni esempi di utilizzo di riduttori di velocit\u00e0 sono: nastri trasportatori, macchine mediche, robot da cucina, dispositivi di stampa, veicoli, macchine edili.\nServe per aumentare la coppia prodotta da un motore a scapito della velocit\u00e0. Per esempio prendendo un motore di taglia 5Nm di coppia nominale a 3000rpm di velocit\u00e0 massima e applicando un riduttore di velocit\u00e0 1/30, in uscita dal riduttore si avr\u00e0 5*30 Nm=150Nm e velocit\u00e0 pari a 3000/30=100rpm."}
{"id": "4886720", "revid": "57872", "url": "https://it.wikipedia.org/wiki?curid=4886720", "title": "Francesco Garbarino", "text": "Biografia.\nPrimi anni.\nFiglio di Raffaele Garbarino e di Maria Orengo d'Albenga, nacque a Genova nel corso del 1607. Educato alle arti mercantili e militari, ascritto nel Libro d'oro della nobilt\u00e0 genovese dal 29 novembre 1623, Francesco Garbarino inizi\u00f2 la sua attivit\u00e0 lavorativa come protettore delle Compere del Banco di San Giorgio.\nS'impegn\u00f2 negli affari di stato soprattutto in quei settori pubblici legati alla marineria, tanto che il suo nome compare quale governatore di una galea del \"nuovo armamento genovese\", voluto da quella nobilt\u00e0 \"giovane\" desiderosa per la Repubblica di una fase pi\u00f9 autonoma e militarmente indipendente dai due principali stati di Francia e di Spagna, che salp\u00f2 il 1\u00ba maggio 1642 da Genova alla volta della Sicilia per un nuovo traffico commerciale di sete. Nel 1643, con la qualifica di commissario generale delle Galee, partecip\u00f2 ad una spedizione in Corsica per contrastare la pirateria. Nel giugno del 1646 fu scelto dal governo genovese nel rendere gli omaggi ufficiali al diplomatico spagnolo I\u00f1igo V\u00e9lez de Guevara, consigliere del re Filippo IV, di passaggio nella citt\u00e0 ligure nel suo viaggio verso Roma.\nMembro del magistrato di Guerra dal 1653 Francesco Garbarino lott\u00f2 contro ribellioni e delinquenze che si accesero lungo tutto il territorio repubblicano. Nel 1656 fu contagiato (ma sopravvisse) dalla peste che devast\u00f2 Genova e le Riviere e nel 1657, alla fine dell'epidemia, venne estratto senatore della Repubblica. Negli anni successivi ricopr\u00ec diversi incarichi e ruoli: preside degli Inquisitori di Stato (1662); membro della delegazione che accolse don Luis de Guzm\u00e1n Ponce de Leon, governatore di Milano; delegato al magistrato dei Triremi per la costruzione di nuove imbarcazioni (1664); senatore, procuratore della Repubblica e ancora preside degli Inquisitori di Stato (1665); preside del magistrato di Corsica (1666) e supremo sindacatore (1668).\nIl dogato e gli ultimi anni.\nGi\u00e0 nelle votazioni dogali del 1665 Francesco Garbarino sfior\u00f2 l'elezione a doge - il Gran Consiglio prefer\u00ec la figura di Cesare Durazzo - obbiettivo che fu centrato nelle consultazioni del 1669 (18 giugno) quando 244 voti su 492 lo elessero successore di Cesare Gentile. In qualit\u00e0 di doge fu investito anche della correlata carica biennale di re di Corsica.\nIl suo dogato - il settantacinquesimo in successione biennale e il centoventesimo nella storia repubblicana - fu contraddistinto dalla prosecuzione di diverse opere pubbliche nel territorio repubblicano quali il Molo Nuovo a Genova, la fortezza di Vado Ligure e sempre nel savonese, su proposta favorevole dai protettori delle Compere del Banco di San Giorgio, l'apertura di una nuova strada nell'entroterra di Ceriale. All'inizio del mandato, nel luglio 1669, ebbe accesi contrasti con l'Inquisitore romano per una controversia giurisdizionale dei vari \"poteri\" di stato ed ecclesiastici relativi al ruolo dell'Inquisizione nei territori della Repubblica di Genova.\nIn politica estera, diversamente dai suoi predecessori, prefer\u00ec non interferire nei rapporti genovesi con la Francia o con la Spagna, nonostante le forti pressioni dei nobili locali, salvo pretendere dai due stati la giusta regalit\u00e0 che spettava alla repubblica genovese. Nel corso del 1671 uno sfruttamento della terra di Conio d'Abete, tra i territori genovesi di Triora e sabaudi di Briga, causarono l'inizio di un contrasto fra Genova e il Ducato di Savoia del duca Carlo Emanuele II che poi sfociarono negli scontri del 1672 sotto il dogato di Alessandro Grimaldi.\nCessato il mandato il 18 giugno 1671 - anno in cui gli annali annotano spesso la sua assenza dagli impegni ufficiali per motivi di salute - Francesco Garbarino prosegu\u00ec il suo impegno pubblico nel magistrato di Marina. Nell'anno 1672 il suo nome scompare da ogni documento tanto che si fa riferimento a questa datazione per attestarne la morte in Genova; la salma trov\u00f2 sepoltura all'interno della chiesa del Ges\u00f9 e dei Santi Ambrogio e Andrea.\nVita privata.\nDal matrimonio con Benedetta De Franchi (deceduta nel 1695) ebbe l'unica figlia Angela Maria che spos\u00f2 il conte Pier Francesco Costa. La presenza della moglie del doge Garbarino alle cerimonie pubbliche, se pur discreta e non troppo appariscente, fu una novit\u00e0 assoluta nel \"cerimoniale di palazzo\" che fino ad allora non prevedeva tale figura pur abitando la consorte nelle stanze di palazzo Ducale assieme al doge-marito nei due anni di dogato."}
{"id": "4886723", "revid": "298229", "url": "https://it.wikipedia.org/wiki?curid=4886723", "title": "Campionati del mondo di atletica leggera indoor 2014 - Getto del peso maschile", "text": "La competizione si \u00e8 svolta il 7 marzo 2014.\nSituazione pre-gara.\nRecord.\nPrima di questa competizione, il record del mondo (WR) e il record dei campionati (CR) erano i seguenti.\nCampioni in carica.\nI campioni in carica, a livello mondiale e continentale, erano:\nLa stagione.\nPrima di questa gara, gli atleti con le migliori tre prestazioni dell'anno erano:\nQualificazioni.\nLa qualificazione si \u00e8 svolta a partire dalle 10:15 del 7 marzo 2014.\nSi qualificano per la finale i concorrenti che ottengono una misura di almeno 20,70 m; in mancanza di 8 qualificati, accedono alla finale i primi 8 atleti della qualificazione.\n\"Legenda\":\nFinale.\nLa finale si \u00e8 svolta a partire dalle 20:05 del 7 marzo 2014 ed \u00e8 terminata dopo un'ora circa.\n\"Legenda\":"}
{"id": "4886724", "revid": "1833487", "url": "https://it.wikipedia.org/wiki?curid=4886724", "title": "Andamento lento/Tamboo-tamboo da r\u00e8", "text": "Andamento lento/Tamboo-tamboo da r\u00e8 \u00e8 un singolo di Tullio De Piscopo, pubblicato su disco 45 giri dall'etichetta discografica EMI nel febbraio 1988.\n\"Andamento lento\" \u00e8 un brano musicale scritto da Tullio De Piscopo, Giosy Capuano e Mario Capuano, presentato al Festival di Sanremo 1988 nell'interpretazione dello stesso De Piscopo. Durante la kermesse si posiziona al 18\u00ba posto su 26 canzoni dei big di quell'edizione."}
{"id": "4886725", "revid": "247222", "url": "https://it.wikipedia.org/wiki?curid=4886725", "title": "Andamento lento", "text": ""}
{"id": "4886726", "revid": "466539", "url": "https://it.wikipedia.org/wiki?curid=4886726", "title": "Pierre-Victor Malouet", "text": "Biografia.\nFiglio del balivo di Puy-de-D\u00f4me, nel biennio 1754-1756 frequenta il \"Coll\u00e8ge de Juilly\" e poi segue studi di diritto. Opta per\u00f2 per una carriera diplomatica, venendo mandato a Lisbona nel 1758 e venendo in contatto col Marchese di Pombal. Nel 1763 viene nominato intendente della Marina a Rochefort, e comincia una spola con la colonia di Saint-Domingue, dove occupa cariche istituzionali divenendone vicecommissario, trova moglie e diviene proprietario di estese propriet\u00e0 terriere, che destina in massima parte alla canna da zucchero.\nNel 1776 diviene commissario della Guyana francese, dove cerca di aumentare la produttivit\u00e0 e di attrarre nuovi coloni: l'anno successivo si reca per sette settimane in Guyana olandese con la moglie, per decidere del futuro di 200 cimarroni fuggiti dalla colonia, e criticando il trattamento riservato dagli olandesi ai loro schiavi in base a quanto da lui stesso osservato visitando 26 piantagioni. Sulla via del ritorno, rischia di essere catturato da corsari inglesi durante la Guerra d'indipendenza americana che nel frattempo \u00e8 scoppiata, ma riesce a sfuggire alla cattura e fa ritorno in Francia. Qui diviene intendente della marina a Tolone e comincia ad occuparsi di politica, prendendo parte all'allora acceso dibattito sulla schiavit\u00f9 schierandosi a favore di quest'ultima e pubblicando nel 1788 il saggio \"M\u00e9moire sur l'esclavage des n\u00e9gres\", che gli varr\u00e0 l'accesso al club Massiac. Nello stesso periodo crea un proprio club, denominato club des Impartiaux (\"club degli imparziali\"), che ben presto diverr\u00e0 un blub di monarchici in opposizione al club dei Giacobini. Frattanto, nel 1780, diventa padre di Louis Antoine Victor Malouet, che diverr\u00e0 prefetto durante il Primo Impero.\nNel 1789, viene eletto deputato del terzo stato per la circoscrizione di Riom agli Stati Generali, dando luogo ad infuocate oratorie a difesa delle minoranze monarchiche, in gran parte pubblicati nel Mercure de France. Nel 1792, dopo la giornata del 10 agosto 1792 \u00e8 costretto a riparare in Inghilterra, dove non cessa la propria attivit\u00e0 politica e nel 1793 ispira e firma il trattato di Whitehall, col quale i proprietari terrieri inglesi e quelli francesi residenti nelle colonie di Saint-Domingue, Guadalupa e Martinica s'impegnano a mantenere lo \"status quo\" nei propri possedimenti, specialmente per quanto concernente l'emancipazione degli schiavi, in cambio del passaggio di questi territori sotto le insegne dell'Impero britannico.\nRientra in Francia nel 1801 grazie all'amnistia degli \"\u00c9migr\u00e9s\" concessa da Napoleone Bonaparte in seguito al colpo di Stato del 18 brumaio e nel 1803 viene nominato commissario generale della marina di stanza ad Anversa dopo la spedizione di Saint-Domingue, e nel 1810 diventa barone e consigliere di Stato, partecipando attivamente a partire dal giugno dello stesso anno all'opera di ammodernamento e rafforzamento della marina voluto dall'Imperatore, spingendolo ad aumentare il volume di affari coi Paesi scandinavi (cosa che Napoleone evitava per non deteriorare i rapporti con l'Impero russo) ma in seguito osteggiando la campagna di Russia. Nel 1812 \u00e8 costretto a lasciare il proprio posto, ma con la Restaurazione diventa ministro della marina di Luigi XVIII, carica che svolge per breve tempo poich\u00e9 viene nominato il 13 maggio 1814 e spira il 7 settembre 1814: lascia una raccolta di memorie, cominciata nel 1808, con il preciso ordine testamentario di non pubblicarle prima che fossero passati vent'anni dalla sua morte, desiderio che verr\u00e0 esaudito con la loro pubblicazione nel 1868."}
{"id": "4886733", "revid": "729019", "url": "https://it.wikipedia.org/wiki?curid=4886733", "title": "Guerra del Cenepa", "text": "La guerra del Cenepa, o conflitto dell'Alto Cenepa, fu un conflitto militare occorso tra le forze armate del Per\u00f9 e dell'Ecuador, tra il 26 gennaio e il 28 febbraio del 1995, quando venne cessato il fuoco dopo alcuni giorni dall'accordo di Montevideo. Non ci fu una dichiarazione formale di guerra tra i due paesi, e lo scontro non si diffuse lungo tutto il confine comune. Le operazioni militari avvennero in un territorio dal confine indefinito, nel bacino del fiume Cenepa, nella foresta amazzonica.\nLe due nazioni avevano firmato il protocollo di Rio de Janeiro il 29 gennaio 1942, che sanciva la pace tra i due paesi dopo la guerra ecuadoriano-peruviana del 1941, che riguardava anche in quel caso i confini comuni tra i due stati. Tuttavia, l'Ecuador nel 1960 dichiar\u00f2 nullo quel trattato perch\u00e9 in disaccordo riguardo alle aree del Cenepa e del Paquisha. In particolare, i problemi riguardanti il precedente Protocollo di Rio riguardavano l'assenza dello spartiacque tra i fiumi Zamora e Santiago, l'accesso libero e sovrano dell'Ecuador al tratto Rio Mara\u00f1\u00f3n-Rio delle Amazzoni. Inoltre, esistevano divergenze riguardo alle zone del Cucumaza Bumbuisa, del Yaupi Santiago e del G\u00fcep\u00ed Lagartococha.\nIl conflitto fu risolto con l'intervento diplomatico di Argentina, Cile, Brasile e Stati Uniti, paesi garanti in occasione del protocollo di Rio de Janeiro, che aprirono la strada ai negoziati tra i due paesi, conclusosi definitivamente il 26 ottobre 1998 con la firma dell\"'Acta Di Brasilia\" da parte del presidente ecuadoriano Mahuad e di quello peruviano Fujimori. Nell'atto di Brasilia, sia il Per\u00f9 che l'Ecuador accettarono la demarcazione completa dei confini, non completamente definiti nel trattato del 1942, mettendo fine a una delle pi\u00f9 lunghe dispute territoriali dell'Emisfero occidentale."}
{"id": "4886742", "revid": "110157", "url": "https://it.wikipedia.org/wiki?curid=4886742", "title": "Auberge (album)", "text": "Auberge \u00e8 un album del cantante britannico Chris Rea, pubblicato dall'etichetta discografica East West nell'aprile 1991."}
{"id": "4886744", "revid": "123901926", "url": "https://it.wikipedia.org/wiki?curid=4886744", "title": "Volo di Alessandro", "text": "Il Volo di Alessandro \u00e8 un episodio letterario fantastico della vita di Alessandro Magno, frutto di un'elaborazione avvenuta nell'ambito della tradizione letteraria del \"Romanzo di Alessandro\" dello Pseudo-Callistene. La popolarit\u00e0 dell'aneddoto letterario \u00e8 strettamente legata alla fortuna medievale di quest'ultimo: l'evento, un viaggio immaginario, fu assorbito e trasceso quale tema iconografico allegorico nelle arti plastiche e figurative, alimentando un fenomeno di ricezione dell'antichit\u00e0 che rimanda soprattutto all'arte medievale dell'Occidente latino (con almeno 90 raffigurazioni) e all'arte bizantina.\nDal punto di vista della genesi, l'episodio narrativo dell'ascesa al cielo di Alessandro Magno non appartiene, tuttavia, all'originale dell'opera, ma si rinviene in due versioni greche, conosciute attraverso due tardi testimoni manoscritti.\nIl racconto \u00e8 tramandato in un solo ramo della tradizione testuale dello Pseudo-Callistene (la variante \"L\" della \"recensio\" \u03b2).\nL'episodio non \u00e8 menzionato nella versione latina fattane da Giulio Valerio (III o IV secolo), mentre compare nella \"Historia de preliis Alexandri Magni\", la versione latina medievale di Leone Arciprete di Napoli (X secolo) e in quelle da essa derivate. \u00c8 con quest'ultima opera che del tema dell'ascensione al cielo si appropria la tradizione latina occidentale, artistica e letteraria.\nTema letterario.\nIl tema iconografico si rifaceva a un episodio trionfale della vita del macedone, non appartenente alla tradizione della storiografia classica di Plutarco, Arriano e Curzio Rufo, ma elaborato dalla tradizione letteraria espressa dallo pseudo-Callistene, quello di un'ascensione in cielo compiuta da Alessandro Magno assiso su un velivolo: il congegno volante (\"ingenium\"), costituito da un trono (ma anche un cesto o paniere) nella tradizione occidentale e da un cocchio o una biga nella tradizione bizantina, viene trainato in cielo da due grifoni spinti a librarsi in volo con l'inganno, all'inseguimento di due esche di carne infilzate su due lance tese, da lui imbracciate con le braccia aperte.\nLa narrazione letteraria dell'ascensione in cielo di Alessandro Magno si rinviene in due sue tarde versioni greche in manoscritto: una \u00e8 tramandata da un testimone del XV secolo conservato a Leida (\"Zacher\" L), l'altra da un manoscritto parigino (\"C\", 1567). Nella tradizione occidentale, invece, il tema letterario \u00e8 presente gi\u00e0 nel X secolo, riportato nella \"Historia de preliis Alexandri Magni\" di Leone di Napoli, diplomatico al servizio della corte di Giovanni III, Duca di Napoli e di suo figlio Marino II.\nElaborazione iconografica.\nLe prime manifestazioni di questa iconografia risalgono al IX secolo, mentre la fortuna si prolung\u00f2 per tutto il Medioevo, nell'Europa latina e nell'oriente bizantino, con numerose realizzazioni nella scultura, nella miniatura, nell'arazzeria, nelle arti suntuarie. Numerosi sono gli esempi in sculture e rilievi romanici, apposti sugli esterni delle chiese dell'epoca. La ricezione del tema nei manufatti scultorei si esaur\u00ec durante il XIII secolo, ma la sua persistenza continu\u00f2 attraverso le miniature nei manoscritti medievali. In seguito, il tema fu ripreso perfino nell'arazzeria, come \u00e8 il caso dei magnifici Arazzi di Alessandro Magno, di manifattura fiamminga della seconda met\u00e0 del XV secolo, ora nella Villa del Principe a Genova\nLa fortuna and\u00f2 calando nel XVI secolo, quando un diffuso scetticismo mise in dubbio la storicit\u00e0 dei contenuti dell'opera letteraria sul condottiero macedone. Fu sotto l'Umanesimo che and\u00f2 compiendosi la rimozione dell'episodio dalla tradizione letteraria, in uno dei tipici processi di \"pulizia umanistica\" che tendevano a sfrondare la ricezione dell'antichit\u00e0 dagli elementi fantastici, leggendari, cavallereschi, che si ritenevano aggiunte posticce della tradizione medievale, rivolgendosi invece alle fonti antiche. Nel caso del volo l'operazione di \"pulizia\" e ritorno alle fonti antiche ha finito per compiere l'errore inconsapevole di escludere, dalla ricezione della letteratura greca su Alessandro, perch\u00e9 ritenuto apocrifo, un elemento che, seppur tramandato dalla tradizione medievale, si rifaceva, in realt\u00e0, a una genuina tradizione antica e perduta.\nDiffusione e funzione allegorica nei diversi contesti.\nLa popolarit\u00e0 del tema lo port\u00f2 a diffondersi in vari contesti geografici dell'Occidente latino, soprattutto Italia, Francia, e Germania.\nCristianit\u00e0 occidentale.\nIl tema fu riprodotto soprattutto in opere scultoree a rilievo che furono affisse sugli esterni delle chiese romaniche. Ne esistono anche rappresentazioni musive pavimentali, le cui espressioni sono tutte confinate in area pugliese (Taranto, Otranto, Trani). Tutte queste raffigurazioni sono interpretate dagli studiosi come delle allegorie anche se l'interpretazione allegorica non \u00e8 univoca: una corrente di pensiero ritiene che l'episodio dell'ascensione profana in cielo si prestasse a valutazioni morali in chiave negativa (diverso, comunque, fu il trattamento che la Chiesa d'oriente riserv\u00f2 al volo del \"Kal\u00f2s basil\u00e9us\"; vedi \"infra\"). Secondo questa interpretazione, l'iconografia \u00e8 da ritenere un'allegoria esemplare e ammonitoria della superbia e della tracotanza (la \"hybris\" della tradizione classica): il gesto temerario del macedone, additato come \"exemplum superbiae\", veniva accostato alla stoltezza dei costruttori della Torre di Babele, al tragico volo di Simone Mago, al peccato originale di Adamo ed Eva, esempi di un ardire della conoscenza umana che si spinge fino a \"travalicare i limiti delle possibilit\u00e0 umane\". Questa negativit\u00e0 della figura del condottiero macedone si iscriveva nella lunga tradizione dei commentatori cristiani della Bibbia, che arrivarono perfino a prefigurare, in Alessandro Magno, un precursore dell'Anticristo e l'incarnazione di Satana.\nQuesta prospettiva negativa nell'interpretazione allegorica non \u00e8 condivisa da tutti: \u00e8 rigettata, per esempio, da Victor Schmidt, secondo cui l'iconografia racchiuderebbe, invece, valori del tutto positivi, quale allegoria soteriologica della Salvezza dell'anima o dell'aspirazione dell'uomo al Paradiso. In una prospettiva secolare, sempre secondo Schmidt, l'iconografia era considerata un'allegoria della forza.\nArte dell'oriente cristiano-ortodosso.\nSignificative sono le interpretazioni del tema espresse dalla sensibilit\u00e0 della cristianit\u00e0 orientale, in cui, a differenza che nell'occidente latino, all'ascensione di Alessandro veniva accordata una valenza positiva.\nIl tema iconografico lo si ritrova, per esempio, in un diadema d'arte bizantina dell'X-XII secolo conservato al Museo di arte occidentale e orientale di Kiev, facente parte del nucleo originario della collezione Khanenko.\nIl tema \u00e8 riportato anche sul verso sigillo in piombo conservato al Museo dell'Hermitage di San Pietroburgo. Da questa \"bulla plumbea\" pu\u00f2 dedursi che il volo di Alessandro fosse presente anche su quelle medaglie dette \"costantinata\", una sorta di amuleti o talismani profilattici con l'effigie di Costantino il Grande e Sant'Elena imperatrice a fianco della croce di Ges\u00f9..\nSempre in funzione profilattica e apotropaica, lo stesso tema \u00e8 presente su una \"panaghia\" (il medaglione portato al collo dai pope ortodossi) conservata al Monastero di Zaraj, in cui le due esche sono costituite da due piccoli quadrupedi.\nIl volo di Alessandro \u00e8 riprodotto poi in un rilievo, probabilmente del XII secolo, conservato in modo frammentario e collocato oggi nell'esonartece della Basilica di Santa Sofia di Istanbul.\nSempre a una provenienza orientale \u00e8 da ricondurre il bassorilievo sul lato nord della Basilica di San Marco a Venezia, un manufatto importato da Costantinopoli e variamente datato tra il X e il XIII secolo.\nL'immagine del volo \u00e8 raffigurata in un rilievo nella chiesa ortodossa georgiana del Monastero di Khakhuli, nella regione storica del Tao, nella Georgia storica meridionale, ora in Turchia."}
{"id": "4886746", "revid": "287204", "url": "https://it.wikipedia.org/wiki?curid=4886746", "title": "Francisco Costa", "text": "Carriera.\nIn carriera ha raggiunto in singolare la 140\u00aa posizione della classifica ATP, mentre in doppio ha raggiunto il 170\u00ba posto.\nIn Coppa Davis ha disputato una partita, ottenendo nell'occasione una vittoria."}
{"id": "4886749", "revid": "1543377", "url": "https://it.wikipedia.org/wiki?curid=4886749", "title": "Mark M. Dintenfass", "text": "Biografia.\nNato nel 1872 a Tarn\u00f3w, che all'epoca faceva dell'impero austro-ungarico, successivamente emigr\u00f2 negli Stati Uniti.\nFu fondatore, nei primi anni del Novecento, di alcune piccole case di produzione cinematografica indipendenti. L'Actophone Co. fu attiva a New York dal 1909 al 1910 mentre la Champion Film Company, che produsse pellicole dal 1910 al 1913, fu la prima casa di produzione a impiantare uno studio stabile a Fort Lee, nel New Jersey.\nNel 1910, Dintenfass partecip\u00f2 alla creazione della Motion Picture Distributing and Sales Co., la casa di distribuzione che era nata su iniziativa di Carl Laemmle per contrastare il monopolio sul mercato statunitense della Motion Picture Patents Company, il trust controllato da Thomas Alva Edison che distribuiva i suoi film attraverso la General Film Company. Quando Laemmle cre\u00f2 la Universal Film Manufacturing Company, Dintenfass firm\u00f2 l'8 giugno 1912 il contratto che prevedeva la fusione della sua Champion Film Company con le altre compagnie che entravano cos\u00ec a far parte di quella che qualche anno pi\u00f9 tardi sarebbe diventata l'Universal, una delle major hollywoodiane. Sotto il rigido controllo di Laemmle che aveva preso le redini della societ\u00e0, vennero espulsi dall'Universal - che originariamente doveva nascere come una sorta di confederazione paritaria - alcuni dei soci fondatori, uno dei quali fu lo stesso Dintenfass.\nIn societ\u00e0 con Louis Burstein, Dintenfass acquis\u00ec nel 1917 la Lubin Manufacturing Company che era fallita: i due soci fondarono la Vim Comedy Company, una casa di produzione che si specializz\u00f2 nella confezione di commedie in due rulli, per la quale lavor\u00f2 anche Oliver Hardy."}
{"id": "4886754", "revid": "1573940", "url": "https://it.wikipedia.org/wiki?curid=4886754", "title": "Chiesa di San Giuseppe (Taranto)", "text": "La chiesa di San Giuseppe \u00e8 una chiesa di Taranto, dedicata a san Giuseppe.\nStoria.\nLa chiesa di San Giuseppe \u00e8 situata nel pittaggio Turripenne nella citt\u00e0 vecchia, inizialmente dedicata a santa Maria della Piccola, nel 1625 prese il titolo di Santa Maria delle Rose. In seguito tra il 1640-1641 grazie all'omonima arciconfraternita venne dedicata a san Giuseppe.\nL'arciconfraternita recupera il tempietto arricchendolo con dei pregevoli affreschi di Paolo De Matteis la cui opera maggiore di questa chiesa \u00e8 il dipinto sulla volta della chiesa raffigurante \"Il dubbio di san Giuseppe\" e il centro del soffitto il \"Riposo di Giuseppe\" (1715) e donando gli arredi sacri tra cui la statua del santo.\nDurante il fascismo, nell'opera di risanamento della citt\u00e0 vecchia, fu l'unica chiesa a non essere demolita delle 4 presenti nel pittaggio."}
{"id": "4886755", "revid": "481666", "url": "https://it.wikipedia.org/wiki?curid=4886755", "title": "Mark Dintenfass", "text": ""}
{"id": "4886756", "revid": "599013", "url": "https://it.wikipedia.org/wiki?curid=4886756", "title": "Marco Schwarz", "text": "Biografia.\nStagioni 2012-2015.\nNato a Villach e originario di Radenthein, Schwarz ai I Giochi olimpici giovanili invernali di ha conquistato la medaglia d'oro in supergigante e supercombinata. Ha debuttato in Coppa Europa il 20 gennaio 2013 a Kirchberg in Tirol in uno slalom speciale, senza concludere la manche. Il 21 febbraio 2015 ha ottenuto il suo primo podio in Coppa Europa arrivando terzo nello slalom speciale di Jaun vinto dall'italiano Riccardo Tonetti.\nNell'edizione di Jasn\u00e1 2014 (in Slovacchia) dei Mondiali juniores ha conquistato la medaglia d'oro in supergigante e la medaglia di bronzo in discesa libera. Nella stagione successiva ha debuttato in Coppa del Mondo, il 16 novembre a Levi in slalom speciale senza qualificarsi per la seconda manche, e ai Mondiali juniores di Hafjell 2015 ha conquistato la medaglia d'argento nello slalom speciale.\nStagioni 2016-2022.\nIn Coppa del Mondo ha ottenuto i primi punti il 12 dicembre 2015 a Val-d'Is\u00e8re in slalom gigante (19\u00ba) e ha colto il primo podio il 22 dicembre seguente a Madonna di Campiglio in slalom speciale, classificandosi al 3\u00ba posto dietro a Henrik Kristoffersen e Marcel Hirscher. Ai Mondiali di Sankt Moritz 2017, suo esordio iridato, non ha completato la combinata e si \u00e8 classificato 7\u00ba nello slalom speciale. Ai XXIII Giochi olimpici invernali di , suo esordio olimpico, ha vinto la medaglia d'argento nella gara a squadre e si \u00e8 classificato 11\u00ba nello slalom speciale e 4\u00ba nella combinata.\nIl 1\u00ba gennaio 2019 ha colto la sua prima vittoria in Coppa del Mondo, nello slalom parallelo disputato a Oslo; ai successivi Mondiali di \u00c5re ha vinto la medaglia d'argento nella gara a squadre, quella di bronzo nello slalom speciale e nella combinata ed \u00e8 stato 5\u00ba nello slalom gigante. Quell'anno in Coppa del Mondo si \u00e8 classificato al 2\u00ba posto nella classifica della Coppa del Mondo di combinata superato di 60 punti dal vincitore, il francese Alexis Pinturault.\nAi Mondiali di Cortina d'Ampezzo 2021 ha vinto la medaglia d'oro nella combinata, quella di bronzo nello slalom gigante, non ha completato lo slalom speciale e non si \u00e8 qualificato per la finale nello slalom parallelo. Alla fine di quella stessa stagione 2020-2021 ha vinto la Coppa del Mondo di slalom speciale, con 112 punti di vantaggio su Cl\u00e9ment No\u00ebl, e si \u00e8 classificato 3\u00ba in quella generale; i suoi podi stagionali sono stati 7, con 2 vittorie tra le quali quella del 26 gennaio nel classico slalom speciale della Planai di Schladming. L'anno dopo ai XXIV Giochi olimpici invernali di si \u00e8 piazzato 14\u00ba nello slalom gigante, 17\u00ba nello slalom speciale e 5\u00ba nella combinata.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSL = slalom speciale\nKB = combinata\nPR = slalom parallelo\nCoppa Europa.\nCoppa Europa - vittorie.\nLegenda:\nSL = slalom speciale\nAustralia New Zealand Cup.\nAustralia New Zealand Cup - vittorie.\nLegenda:\nSL = slalom speciale"}
{"id": "4886760", "revid": "6923", "url": "https://it.wikipedia.org/wiki?curid=4886760", "title": "Il Garibaldi innamorato/Flamenco amorespia", "text": "Il Garibaldi innamorato/Flamenco amorespia \u00e8 un singolo del cantautore italiano Sergio Caputo, pubblicato nel febbraio 1987.\nDescrizione.\n\"Il Garibaldi innamorato\" \u00e8 un brano musicale scritto da Sergio Caputo, presentato al Festival di Sanremo 1987 nell'interpretazione dello stesso Caputo. La canzone totalizza 239.840 voti, classificandosi alla posizione 21 su un totale di 24 brani."}
{"id": "4886762", "revid": "247222", "url": "https://it.wikipedia.org/wiki?curid=4886762", "title": "Il Garibaldi innamorato", "text": ""}
{"id": "4886764", "revid": "57342", "url": "https://it.wikipedia.org/wiki?curid=4886764", "title": "Alfonso Santagata", "text": "Biografia.\nFormatosi alla Civica scuola d'arte drammatica di Milano, dopo alcune esperienze come attore con Luca Ronconi, Dario Fo e Carlo Cecchi, con il quale interpreta, fra l'altro, \"L'uomo la bestia e la virt\u00f9\", \"Il borghese gentiluomo\" e \"Don Giovanni\".\nHa costituito un durevole sodalizio con Claudio Morganti. Insieme hanno fondato la compagnia teatrale \"Katzenmacher\", rivelandosi con l'omonimo spettacolo (1980), una storia di emarginazione di emigranti in Germania e insieme lavoro sulla memoria e sulla lingua. Da allora, fedeli a una sorta di poetica della marginalit\u00e0 e della devianza, hanno creato numerosi spettacoli, spesso riscrivendo testi letterari di autori come B\u00fcchner, Beckett, Cervantes, Dostoevskji: \"B\u00fcchner mon amour\" (1981); \"En passant\" (1983); \"Il calapranzi\" (1984); \"Mucciana city\" (1984); \"Hauser Hauser\" (1986); \"Saavedra\" (1988); \"Finale di partita\" (1990); \"Omsk\" (1990); \"Il guardiano\" (1992).\nSciolto il sodalizio con Morganti, \u00e8 rimasto direttore artistico della compagnia, proseguendo con giovani attori il lavoro di reinterpretazione moderna della farsa e della tragedia (\"Petito strenge\", 1996; \"Ubu scornacchiato\", 1997; \"Ubu 'u pazz\", 1998; \"Isaia l'irriducibile\", 2000). Sono seguiti: \"Se tujur la nu\u00ec\" (2001); \"Tragedia a Gibellina\" (2002); \"Apparizioni\" (2002); \"Le voci di dentro\" (2004); \"Il sole del brigante\" (2005); \"Il teatro comico\" (2006).\nTra le sue interpretazioni cinematografiche, quelle nelle pellicole \"Pranzo di Ferragosto\" (2008), \"Noi credevamo\" (2010), \"La citt\u00e0 ideale\" (2012) e \"L'intrepido\" (2013).\nTeatro.\ncon Claudio Morganti:\ndopo Claudio Morganti:"}
{"id": "4886766", "revid": "830939", "url": "https://it.wikipedia.org/wiki?curid=4886766", "title": "Jean Samuel Guisan", "text": "Biografia.\nDopo aver lavorato come direttore dei lavori agricoli nelle propriet\u00e0 di uno zio, nel 1771 decide di partire alla volta della Guyana olandese (l'attuale Suriname), dove gli vengono affidati lavori di ristrutturazione della capitale Paramaribo. Durante il soggiorno surinamense conosce Pierre-Victor Malouet, governatore della Guyana francese, che ne apprezza il lavoro e gli propone di spostarsi alla Caienna per rivederne l'assetto urbanistico: Guisan accetta e per 14 anni, dal 1777 al 1791, d\u00e0 vita a un piano di riqualificazione della capitale della colonia (con il rafforzamento delle fortificazioni e la costruzione di canali di drenaggio, il cui completamento verr\u00e0 poi affidato a Pierre-Cl\u00e9ment de Laussat) ed alla razionalizzazione delle aree circostanti per lo sfruttamento agricolo, creando dei polder alle foci del fiume Approuague (dove getta le basi per la fondazione di un nucleo abitato denominato Guisanbourg in suo onore, attualmente abbandonato) e dando il via alla costruzione di un canale che dirotta il fiume nelle paludi di Kaw.\nIn seguito ai dissidi col nuovo governatore della colonia, Lescalier, ed alle sue presunte simpatie per le forze rivoluzionarie, viene destituito dall'Assemblea coloniale e costretto a lasciare la Guyana nel luglio del 1791: ritornato in Svizzera, viene nominato ingegnere generale di ponti e strade, e si spegner\u00e0 nel suo Paese natio il 19 giugno 1801."}
{"id": "4886767", "revid": "767487", "url": "https://it.wikipedia.org/wiki?curid=4886767", "title": "All-American Basketball Alliance", "text": "La All-American Basketball Alliance (AABA) \u00e8 stata una lega professionistica di pallacanestro negli Stati Uniti d'America.\nLa lega disput\u00f2 una sola stagione, nel 1978. Il campionato venne interrotto per il fallimento della lega il 2 febbraio 1978."}
{"id": "4886770", "revid": "599013", "url": "https://it.wikipedia.org/wiki?curid=4886770", "title": "Marcus Monsen", "text": "Biografia.\nAttivo in gare FIS dal novembre del 2010, Marcus Monsen ha debuttato in Coppa Europa a Trysil in slalom gigante il 20 novembre 2013, senza concludere la seconda manche, e in Coppa del Mondo il 2 febbraio 2014 a Sankt Moritz nella medesima specialit\u00e0, classificandosi 26\u00ba. Poche settimane dopo, ai Mondiali juniores di Jasn\u00e1 (in Slovacchia), ha conquistato la medaglia d'argento nello slalom gigante e la medaglia di bronzo nella supercombinata.\nL'anno seguente ai Mondiali juniores di Hafjell ha ottenuto la medaglia d'argento nella discesa libera e quella di bronzo nello slalom gigante; in Coppa Europa ha colto il primo podio l'11 dicembre 2015 a S\u00f6lden in combinata (2\u00ba) e la prima vittoria il 15 gennaio 2016 a Reiteralm in supergigante.\nAi Mondiali juniores di So\u010di/Rosa Chutor 2016 ha vinto la medaglia d'argento nella combinata. Il 24 gennaio 2017 ha conquistato a M\u00e9ribel in combinata l'ultima vittoria, nonch\u00e9 ultimo podio, in Coppa Europa; il 4 marzo successivo ha ottenuto il miglior piazzamento in Coppa del Mondo, a Kranjska Gora in slalom gigante (17\u00ba). Si \u00e8 ritirato al termine della stagione 2019-2020 e la sua ultima gara \u00e8 stata lo slalom gigante di Coppa del Mondo disputato il 2 marzo a Hinterstoder, chiuso da Monsen al 27\u00ba posto; non ha preso parte a rassegne olimpiche n\u00e9 iridate.\nPalmar\u00e8s.\nCoppa Europa.\nCoppa Europa - vittorie.\nLegenda:\nSG = supergigante\nGS = slalom gigante\nKB = combinata"}
{"id": "4886773", "revid": "729019", "url": "https://it.wikipedia.org/wiki?curid=4886773", "title": "Alfa Romeo Gloria", "text": "La Alfa Romeo Gloria \u00e8 un prototipo statico realizzato dalla casa automobilistica italiana Alfa Romeo e presentato al Salone dell'automobile di Ginevra nel marzo del 2013.\nLa concept car, consistente in una \"maquette\" di scala 1:1, \u00e8 stata disegnata da un gruppo di 20 studenti dell'Istituto europeo di design (IED) di Torino, sotto la guida del designer greco Alexandros Liokis e si presenta come una berlina sportiva ad alte prestazioni.\nIdeata sulla base meccanica della Maserati Quattroporte, nel caso si arrivasse alla sua industrializzazione, la \"Gloria\" potr\u00e0 montarne i nuovi propulsori V6 e V8 biturbo a benzina prodotti dalla Ferrari. Le dimensioni in centimetri della maquette sono 132 per altezza, 470 per lunghezza, 192 per larghezza, con un passo di 290."}
{"id": "4886776", "revid": "1442080", "url": "https://it.wikipedia.org/wiki?curid=4886776", "title": "All-American Basketball Alliance 1978", "text": "La stagione AABA 1978 fu la prima e unica della All-American Basketball Alliance. Parteciparono 8 squadre divise in due gironi.\nLa lega fall\u00ec il 2 febbraio 1978, dopo meno di un mese dall'inizio della stagione. I Rochester Zeniths vennero accreditati del titolo, perch\u00e9 in possesso del miglior record al momento dell'interruzione del campionato.\nSquadre partecipanti.\nNell'elenco delle squadre partecipanti erano comprese anche altre squadre, che per\u00f2 non disputarono alcuna partita."}
{"id": "4886780", "revid": "481666", "url": "https://it.wikipedia.org/wiki?curid=4886780", "title": "Motion Picture Distributing and Sales Co.", "text": ""}
{"id": "4886783", "revid": "481666", "url": "https://it.wikipedia.org/wiki?curid=4886783", "title": "Lubin Motion Pictures", "text": ""}
{"id": "4886788", "revid": "1543377", "url": "https://it.wikipedia.org/wiki?curid=4886788", "title": "Aprite le finestre/Il trenino del destino", "text": "Aprite le finestre \u00e8 un brano musicale composto da Pinchi e Virgilio Panzuti, vincitore del Festival di Sanremo 1956.\nIl brano si impone con 171 voti, davanti ad \"Amami se vuoi\", interpretato da Tonina Torrielli, che totalizza 163 punti. Entrambi i brani partecipano all'Eurovision Song Contest 1956, prima edizione della manifestazione.\nLa canzone viene pubblicata come primo 45 giri della Raimondi insieme ad \"Il trenino del destino\", altro brano presentato a Sanremo dall'artista, eliminato dopo l'esecuzione della prima serata.\nLa canzone viene scelta come \"colonna sonora\" della pubblicit\u00e0 sui gioielli Morellato.\nClassifica annuale.\nIl trenino del destino \u00e8 un brano musicale composto da Bruno Cherubini e Mario Schisa-Trama, presentata al Festival di Sanremo 1956.\nIl brano venne presentato al Festival del 56' senza arrivare in finale cantato da Franca Raimondi."}
{"id": "4886793", "revid": "339392", "url": "https://it.wikipedia.org/wiki?curid=4886793", "title": "Gilbert &quot;Broncho Billy&quot; Anderson", "text": ""}
{"id": "4886797", "revid": "110157", "url": "https://it.wikipedia.org/wiki?curid=4886797", "title": "Voitolla y\u00f6h\u00f6n", "text": "Voitolla y\u00f6h\u00f6n \u00e8 il terzo album del duo finlandese JVG, pubblicato il 28 febbraio 2014, attraverso la PME Records.\nIl disco \u00e8 entrato subito alla prima posizione della classifica degli album pi\u00f9 venduti in Finlandia."}
{"id": "4886800", "revid": "287204", "url": "https://it.wikipedia.org/wiki?curid=4886800", "title": "Mittica", "text": ""}
{"id": "4886804", "revid": "300067", "url": "https://it.wikipedia.org/wiki?curid=4886804", "title": "Norton Barnhill", "text": "Carriera.\nFu selezionato con la 12\u00aa chiamata dell'ottavo giro (134\u00aa scelta assoluta) del Draft NBA 1976 dai Seattle SuperSonics. Con i Sonics gioc\u00f2 quattro partite, con 4 punti e 3 rimbalzi totali, prima di essere tagliato il 1\u00ba novembre del 1976."}
{"id": "4886805", "revid": "66387", "url": "https://it.wikipedia.org/wiki?curid=4886805", "title": "Carta da gioco", "text": ""}
{"id": "4886807", "revid": "155634", "url": "https://it.wikipedia.org/wiki?curid=4886807", "title": "Marija Komissarova", "text": "Carriera.\nIn Coppa del Mondo esord\u00ec il 17 dicembre 2011 a San Candido (29\u00aa) e ottenne il primo podio il 10 marzo 2012 a Grindelwald, giungendo 2\u00aa alle spalle della canadese Marielle Thompson. \u00c8 stata la prima atleta russa ad aver conquistato un podio nello ski cross.\nIscritta alla gara di freestyle ai XXII Giochi olimpici di Sochi, tuttavia cadde nel corso di un allenamento antecedente la gara, riportando una lesione spinale. Operata d'urgenza a Krasnaja Poljana, successivamente fu trasferita a Monaco di Baviera, dove sub\u00ec un nuovo intervento. Il 5 marzo seguente, i medici confermarono che, a causa della gravit\u00e0 della lesione, la Komissarova rester\u00e0 paraplegica."}
{"id": "4886808", "revid": "1543377", "url": "https://it.wikipedia.org/wiki?curid=4886808", "title": "SRT1720", "text": "SRT1720 \u00e8 un farmaco sperimentale che \u00e8 stato studiato da Sirtris Pharmaceuticals, ed \u00e8 inteso come una piccola molecola attivatrice del sottotipo SIRT1 delle sirtuine. Il composto \u00e8 stato studiato negli animali: la sicurezza e l'efficacia negli esseri umani non \u00e8 stata ancora stabilita.\nRicerca sugli animali.\nSRT1720, in modelli animali di obesit\u00e0 e diabete, migliora la sensibilit\u00e0 all'insulina e riduce i livelli plasmatici di glucosio nel tessuto grasso, in quello muscolare e in quello epatico, e migliora la funzione mitocondriale e metabolica.\nUno studio condotto presso il National Institute of Aging su topi resi obesi e diabetici attraverso una dieta ad alto contenuto di grassi e di zuccheri, ha evidenziato che l'alimentazione di questi animali integrata quotidianamente con alte dosi di SRT1720, iniziando ad un anno di et\u00e0, aumentata la durata della vita media del 18%, e la durata di vita massima del 5%, rispetto ad altri topi diabetici e obesi, dalla aspettativa di vita ridotta.\nIn ogni caso gli animali trattati con SRT1720 continuavano ad avere una durata di vita decisamente pi\u00f9 breve rispetto a topi di normale peso corporeo ed alimentati con dieta normale, non assuntori dell'attivatore della sirtuina.&lt;br&gt;\nIn un ulteriore studio, SRT1720 aumentava la vita media dei topi diabetici ed obesi del 21.7%, similmente allo studio precedente, ma non sembrava esservi alcun effetto sulla durata di vita massima.\nFin dall'iniziale scoperta di SRT1720, la pretesa che questo composto fosse un attivatore di SIRT1 \u00e8 stata contestata e in seguito difesa.\nAllo stato attuale la molecola SRT1720 non \u00e8 attualmente in fase di sviluppo clinico. Tuttavia un composto correlato, SRT2104, \u00e8 attualmente oggetto di sviluppo e valutazione clinica per un eventuale impiego in alcune malattie metaboliche."}
{"id": "4886810", "revid": "712828", "url": "https://it.wikipedia.org/wiki?curid=4886810", "title": "Captain Tsubasa Rising Sun", "text": ""}
{"id": "4886816", "revid": "110157", "url": "https://it.wikipedia.org/wiki?curid=4886816", "title": "La spartenza", "text": "La spartenza \u00e8 un'autobiografia dell'autore illetterato Tommaso Bordonaro, pubblicata per la prima volta nel 1991 da Einaudi Editore.\nVicenda editoriale.\nIl manoscritto, in tre quaderni, venne presentato nel 1990, al concorso annuale indetto dall'Archivio diaristico nazionale di Pieve Santo Stefano, ideato dal giornalista e scrittore Saverio Tutino, conquistando il primo premio ex aequo per la migliore autobiografia inedita.\nContenuto.\nSi tratta di un diario, scritto in un italiano infarcito di espressioni dialettali e di improbabili termini ricavati dalla lingua inglese da lui appresa oralmente dopo la sua emigrazione negli Stati Uniti d'America nel 1947.\nNel libro viene narrata l'esistenza difficile del Bordonaro, dalla Sicilia del post prima guerra mondiale alla difficile vita dell'emigrato negli Stati Uniti d'America del secondo dopoguerra nell'intento di dare un avvenire ai suoi numerosi figli. "}
{"id": "4886820", "revid": "481666", "url": "https://it.wikipedia.org/wiki?curid=4886820", "title": "\u00c9clair American Company", "text": ""}
{"id": "4886829", "revid": "767487", "url": "https://it.wikipedia.org/wiki?curid=4886829", "title": "Un piccolo indiano", "text": "Un piccolo indiano (\"One Little Indian\") \u00e8 un film del 1973 diretto da Bernard McEveety, con James Garner e Vera Miles.\nPellicola prodotta dalla Disney, annovera nel cast anche la futura star Jodie Foster, all'epoca undicenne, e il futuro Premio Oscar Jerry Goldsmith alla musiche."}
{"id": "4886842", "revid": "767487", "url": "https://it.wikipedia.org/wiki?curid=4886842", "title": "Manchester City Football Club 1997-1998", "text": "Nella stagione 1997-1998 il Manchester City ha partecipato alla First Division, secondo livello del campionato inglese, giunse 22\u00b0 e quindi, pur se per un solo punto retrocesse nel campionato di terzo livello, la Second Division. Nella FA Cup e nella Football League Cup venne eliminato rispettivamente al 4\u00ba e 1\u00ba turno. La stagione vide l'avvicendarsi di 3 allenatori e 2 traghettatori.\nTeam kit.\nLo sponsor tecnico fu Kappa, lo sponsor della maglie del City cambi\u00f2 dopo 63 anni di collaborazione con Umbro."}
{"id": "4886843", "revid": "729019", "url": "https://it.wikipedia.org/wiki?curid=4886843", "title": "Maserati Alfieri Concept", "text": "La Maserati Alfieri Concept \u00e8 una concept car sportiva prodotta dal marchio Maserati nel 2014.\nPresentata al Salone dell'automobile di Ginevra nel marzo dello stesso anno, l'Alfieri Concept celebra il centenario di vita della casa modenese, prefigurando inoltre i canoni stilistici delle Maserati del prossimo futuro.\nContesto.\nLa concept porta il nome di Alfieri Maserati, meccanico dell'Isotta Fraschini che, nel 1914, fond\u00f2 assieme ai fratelli Ettore ed Ernesto a Bologna la \"Societ\u00e0 Anonima Officine Alfieri Maserati\", divenuta col tempo l'odierna casa automobilistica.\nL'Alfieri omaggia i cento anni del costruttore italiano, ma al contempo vuol essere anche un \u00abmanifesto del design Maserati dei prossimi anni\u00bb, anticipando le scelte di stile che contraddistingueranno le vetture del tridente nell'immediato futuro; gli stessi vertici della casa e di Fiat Chrysler Automobiles non hanno precluso la trasformazione della concept in una vettura di serie, sfruttando il pianale della gi\u00e0 esistente Ghibli.\nCon questa concept, Maserati conferma inoltre il suo nuovo posizionamento tra le case automobilistiche sempre elitario, ma pi\u00f9 affine al settore delle sportive di prestigio, percorso iniziato nei primi anni duemiladieci con prodotti come la Quattroporte VI e la gi\u00e0 citata Ghibli.\nStile.\nL'Alfieri si prefigura come una coup\u00e9 2+2 \"all'italiana\" che riporta in auge la storica tradizione del marchio modenese nel settore delle Gran Turismo, ricongiungendosi a icone sportive della casa come la 3500 GT del 1957, la 5000 GT del 1959 e la Indy del 1969.\nIl design globale della concept \u00e8 stato curato dal Centro Stile Maserati di Torino, diretto da Marco Tencone, e supervisionato da Lorenzo Ramaciotti. Nelle intenzioni dei designer, l'Alfieri dev'essere \u00abpercepita come un'auto estrema, ma allo stesso tempo elegante, in grado di trasmettere un senso di leggerezza e dinamismo\u00bb.\nEsterni.\nLa maggior fonte d'ispirazione \u00e8 arrivata dalla A6GCS/53 in versione berlinetta, disegnata nel 1954 per Maserati da Pininfarina, da cui l'Alfieri prende in prestito soprattutto gli originali montanti invertiti, qui reinterpretati secondo i canoni moderni attraverso un'illusione ottica, con una linea scolpita che parte dal cofano e si dissolve nella parte superiore delle portiere. Il disegno generale della vettura, molto aggressivo ma allo stesso tempo essenziale, \u00e8 caratterizzato da una parte frontale bassa e allungata su cui spicca la calandra formata da alette verticali \"sospese\" , un'evoluzione di quanto gi\u00e0 visto nei contemporanei modelli a listino del tridente, cui fa da contraltare una coda molto risicata.\nAccattivanti anche i fari anteriori, realizzati con luci LED e bi-xeno e contraddistinti da una \"ciglia\" interna, elemento di cui si fregiano pure gli scarichi. I proiettori posteriori, con effetto tridimensionale e dalla doppia colorazione biancorossa, sono realizzati in modo da seguire l'andamento sinuoso della spalla. La coup\u00e9 monta cerchi forgiati in un unico elemento, da 20 pollici sulle ruote anteriori e 21 per quelle posteriore, adornati da raggi decorativi in \"Maserati Blue\" che richiamano quelli delle sportive degli anni cinquanta. L'intera vettura \u00e8 verniciata col colore \"Steel Flair\", una tinta metallizzata che conferisce alla carrozzeria un particolare effetto \"liquido\", sottolineandone cos\u00ec la sinuosit\u00e0 delle forme.\nInterni.\nVista la disposizione del volumi, l'abitacolo di questa concept risulta abbastanza arretrato, con finiture semplici e minimali, e un cruscotto che si rif\u00e0 a quello della 5000 GT. La plancia, che sembra \"sospesa\" nel vuoto, \u00e8 marchiata dal fregio \"Officine Maserati\"; tra gli altri stilemi della casa, non manca inoltre il tradizionale orologio analogico ovale. Il pavimento adotta invece un rivestimento simile all'acciaio ossidato, a suo tempo usato sulle auto da corsa di met\u00e0 Novecento. Un display TFT, dove a girare non sono le lancette, ma i numeri, fa le veci della tradizionale strumentazione, mentre un altro schermo \u00e8 riservato all'infotainment di bordo.\nPlancia e console centrale, cos\u00ec come i quattro sedili \"a guscio\" con poggiatesta integrati dal design futuristico, ma a loro volta ispirati alle corse degli anni cinquanta, e dove gli schienali delle sedute posteriori possono essere abbattuti per creare un collegamento diretto col bagagliaio, sono rivestiti da pelle anilina di Poltrona Frau, che si alterna al gi\u00e0 citato acciaio, all'alluminio e al rame; tutto l'abitacolo gioca infine sulla dicotomia tra le tinte \"Luna White\" e \"Basalt Blue\".\nMeccanica.\nLa coup\u00e9 \u00e8 stata sviluppata sul telaio della GranTurismo MC Stradale, debitamente accorciato di 34 centimetri. Anche il comparto meccanico \u00e8 lo stesso della sportiva stradale, con l'Alfieri che monta un motore V8 aspirato da 4,7 litri, di derivazione Ferrari, capace di erogare 460 cavalli a 7.000 giri e 520 N\u00b7m di coppia massima a 4.750 giri; a questo \u00e8 abbinato un cambio sequenziale a sei marce, con alloggiamento transaxle e montato in blocco con un differenziale autobloccante a slittamento limitato, collegato al propulsore tramite un tubo di torsione rigido. Dalla MC Stradale proviene inoltre l'impianto frenante, con dischi carboceramici e pinze realizzate dalla Brembo."}
{"id": "4886844", "revid": "198277", "url": "https://it.wikipedia.org/wiki?curid=4886844", "title": "Maserati Alfieri", "text": ""}
{"id": "4886849", "revid": "1543377", "url": "https://it.wikipedia.org/wiki?curid=4886849", "title": "Discografia di Sini Sabotage", "text": "Questa pagina contiene l'intera discografia di Sini Sabotage dagli esordi sino ad ora."}
{"id": "4886859", "revid": "34392", "url": "https://it.wikipedia.org/wiki?curid=4886859", "title": "Stella Michelin", "text": ""}
{"id": "4886861", "revid": "889336", "url": "https://it.wikipedia.org/wiki?curid=4886861", "title": "Plague Inc.", "text": "Plague Inc. \u00e8 un videogioco di strategia e di simulazione del 2012 sviluppato dalla Ndemic Creations.\nModalit\u00e0 di gioco.\nGioco principale.\nNella modalit\u00e0 principale l'obiettivo \u00e8 quello di distruggere l'intera popolazione mondiale con un'epidemia prima che venga trovata una cura.\nIl gioco permette di scegliere all'inizio di ogni partita il tipo di agente patogeno (batterio, virus, fungo o altro), il nome della malattia ed il paese da dove partire. Dopodich\u00e9, spendendo i punti DNA accumulati nel corso della partita (attraverso una diffusione rapida della patologia oppure facendo scoppiare le bolle \"DNA\", gialle, e le bolle \"Rischio Genetico\", rosse) sar\u00e0 possibile far evolvere il patogeno, conferendogli tutta una serie di caratteristiche come nuovi mezzi di diffusione (per via aerea, attraverso gli insetti, etc.), la farmacoresistenza (per facilitare la diffusione nei paesi pi\u00f9 sviluppati) o il ri-arrangiamento genetico (per rallentare la ricerca scientifica), e nuovi sintomi sempre pi\u00f9 gravi connessi con la patologia stessa, rendendola sempre pi\u00f9 letale.\nModalit\u00e0 cura.\nNella modalit\u00e0 cura lo scopo \u00e8 arginare la diffusione di un'epidemia che colpisce il mondo, con quarantene e restrizioni, e trovare al pi\u00f9 presto un vaccino facendo fronte alle rivolte dei cittadini dove ci fossero provvedimenti troppo stringenti; questa modalit\u00e0 \u00e8 stata aggiunta durante la pandemia di COVID-19 del 2020, dalla quale \u00e8 stata nettamente ispirata la modalit\u00e0 di gioco.\nEspansioni.\nVerme Neurax.\nNell'ottobre 2012 viene pubblicata la versione (o \"mutazione\", come viene definito ciascun aggiornamento) 1.3 del gioco, nella quale viene aggiunto un nuovo tipo di malattia, il Verme Neurax. L'epidemia pu\u00f2 essere sbloccata con l'acquisto in-app o completando il gioco con tutte le sette epidemie iniziali a difficolt\u00e0 brutale.\nIl Verme Neurax viene presentato come un parassita in grado di appropriarsi del cervello di un essere umano prendendone il controllo. Sono disponibili inoltre nuove abilit\u00e0 speciali specifiche del parassita quali la possibilit\u00e0 di infettare paesi specifici grazie al controllo cerebrale. Le evoluzioni della malattia si differenziano nettamente dalle sette epidemie di base e anche la grafica ed il sonoro sono diversi. La partita viene vinta quando si riesce a distruggere o a schiavizzare l'intera umanit\u00e0.\nVirus Necroa.\nNel febbraio 2013 viene commercializzata la versione 1.5, nella quale viene aggiunto un ulteriore tipo di malattia, il Virus Necroa. L'epidemia pu\u00f2 essere sbloccata tramite l'acquisto in-app o completando la modalit\u00e0 Verme Neurax a difficolt\u00e0 brutale.\nIl Virus Necroa ha l'abilit\u00e0 di trasformare gli esseri umani in zombie una volta uccisi. Nelle prime fasi di gioco il virus si comporta in maniera simile alle sette epidemie classiche del gioco e pu\u00f2 anche essere normalmente curato, tuttavia sbloccando il sintomo \"Rianimazione citopatica\" il gioco prender\u00e0 una piega completamente diversa. Gli umani morti a causa della malattia si trasformano in zombie, e gli zombie sono in grado di trasmettere la malattia ai soggetti sani attaccandoli. A questo punto del gioco, il vero problema non sar\u00e0 pi\u00f9 la ricerca della cura, dal momento che essa non avrebbe alcun effetto sugli zombie, bens\u00ec il progetto Z Com, milizie armate organizzate per uccidere gli zombie e proteggere cos\u00ec la popolazione sana. Le milizie Z Com partiranno da un paese e se non contrastate, si propagheranno rapidamente in altre nazioni ostacolando cos\u00ec la diffusione dell'epidemia. Sono presenti inoltre nel gioco alcune abilit\u00e0 speciali che possono essere utilizzate pi\u00f9 volte nel corso del partita, esse permettono di controllare direttamente orde di zombie e di resuscitare eventualmente zombie deceduti.\nVirus delle scimmie.\nNella versione 1.9 del gioco, commercializzata nel luglio 2014, viene introdotto un nuovo tipo di epidemia, il \"Virus delle scimmie\", basato sul film \"Apes Revolution - Il pianeta delle scimmie\" (2014) e sul prequel \"L'alba del pianeta delle scimmie\" (2011). Gli sviluppatori del gioco hanno infatti stretto un accordo con i produttori del film.\nIl \"virus delle scimmie\" \u00e8 stato sviluppato dalla Gen-Sys ed \u00e8 in grado di aumentare l'intelligenza della scimmie, tuttavia il suo effetto sull'uomo non \u00e8 ancora noto. Rispetto agli altri tipi di epidemia di \"Plague Inc.\" vi sono notevoli differenze nella meccanica del gioco: oltre all'evoluzione dell'epidemia tra gli umani \u00e8 possibile infatti controllare comunit\u00e0 di scimmie intelligenti. L'obiettivo finale del gioco \u00e8 quello di creare il \"pianeta delle scimmie\", distruggendo la civilt\u00e0 umana e aiutando nel contempo le scimmie intelligenti ad espandersi e a prendere il controllo della Terra, in maniera simile a quanto avviene nei film.\nMerchandising.\nAlcuni virus (Verme Neurax, Nano-Virus, Arma Biologica) sono disponibili come peluche prodotti e venduti dalla societ\u00e0 di giocattoli statunitense GIANTmicrobes.\nGioco da tavolo.\nNel 2017 Ndemic Creations pubblica il gioco da tavolo di \"Plague Inc.\", finanziato tramile la campagna Kickstarter lanciata il 10 Maggio 2016 che ha raccolto oltre 350.000$.\nL'anno successivo esce \"Plague Inc: Armageddon Expansion\", la prima espansione del gioco da tavolo, anche questa volta finanziata tramite Kickstarter.\nAccoglienza.\n\"Plague Inc\" ha ricevuto un'accoglienza positiva da parte di Metacritic, con un punteggio aggregato di 80/100. Wired.com ha citato il gioco come una storia di successo videoludico. \u00c8 anche rimasta la migliore app a pagamento su iPhone e iPad negli Stati Uniti per ben due settimane dalla sua uscita. \"IGN\" ha dichiarato: \"uccidere miliardi di persone non \u00e8 mai stato cos\u00ec divertente\". \"TouchArcade\" ha dichiarato: \"\"Plague Inc.\" attirer\u00e0 la vostra attenzione in tutti i modi giusti e vi star\u00e0 appiccicato\". Nel dicembre del 2012, \"Plague Inc.\" \u00e8 stato uno dei cinque giochi nominato come Miglior Strategico nell'IGN's Game of the Year 2012, per tutte le piattaforme console e mobili. Ha vinto anche il premio 'Players Choice' come Miglior Strategico Mobile del 2012. In generale, \"Plague Inc.\" \u00e8 stata posta al quindicesimo posto, nelle classifiche statunitensi, tra le applicazioni pi\u00f9 acquistate su iPhone (e al diciottesimo su iPad), e al 76\u00ba posto tra i giochi pi\u00f9 venduti, nel 2012.. Nel marzo del 2013, il gioco ha vinto in numerose categorie ai \"Pocket Gamer Awards\", tra cui Gioco Generale dell'Anno. \u00c8 stata l'applicazione pi\u00f9 acquistata su iPhone negli Stati Uniti nel 2013.\nControversie.\nIl videogioco \u00e8 stato vietato in Cina a causa della pandemia di COVID-19 che ebbe origine nella terraferma e si diffuse in tutto il mondo. Come stabilito dalla Cyberspace Administration of China \"include contenuti illegali\", di conseguenza \u00e8 stato rimosso sia dalla piattaforma Steam cos\u00ec come dall'App Store cinese."}
{"id": "4886862", "revid": "275226", "url": "https://it.wikipedia.org/wiki?curid=4886862", "title": "Plague Inc", "text": ""}
{"id": "4886876", "revid": "1318658", "url": "https://it.wikipedia.org/wiki?curid=4886876", "title": "Gruppo di volo", "text": "Il gruppo di volo o gruppo \u00e8 un'unit\u00e0 aerea di un'aeronautica militare.\nA seconda delle abitudini adottate nei diversi Paesi, si tratta della pi\u00f9 importante suddivisione operante nella forza armata (equivalente dunque a un reggimento), o, come avviene in Italia, un'unit\u00e0 operante all'interno di uno stormo, definendosi come la seconda suddivisione dell'organizzazione operativa periferica di tale forza armata.\nDal punto di vista dell'organica, in quest'ultimo caso il gruppo viene equiparato al battaglione per le forze di terra.\nDi regola esso non comprende in s\u00e9 tutte le unit\u00e0 tecniche e logistiche di supporto necessarie per le operazioni, appoggiandosi in questo alla struttura aeroportuale di stormo.\nIl gruppo \u00e8 in genere comandato da un tenente colonnello pilota o da un ufficiale di grado equivalente.\nNell'Aeronautica italiana un Gruppo di volo \u00e8 normalmente costituito da:\nL'appellativo di Gruppo pu\u00f2 anche essere attribuito ad Enti che non dispongono di vettori aerei pilotati (come i Gruppi Radar e i Gruppi Intercettori Teleguidati), oppure organismi la cui principale attivit\u00e0 \u00e8 rivolta al supporto operativo dei reparti di volo (come i Gruppi Efficienza Aeromobili, i Gruppi Supporto Tecnico e i Gruppi Supporto Logistico) o all'espletamento di funzioni di supporto tecnico a favore della Aeronautica Militare nel suo insieme (come i Gruppi dipendenti dai vari Reparti del Centro Sperimentale di Volo).\nNel mondo.\nNella Royal Air Force e in gran parte delle aviazioni dei paesi del Commonwealth e dei paesi di tradizione britannica, il \"Group\" \u00e8 una unita paragonabile alla Brigata aerea dell'Aeronautica Militare Italiana, mentre nella US Air Force il gruppo \u00e8 omologo allo stormo dell'Aeronautica Militare Italiana."}
{"id": "4886877", "revid": "200568", "url": "https://it.wikipedia.org/wiki?curid=4886877", "title": "Fort Lee (New Jersey)", "text": "Fort Lee \u00e8 un comune statunitense della contea di Bergen nello Stato del New Jersey.\nLa citt\u00e0 fu cos\u00ec battezzata da George Washington che le diede il nome del generale Lee."}
{"id": "4886883", "revid": "31886", "url": "https://it.wikipedia.org/wiki?curid=4886883", "title": "Kornerupina", "text": ""}
{"id": "4886889", "revid": "34392", "url": "https://it.wikipedia.org/wiki?curid=4886889", "title": "Collisione in volo del Grand Canyon", "text": ""}
{"id": "4886891", "revid": "1359186", "url": "https://it.wikipedia.org/wiki?curid=4886891", "title": "Ignacio Casale", "text": "Casale ha preso parte alla Dakar 2010 con suo padre nella categoria camion, quell'anno raggiunsero il 26\u00ba posto della graduatoria finale, guadagnandosi cos\u00ec una wild card per l'edizione successiva, dove partecip\u00f2 nella categoria Moto.\nNell'edizione 2013 del Rally Dakar gareggia nella categoria quad, collezionando 7 vittorie di tappa e concludendo al secondo posto dietro all'argentino Marcos Patronelli.\nL'anno dopo conquista sette tappe e diventa il primo cileno a vincere la Dakar, sempre nella categoria quad. Centra il bis quattro anni dopo e conquista la terza vittoria nell'edizione 2020."}
{"id": "4886903", "revid": "922800", "url": "https://it.wikipedia.org/wiki?curid=4886903", "title": "Ludogorets", "text": ""}
{"id": "4886909", "revid": "2133363", "url": "https://it.wikipedia.org/wiki?curid=4886909", "title": "Mihail Aleksandrov", "text": "Caratteristiche tecniche.\nAla sinistra, pu\u00f2 giocare nello stesso ruolo sulla fascia opposta o come esterno sinistro.\nCarriera.\nClub.\nCresciuto nelle giovanili del CSKA Sofia, nel 2007 il Borussia Dortmund lo acquista per \u20ac 400.000 e lo mette nel proprio settore giovanile. Svincolatosi nel 2010, ritorna in patria, dove gioca inizialmente per l'Akademik Sofia (prima divisione), per poi passare al Ludogorets, in seconda categoria. Dopo aver vinto il girone est della seconda divisione nel 2011, la squadra, neo promossa in prima divisione, vince il titolo bulgaro: Aleksandrov sigla 5 reti in 28 presenze di campionato. A fine stagione la societ\u00e0 centra il double, vincendo anche la Coppa nazionale: protagonista del torneo, contribuisce alla vittoria della Coppa segnando sia al Botev Plovdiv (3-0), ai quarti di finale, sia al Septemvri Simitli (4-1) in semifinale; nella finale contro il Lokomotiv Plovdiv, il Ludogorets \u00e8 sotto di 1-0 ma con l'entrata in campo di Aleksandrov la squadra rimonta ed esce dal campo vittoriosa per 2-1. Nel luglio del 2012 vince anche la Supercoppa bulgara battendo nuovamente il Lokomotiv Plovdiv 3-1. Nella stagione seguente, debutta in UEFA Champions League, giocando per pochi minuti contro la (1-1). In campionato il club centra il secondo successo consecutivo in campionato: in questa stagione conta 15 presenze e 5 gol. Nell'annata 2013-2014 gioca in Champions League, riuscendo ad andare in gol contro il Partizan Belgrado (2-1). Usciti dalla competizione contro il , i bulgari affrontano la fase a gironi dell'UEFA Europa League e Aleksandrov \u00e8 schierato in quasi tutti gli incontri del Ludogorets, che passa la fase a gironi ed elimina anche la ai sedicesimi (4-3).\nNazionale.\nDopo aver fatto la trafila delle giovanili, esordisce nella Nazionale maggiore il 5 marzo 2014, contro la Bielorussia (2-1)."}
{"id": "4886910", "revid": "547034", "url": "https://it.wikipedia.org/wiki?curid=4886910", "title": "Unione Sportiva Triestina Calcio 1984-1985", "text": "Questa pagina raccoglie le informazioni riguardanti l'Unione Sportiva Triestina Calcio nelle competizioni ufficiali della stagione 1984-1985.\nMaglie e sponsor.\nLo sponsor ufficiale per la stagione 1984-1985 fu Fissan."}
{"id": "4886911", "revid": "767487", "url": "https://it.wikipedia.org/wiki?curid=4886911", "title": "Mand\u00e9 Sayouba", "text": "Carriera.\nClub.\nStab\u00e6k.\nAgli inizi del 2012, Sayouba si \u00e8 aggregato allo Stab\u00e6k per sostenere un provino, mentre la squadra era in ritiro a La Manga del Mar Menor per preparare la stagione. Il 30 marzo, il portiere ha raggiunto un accordo per trasferirsi in prestito alla formazione norvegese, firmando un contratto valido sino al 31 luglio. Ha esoridto nell'Eliteserien il 20 maggio 2012, schierato titolare nella sconfitta casalinga contro l'Haugesund col punteggio di 0-2. Il 24 giugno, il club ha riscattato Sayouba, che si \u00e8 trasferito cos\u00ec in Norvegia a titolo definitivo. Il 5 luglio ha disputato la prima partita in Europa League, seppure nel primo turno di qualificazioni: ha difeso i pali della porta dello Stab\u00e6k nella sconfitta per 2-0 contro lo JJK. A fine stagione, la squadra \u00e8 retrocessa nella 1. divisjon.\nSayouba \u00e8 rimasto in squadra e ha giocato 30 partite su 30 nel campionato 2013, che lo Stab\u00e6k ha chiuso al secondo posto in classifica, guadagnandosi cos\u00ec la promozione. Il 21 ottobre 2015, ha ricevuto la candidatura come miglior portiere del campionato per l'edizione annuale del premio Kniksen.\nOdense.\nIl 16 agosto 2018, l'Odense ha reso noto d'aver acquistato Sayouba, che si \u00e8 legato al nuovo club con un accordo quinquennale.\nNazionale.\nIl 4 ottobre 2012, \u00e8 stato convocato per la prima volta nella , in vista della sfida valida per le qualificazioni alla Coppa delle Nazioni Africane 2013 contro il . In quell'occasione, non \u00e8 sceso in campo. \u00c8 tornato ad essere convocato il 27 febbraio 2014, per l'amichevole contro il . In questo caso, \u00e8 stato schierato titolare e l'incontro si \u00e8 concluso con un pareggio per 2-2.\nIl 13 maggio \u00e8 stato inserito nella lista dei preconvocati in vista del . Il 31 dicembre successivo, il commissario tecnico Herv\u00e9 Renard lo ha incluso tra i convocati per la Coppa delle Nazioni Africane 2015.\nStatistiche.\nPresenze e reti nei club.\n\"Statistiche aggiornate al 16 agosto 2018.\""}
{"id": "4886912", "revid": "287204", "url": "https://it.wikipedia.org/wiki?curid=4886912", "title": "Mande Sayouba", "text": ""}
{"id": "4886913", "revid": "164044", "url": "https://it.wikipedia.org/wiki?curid=4886913", "title": "Sayouba Mand\u00e9", "text": ""}
{"id": "4886914", "revid": "164044", "url": "https://it.wikipedia.org/wiki?curid=4886914", "title": "Sayouba Mande", "text": ""}
{"id": "4886915", "revid": "599013", "url": "https://it.wikipedia.org/wiki?curid=4886915", "title": "Damian Gorawski", "text": "Caratteristiche tecniche.\nEra un esterno destro, che poteva giocare anche come ala sulla medesima fascia.\nCarriera.\nClub.\nCresciuto nel Ruch Chorz\u00f3w, nel 2003 \u00e8 acquistato dal Wisla Cracovia per \u20ac 200.000. Nel 2005 \u00e8 ceduto a titolo definitivo al Mosca FC in cambio di \u20ac 2 milioni. Termina la carriera nel 2011, potendo vantare la vittoria di due campionato polacchi.\nNazionale.\nEsordisce il 12 novembre 2003 contro l'Italia (3-1)."}
{"id": "4886917", "revid": "110157", "url": "https://it.wikipedia.org/wiki?curid=4886917", "title": "CAF Champions League 2014", "text": "La CAF Champions League 2014 \u00e8 stata la 50\u00aa edizione della massima competizione per squadre di club in Africa, la 18\u00aa con il formato attuale. L'ES S\u00e9tif ha vinto il trofeo per la seconda volta nella sua storia.\nDistribuzione delle squadre.\nTutte le 56 associazioni che fanno parte della CAF possono iscrivere le proprie squadre alla Champions League 2014, con le migliori 12 che possono iscriverne 2. Per questa competizione, la CAF usa la graduatoria quinquennale del periodo 2008-2012.\nSistema della graduatoria.\nLa CAF calcola i punti per ogni associazione in base ai risultati dei propri club nella Champions League e nella Coppa della Confederazione CAF, non prendendo in considerazione l'anno corrente. I criteri per i punti sono i seguenti:\nI punti sono moltiplicati per un dato coefficiente a seconda dell'anno, come segue:\nSquadre qualificate.\nLe squadre in grassetto accedono direttamente al primo turno."}
{"id": "4886918", "revid": "83531", "url": "https://it.wikipedia.org/wiki?curid=4886918", "title": "Varese Calcio 1984-1985", "text": "Questa pagina raccoglie le informazioni riguardanti il Varese Calcio nelle competizioni ufficiali della stagione 1984-1985.\nMaglie e sponsor.\nLo sponsor tecnico per la stagione 1984-1985 \u00e8 Adidas, lo sponsor ufficiale Gemini."}
{"id": "4886919", "revid": "1305772", "url": "https://it.wikipedia.org/wiki?curid=4886919", "title": "Isao", "text": ""}
{"id": "4886927", "revid": "88812", "url": "https://it.wikipedia.org/wiki?curid=4886927", "title": "Museo d'arte moderna e contemporanea Aurelio De Felice", "text": ""}
{"id": "4886928", "revid": "1543377", "url": "https://it.wikipedia.org/wiki?curid=4886928", "title": "Canottaggio ai Giochi della X Olimpiade - Due senza maschile", "text": "La competizione del due senza maschile dei Giochi della X Olimpiade si \u00e8 svolta dal 9 al 13 agosto 1932 al \"Long Beach Marine Stadium\", Long Beach.\nRisultati.\nBatterie.\nSu disputarono il 9 agosto. Il vincitore di ciascuna batteria in finale, i restanti al recupero.\nRecupero.\nSi disput\u00f2 l'11 agosto. I primi due in finale.\nFinale.\nSi disput\u00f2 il 13 agosto."}
{"id": "4886936", "revid": "1652635", "url": "https://it.wikipedia.org/wiki?curid=4886936", "title": "Stefano Mengozzi", "text": "Carriera.\nClub.\nLa carriera di Stefano Mengozzi inizia nelle giovanili della storica societ\u00e0 , con la quale disputa due campionati di serie C ed uno di Serie B1, prima di essere ceduto alla , con cui gioca per due stagioni in Serie A2.\nNella stagione 2006-07 passa alla , con cui conquista la vittoria del campionato di Serie A2, con conseguente promozione in Serie A1, e la Coppa Italia di categoria.\nDopo una stagione nel massimo campionato sloveno col , il centrale ravennate torna nella squadra della propria citt\u00e0, il , con cui, partendo dalla Serie B1, conquista la Serie A1 vincendo il campionato di Serie A2 2010-11. Nell'annata 2013-14 resta nella stessa citt\u00e0 vestendo la maglia del neonato , dove resta per tre annate.\nNella stagione 2016-17 passa al , dove resta per due annate, per poi accasarsi alla nell'annata 2018-19. Per il campionato 2020-21 \u00e8 nuovamente al club di Ravenna, mentre in quello successivo difende i colori della , sempre in Superlega.\nNazionale.\nEntra a far parte delle diverse rappresentative nazionali giovanili, vincendo la medaglia di bronzo al campionato europeo Under-19 del 2003 e nel 2004 ottiene le prime convocazioni in nazionale maggiore, con cui conquista il bronzo alle Universiadi del 2005."}
{"id": "4886945", "revid": "831312", "url": "https://it.wikipedia.org/wiki?curid=4886945", "title": "Nikias Arndt", "text": ""}
{"id": "4886947", "revid": "767487", "url": "https://it.wikipedia.org/wiki?curid=4886947", "title": "Sini Sabotage", "text": "Biografia.\nSini Sabotage incominci\u00f2 la sua carriera da rapper apparendo in un brano di Cheek e degli JVG e facendo la DJ in varie serate. Nel 2013, Sini firm\u00f2 un contratto con la PME Records, fondata dagli JVG, e pubblic\u00f2 il suo singolo \"Levikset repee\" in aprile. Il brano raggiunse la prima posizione nella Suomen virallinen lista.\nSini Sabotage fu scelta come una dei giudici nella sesta edizione del programma televisivo finlandese \"Idols\". Il suo album di debutto \"22 m\u00b2\" \u00e8 stato pubblicato il 5 dicembre 2013.\nIl 12 dicembre 2014 viene pubblicato il singolo di Sini Sabotage, \"Kovempaa kyyti\u00e4\", che anticipa l'uscita del secondo album prevista per l'estate del 2015."}
{"id": "4886948", "revid": "945120", "url": "https://it.wikipedia.org/wiki?curid=4886948", "title": "Micro venture capital", "text": ""}
{"id": "4886949", "revid": "945120", "url": "https://it.wikipedia.org/wiki?curid=4886949", "title": "Micro Venture capital", "text": ""}
{"id": "4886953", "revid": "945120", "url": "https://it.wikipedia.org/wiki?curid=4886953", "title": "Micro venture Capital", "text": ""}
{"id": "4886954", "revid": "599013", "url": "https://it.wikipedia.org/wiki?curid=4886954", "title": "Alejandro Hern\u00e1ndez", "text": "Carriera.\nIn carriera ha raggiunto in doppio la 115\u00aa posizione della classifica ATP, mentre in singolare ha raggiunto il 125\u00ba posto.\nIn Coppa Davis ha disputato un totale di 47 partite, collezionando 29 vittorie e 18 sconfitte. Per la sua dedizione nel rappresentare il proprio Paese nella competizione \u00e8 stato insignito del Commitment Award."}
{"id": "4886957", "revid": "1543377", "url": "https://it.wikipedia.org/wiki?curid=4886957", "title": "Canottaggio ai Giochi della X Olimpiade - Due con maschile", "text": "La competizione del due con maschile dei Giochi della X Olimpiade si \u00e8 svolta il 13 agosto 1932 al \"Long Beach Marine Stadium\", Long Beach."}
{"id": "4886958", "revid": "831312", "url": "https://it.wikipedia.org/wiki?curid=4886958", "title": "Ramon Sinkeldam", "text": ""}
{"id": "4886962", "revid": "1573940", "url": "https://it.wikipedia.org/wiki?curid=4886962", "title": "Coppa della Confederazione CAF 2014", "text": "La Coppa della Confederazione CAF 2014 \u00e8 stata l'undicesima edizione della competizione. La stagione \u00e8 iniziata il 7 febbraio ed \u00e8 finita il 6 dicembre 2014.L'Al-Ahly ha trionfato per la prima volta.\nTurno preliminare.\nLe gare di andata si sono giocate tra il 7 e il 9 febbraio 2014, quelle di ritorno tra il 14 e il 16 febbraio.\nPrimo turno.\nLe partite di andata si sono giocate tra il 28 febbraio e il 2 marzo 2014, quelle di ritorno tra il 7 e il 9 marzo.\nSecondo turno.\nLe partite di andata si sono giocate il 22 e il 23 marzo 2014, quelle di ritorno il 29 e il 30 marzo.\nPlay-off.\nLe squadre eliminate dal secondo turno della CAF Champions League 2014 hanno giocato l'andata in casa. Le partite di andata si sono giocate il 19 e il 20 aprile 2014, quelle di ritorno il 26 e il 27 aprile.\nFase a gruppi.\nLe partite si giocano tra il 15 maggio e il 23 agosto 2014."}
{"id": "4886967", "revid": "62004", "url": "https://it.wikipedia.org/wiki?curid=4886967", "title": "Aleksej Catevi\u010d", "text": ""}
{"id": "4886969", "revid": "599013", "url": "https://it.wikipedia.org/wiki?curid=4886969", "title": "Joseph Kauliakamoa", "text": "Gioca nel ruolo di palleggiatore nel Powervolley Milano.\nCarriera.\nLa carriera di Joseph Kauliakamoa inizia nel 1997, quando inizia a giocare nei Las Vegas Warriors. Viene nominato miglior giocatore dello stato del Nevada per tre anni consecutivi, dal 2005 al 2007, prima di trasferirsi nella squadra della Brigham Young University. Viene convocato dalla nazionale Under-21 statunitense, con cui vince la medaglia di bronzo al campionato nordamericano Under-21 2008.\nNella stagione 2012-13 si trasferisce in Slovacchia, nel Volley Team Bratislava, con cui vince il campionato e la coppa nazionale.\nNella stagione 2013-14 passa al Gruppo Sportivo Porto Robur Costa di Ravenna, nella Serie A1 italiana, per poi trasferirsi l'annata successiva alla Powervolley Milano."}
{"id": "4886970", "revid": "287204", "url": "https://it.wikipedia.org/wiki?curid=4886970", "title": "FHL (disambigua)", "text": ""}
{"id": "4886976", "revid": "123185383", "url": "https://it.wikipedia.org/wiki?curid=4886976", "title": "Sergej \u010cerneckij", "text": ""}
{"id": "4886977", "revid": "1573940", "url": "https://it.wikipedia.org/wiki?curid=4886977", "title": "Friday Harbor Laboratories", "text": "I Friday Harbor Laboratories (abbreviato in FHL) sono un noto istituto di ricerca statunitense, specializzato in biologia marina. Si trova sull'isola di San Juan, nello Stato di Washington.\nL'istituto ha sede nella cittadina di Friday Harbor, dov'\u00e8 stato fondato nel 1904, ed appartiene all'universit\u00e0 di Washington."}
{"id": "4886978", "revid": "400694", "url": "https://it.wikipedia.org/wiki?curid=4886978", "title": "Boombox (Robin)", "text": "Boombox \u00e8 un album in studio del cantante finlandese Robin, pubblicato il 13 marzo 2014.\nDescrizione.\nL'album di remix, pubblicato dalla Warner Music Group, contiene i remix dei brani dell'album precedente, \"Boom Kah\", composti da Jaakko \"JS16\" Salovaara, Darude, DJ Slow, Sakke Aalto, Beats &amp; Styles e Lenno, le versioni acustiche di \"Boom Kah\" e \"Kun nuoruus p\u00e4\u00e4ttyy\" e un brano nuovo, intitolato \"Jetlag\".\nL'album \u00e8 entrato alla 12\u00aa settimana nella classifica degli album pi\u00f9 venduti, raggiungendo la prima posizione.\nIl 25 aprile 2014 \u00e8 uscito il primo singolo dalla raccolta, \"Tilttaamaan\".\n\"Boombox\" \u00e8 disponibile nel formato CD oppure CD e DVD Blueray, contenente il concerto \"PopShow - Live in Hartwall Areena\" del 2012 e vari contenuti extra"}
{"id": "4886985", "revid": "122246", "url": "https://it.wikipedia.org/wiki?curid=4886985", "title": "Fabio Ricci (pallavolista)", "text": "Carriera.\nLa carriera di Fabio Ricci inizia nelle giovanili del Gruppo Sportivo Robur Angelo Costa di Ravenna. Dopo una stagione in Serie B1 alla Pallavolo Conselice, nella stagione 2011-12 fa ritorno nella societ\u00e0 ravennate. Viene convocato nella nazionale Under-20 italiana, con cui conquista la medaglia d'oro al campionato europeo Under-20 2012.\nDopo un'altra stagione in prestito in Serie B1, questa volta con il gruppo Under-19 dell'Associazione Sportiva Volley Lube di Macerata, passa al Gruppo Sportivo Porto Robur Costa per la stagione 2013-14; con la nazionale Under-23 vince la medaglia di bronzo al campionato mondiale 2015, mentre con quella maggiore, dove debutta nel 2015, si aggiudica la medaglia d'argento alla Grand Champions Cup 2017.\nNella stagione 2017-18 viene ingaggiato dalla Sir Safety Umbria Volley di Perugia, sempre in Serie A1, con cui vince tre Supercoppe italiane, due Coppe Italia e lo scudetto 2017-18; con la nazionale vince la medaglia d'oro, nel 2019, alla XXX Universiade e, nel 2021, al campionato europeo."}
{"id": "4886986", "revid": "1543377", "url": "https://it.wikipedia.org/wiki?curid=4886986", "title": "Canottaggio ai Giochi della X Olimpiade - Quattro senza maschile", "text": "La competizione del quattro senza maschile dei Giochi della X Olimpiade si \u00e8 svolta dal 10 al 13 agosto 1932 al \"Long Beach Marine Stadium\", Long Beach.\nRisultati.\nBatterie.\nSu disputarono il 10 agosto. Il vincitore di ciascuna batteria in finale, i restanti al recupero.\nRecupero.\nSi disput\u00f2 l'11 agosto. I primi due in finale.\nFinale.\nSi disput\u00f2 il 13 agosto."}
{"id": "4886988", "revid": "599013", "url": "https://it.wikipedia.org/wiki?curid=4886988", "title": "P\u00ebtr Ignatenko", "text": "Scalatore, ha ottenuto la vittoria delle classifiche della montagna e degli sprint al Tour de Romandie 2012. A causa di una positivit\u00e0 all'ormone della crescita riscontrata l'8 aprile 2015, \u00e8 stato squalificato dall'Unione Ciclistica Internazionale per tre anni e nove mesi, con decorrenza al 7 marzo 2019."}
{"id": "4886989", "revid": "767487", "url": "https://it.wikipedia.org/wiki?curid=4886989", "title": "Nolan Richardson", "text": "\u00c8 membro del Naismith Memorial Basketball Hall of Fame dal 2014, in qualit\u00e0 di allenatore.\nCarriera.\nHa iniziato la carriera da allenatore alla Bowie High School di El Paso, proprio nella squadra in cui aveva giocato a livello di high school. \u00c8 rimasto in Texas dal 1968 al 1978, vincendo 190 partite e perdendone 80. Dal 1978 al 1980 ha guidato la squadra del Western Texas Junior College, collezionando 101 vittorie e 14 sconfitte nell'arco di tre campionati, vincendo il titolo nazionale NJCAA nel 1980.\nDal 1980 al 1985 ha allenato la University of Tulsa, vincendo il National Invitation Tournament 1981. Si \u00e8 poi trasferito alla University of Arkansas, che ha guidato per 17 stagioni fino al 2002. Con i Razorbacks ha vinto il titolo NCAA 1994, venendo premiato a livello personale con i premi Naismith College Coach of the Year e NABC Coach of the Year.\nHa proseguito la carriera allenando anche due squadre nazionali: e . Dal 2009 al 2011 ha allenato le Tulsa Shock in WNBA."}
{"id": "4886995", "revid": "110157", "url": "https://it.wikipedia.org/wiki?curid=4886995", "title": "Kubok SSSR 1974", "text": "La Kubok SSSR 1974 fu la 33\u00aa edizione del trofeo. Vide la vittoria finale della Dinamo Kiev, giunta al suo quarto titolo.\nFormula.\nCome nella stagione precedente la coppa fu organizzata su sei turni, tutti con partite di andata e ritorno, tranne la finale che, come da tradizione, fu giocata allo Stadio Centrale Lenin.\nAl torneo parteciparono le 20 formazioni di Pervaja Liga 1974 e le 16 formazioni di Vys\u0161aja Liga 1974: le prime entrarono in gioco quasi tutte nel primo turno, tranne sei che furono ammesse direttamente al secondo turno; le seconde partirono direttamente dal secondo turno con l'eccezione della Dinamo Kiev ammessa direttamente ai quarti di finale.\nNelle gare di ritorno, al termine dei tempi regolamentari in caso di parit\u00e0 venivano disputati i supplementari; in caso di ulteriore parit\u00e0 si procedeva a battere i tiri di rigore; valeva in ogni caso la regola dei gol fuori casa\nPrimo turno.\nLe gare di andata furono disputate il 6 marzo 1974, quelle di ritorno il 10 marzo 1974.\nSecondo turno.\nLe gare di andata furono disputate il 14 marzo 1974, quelle di ritorno tra il 17 e il 19 marzo 1974.\nOttavi di finale.\nLe gare di andata furono disputate il 6 aprile 1974, quelle di ritorno il 27 maggio 1974.\nQuarti di finale.\nLe gare di andata furono disputate il 15 giugno 1974, quelle di ritorno il 21 giugno 1974.\nSemifinali.\nLe gare di andata furono disputate il 28 giugno 1974, quelle di ritorno il 5 luglio 1974."}
{"id": "4886996", "revid": "62004", "url": "https://it.wikipedia.org/wiki?curid=4886996", "title": "Aleksandr Porsev", "text": ""}
{"id": "4886997", "revid": "23", "url": "https://it.wikipedia.org/wiki?curid=4886997", "title": "Kornerupine", "text": ""}
{"id": "4886998", "revid": "16758", "url": "https://it.wikipedia.org/wiki?curid=4886998", "title": "Fhl", "text": ""}
{"id": "4887002", "revid": "188116", "url": "https://it.wikipedia.org/wiki?curid=4887002", "title": "Scuola palombari", "text": ""}
{"id": "4887003", "revid": "62004", "url": "https://it.wikipedia.org/wiki?curid=4887003", "title": "Egor Silin", "text": ""}
{"id": "4887005", "revid": "188116", "url": "https://it.wikipedia.org/wiki?curid=4887005", "title": "Comando subacquei ed incursori", "text": ""}
{"id": "4887007", "revid": "729019", "url": "https://it.wikipedia.org/wiki?curid=4887007", "title": "Carena 2 - Il ritorno!", "text": "Carena 2 - Il ritorno \u00e8 il secondo album del cantautore torinese Marco Carena, registrato nel 1991.\nIl disco.\nIl disco menziona un argomento ostico per tutti noi, come lo si pu\u00f2 gi\u00e0 capire dallo slogan appena citato e dal brano principale \"Questione di sfiga\", che con altri brani quali \"Amarsi\", \"Carnivalada\", \"Io vorrei\" e \"Buon Natale\" parlano di come le cose nella vita o in amore, persino nel carnevale brasiliano e nella notte di Natale, non vanno per il verso giusto. Gli altri brani: \"La ballata di Gennaro\" racconta della segreta vita di un lupo mannaro, \"Arbre magique\" cantato con un francese maccheronico che spiega di come fare per eliminare odori sgradevoli in auto, il \"blues del pelo superfluo\" dove Carena immagina di essere un povero pelo eliminato da un corpo femminile e \"... gli inglesi\" un punk che non vuole ascoltare musica non decifrabile.\nI testi e le musiche sono di Marco Carena, che consolida lo stile ironico e demenziale creato con l'album precedente.\nLa Copertina.\nMarco Carena in primo piano, serio, con gli occhi spalancati, con sopra il titolo e un triangolo bianco dietro, lo sfondo \u00e8 di un rosso spento con quattro lampi chiari ad ognuno dei quattro angoli.\nTracce.\nLato A\nLato B"}
{"id": "4887012", "revid": "287204", "url": "https://it.wikipedia.org/wiki?curid=4887012", "title": "Microcoelia", "text": "Microcoelia \u00e8 un genere di piante della famiglia delle Orchidacee.\nDistribuzione e habitat.\nIl genere \u00e8 diffuso nell'Africa tropicale e australe, in Madagascar, nelle isole Comore e Mascarene.\nTassonomia.\nIl genere \"Microcoelia\" appartiene alla sottofamiglia Epidendroideae (trib\u00f9 Vandeae, sottotrib\u00f9 Angraecinae).\nComprende le seguenti specie:"}
{"id": "4887014", "revid": "287204", "url": "https://it.wikipedia.org/wiki?curid=4887014", "title": "Campionati del mondo di ciclismo su pista 2014", "text": "I campionati del mondo di ciclismo su pista 2014 si sono svolti a Cali, in Colombia, dal 26 febbraio al 2 marzo 2014, all'interno del Vel\u00f3dromo Alcides Nieto Pati\u00f1o.\nSono state 19 le gare in programma, 10 maschili e 9 femminili.\nEventi.\nOrari locali, UTC-5."}
{"id": "4887018", "revid": "287204", "url": "https://it.wikipedia.org/wiki?curid=4887018", "title": "Collari d'oro al merito sportivo 2013", "text": "La cerimonia di premiazione dei collari d'oro al merito sportivo del 2013 si \u00e8 svolta il 19 dicembre 2013 nel salone d'onore del Comitato olimpico nazionale italiano alla presenza tra gli altri del ministro con delega allo sport Graziano Delrio, del presidente del Comitato Olimpico Nazionale Italiano Giovanni Malag\u00f2.\nSono state premiate sessantotto persone tra atleti, dirigenti e tecnici e quindici societ\u00e0 sportive relativamente ai risultati ottenuti nel 2012 e nel 2013.\nCollari d'oro al merito sportivo.\nSono stati premiati con il collare d'oro al merito sportivo 18 atleti e 1 dirigente:\nPalma d'oro al merito tecnico.\nSono state consegnate nove palme d'oro al merito tecnico:"}
{"id": "4887028", "revid": "62004", "url": "https://it.wikipedia.org/wiki?curid=4887028", "title": "Davide Villella", "text": "Carriera.\nGli esordi.\nNato a Magenta, cresce a Sant'Omobono Terme in Valle Imagna, dove inizia a gareggiare in bicicletta con il Gruppo Ciclistico Almenno San Bartolomeo.\nNella categoria Dilettanti Under-23 gareggia nel 2010 con l'Unione Ciclistica Bergamasca 1902, per poi passare al Team Colpack nel 2011. Il 2012 \u00e8 una stagione ad alto livello per il giovane bergamasco, vincitore di undici corse, tra cui il Trofeo Citt\u00e0 di Brescia, due tappe al Giro della Regione Friuli Venezia Giulia e due al Giro Ciclistico Pesche Nettarine di Romagna: Villella ottiene cos\u00ec di firmare un contratto biennale con la Liquigas-Cannondale valido a partire dal 2014. Preferisce comunque rimanere tra gli Under-23 anche nel 2013, rendendosi protagonista di un'altra buona annata, con le vittorie nella classifica generale del Giro della Valle d'Aosta e nel Piccolo Giro di Lombardia.\nNell'estate 2013 partecipa come stagista con la maglia della Cannondale (ex Liquigas) allo USA Pro Cycling Challenge, corsa professionistica americana, dove si mette in mostra andando in fuga in una tappa. Dopo la gara mondiale Under-23 in Toscana, nella quale \u00e8 autore una buona prova, pur non andando oltre il sesto posto, gareggia nuovamente con i professionisti al Giro dell'Emilia e alla Coppa Sabatini, salendo in entrambi i casi sul terzo gradino del podio e facendosi notare come uno dei giovani corridori italiani pi\u00f9 promettenti.\nIl professionismo.\nNel 2014 debutta da professionista con la squadra italiana Cannondale, con cui gi\u00e0 nel 2012 aveva firmato un contratto di due anni. In primavera coglie il sesto posto al Trofeo Laigueglia, mette quindi in mostra le sue doti di scalatore conquistando la classifica dei gran premi della montagna al Giro dei Paesi Baschi, corsa a tappe spagnola. Dopo avere disputato la Classiche delle Ardenne, portandole a termine tutte e tre, partecipa al Giro d'Italia ma \u00e8 costretto a ritirarsi nel corso della sesta tappa a causa di una caduta, nella quale si procura la sublussazione della testa dell'omero della spalla sinistra.\nRientrato alle corse, in agosto ottiene un secondo posto di tappa e il quarto finale all'Arctic Race of Norway. Successivamente si classifica sedicesimo (all'esordio) al Giro di Lombardia e sesto alla Coppa Sabatini. Per il 2015 viene quindi messo sotto contratto dal nuovo Team Cannondale-Garmin, nato dalla fusione tra Cannondale e Garmin-Sharp: in stagione partecipa al Giro d'Italia e alla Vuelta a Espa\u00f1a, e si classifica decimo alla Milano-Torino.\nNel 2016, dopo una buona Vuelta a Espa\u00f1a a supporto di Andrew Talansky, viene convocato da Davide Cassani per la prima edizione dei campionati europei Elite in sostituzione dell'infortunato Gianluca Brambilla. Nella gara in linea scatta a 1200 metri dal traguardo, nel tratto in salita, superando il compagno Moreno Moser che precedentemente era andato in fuga; viene per\u00f2 superato dal gruppo dei migliori a 300 metri dal traguardo e conclude la gara in trentunesima posizione. Partecipa poi al Giro di Lombardia, aiutando il capitano Rigoberto Ur\u00e1n, e nonostante numerosi chilometri al servizio del colombiano (poi terzo) chiude al quinto posto. Il 23 ottobre 2016 vince per distacco la Japan Cup, sua prima affermazione nel professionismo, scattando all'ultimo giro.\nNel 2017 conquista la maglia a pois della classifica scalatori alla Vuelta a Espa\u00f1a."}
{"id": "4887030", "revid": "547034", "url": "https://it.wikipedia.org/wiki?curid=4887030", "title": "Pochette (accessorio)", "text": "La pochette o fazzoletto da taschino \u00e8 un pezzo di tessuto orlato, sostanzialmente un fazzoletto in miniatura, utilizzato come accessorio decorativo per il look maschile.\nStoria.\nGi\u00e0 nella Francia del '700 la pochette veniva utilizzata come ornamento.\nIl Re una volta terminata la toilette quotidiana veniva avvicinato da un cortigiano con un vassoio pieno di fazzoletti di pregiata fattura ornati con preziosi merletti e fiocchi ai quattro angoli. In base all'umore e all'abito, il Re sceglieva un fazzoletto e lo infilava nella tasca della giacca lasciandolo ricadere a cascata.\nNei secoli seguenti la pochette \u00e8 rimasta presente nella moda dell'alta societ\u00e0, ed alcuni esemplari erano talmente preziosi da risultare un valido bottino per i ladri.\nNell'era moderna \u00e8 andata via via scomparendo anche se dal 2014 si \u00e8 riscontrato un ritorno all'uso della pochette maschile.\nCaratteristiche.\nLa pochette \u00e8 solitamente di piccolo formato, realizzata principalmente in raso di seta, lino o cotone, e pu\u00f2 essere sia in colori classici, sia con fantasie colorate per abiti meno formali. Pu\u00f2 essere posizionato sia casualmente scomposto, sia ripiegato (esistono varie tecniche) o a cascata."}
{"id": "4887032", "revid": "21880", "url": "https://it.wikipedia.org/wiki?curid=4887032", "title": "Vandopsis", "text": "Vandopsis \u00e8 un genere di piante della famiglia delle Orchidacee\ncui appartengono 4 specie originarie di un areale che va dal nord-est dell'India al sud-est asiatico.\nDescrizione.\nLe specie appartenenti a questo genere possono essere terricole, epifite o anche litofite, sono monopodiali e hanno foglie spesse e carnose, infiorescenze ascellari con molti fiori di grandi dimensioni con grandi petali e sepali e labello pi\u00f9 piccolo dei petali..\nDistribuzione e habitat.\nil genere \u00e8 diffuso in India (Assam), Bhutan, Nepal, Tibet, Bangladesh, Cina meridionale, Myanmar, Malesia, Laos, Thailandia, Vietnam, Molucche, Piccole Isole della Sonda, Sulawesi, Nuova Guinea e Filippine.\nTassonomia.\nIl genere comprende le seguenti specie:\nColtivazione.\nQueste piante amano la piena luce e molta umidit\u00e0 durante tutto l'anno."}
{"id": "4887049", "revid": "767487", "url": "https://it.wikipedia.org/wiki?curid=4887049", "title": "Bradley Pritchard", "text": "Carriera.\nDopo aver giocato per alcuni anni nelle serie minori inglesi nel maggio del 2011 ha esordito in Championship (la seconda serie inglese) con la maglia del Charlton."}
{"id": "4887051", "revid": "1305772", "url": "https://it.wikipedia.org/wiki?curid=4887051", "title": "All Night (Icona Pop)", "text": "All Night \u00e8 un singolo del gruppo svedese Icona Pop, tratto dal loro secondo album \"This Is... Icona Pop\" e pubblicato nel luglio 2013.\nTracce.\nTesti e musiche di Aino Jawo, Brian Lee, Caroline Hjelt, Elof Loelv, Jonathan Sloan, Luke Steele e Nick Littlemore."}
{"id": "4887052", "revid": "124503125", "url": "https://it.wikipedia.org/wiki?curid=4887052", "title": "Le mani dentro la citt\u00e0", "text": "Le mani dentro la citt\u00e0 \u00e8 una serie televisiva italiana del 2014 prodotta da Taodue e trasmessa da Canale 5 dal 14 marzo al 18 aprile 2014.\nTrama.\nLe indagini del commissario Viola Mantovani (interpretata da Simona Cavallari) cominciano quando una ragazza viene trovata morta a Trebbiate (una cittadina immaginaria dell'hinterland di Milano) per overdose. L'arrivo dell'ispettore Benevento (Giuseppe Zeno) cambia la pista che la squadra di Viola stava seguendo: secondo lui c'\u00e8 sotto la mano assassina della famiglia Marruso, gli affiliati alla 'Ndrangheta pi\u00f9 potenti della Lombardia. Carmine Marruso (Andrea Tidona) vuole anche far chiudere la fabbrica pi\u00f9 produttiva di Trebbiate, nella quale lavora Mario Mantovani, padre della protagonista.\nProduzione.\nLa casa di produzione della serie \u00e8 la Taodue di Pietro Valsecchi, che ha prodotto molte altre fiction di successo dello stesso genere poliziesco. Un esempio ne \u00e8 \"Squadra antimafia - Palermo oggi\", che condivide con \"Le mani dentro la citt\u00e0\" l'attrice protagonista Simona Cavallari, qui nei panni del commissario Mantovani. A tal proposito la Cavallari ha dichiarato \u00ab\"Per distinguere Viola Mantovani da Claudia Mares di \u201cSquadra Antimafia\u201d ho tagliato i corti. Questa \u00e8 una storia tutta diversa, che racconta un altro tipo di criminale: quello che manda i figli a studiare economia e finanza a Londra\"\u00bb. Il gruppo degli sceneggiatori, invece, \u00e8 lo stesso de Il clan dei camorristi, che vedeva protagonista Giuseppe Zeno (anche lui gi\u00e0 visto nella terza stagione di \"Squadra antimafia - Palermo oggi\" nel ruolo del camorrista Vito Portanova). Inoltre \"Le mani dentro la citt\u00e0\" costituisce l'ultimo capitolo in ordine cronologico di quella che possiamo definire una vera e propria cronaca in fiction dell'Italia criminale, cominciata con Il capo dei capi nel 2007. Valsecchi ha definito la serie \u00ab\"Un affresco del Nord Italia, dove non si era voluto vedere come goccia a goccia, in modo pericolosamente sotterraneo, la 'ndrangheta stava penetrando all'interno delle istituzioni, delle fabbriche, delle banche, riciclando gli enormi ricavi dei traffici illeciti in attivit\u00e0 legali\"\u00bb. Il personaggio di Viola era stato scritto apposta per la Cavallari, ma la storia vuole differenziarsi dalla gi\u00e0 citata \"Squadra antimafia\" soprattutto perch\u00e9 lei, che sarebbe potuta essere la protagonista assoluta della serie tv, \u00e8 stata pensata per legare le indagini della sua squadra alla guerra combattuta dalla famiglia Marruso. La regia \u00e8 di Alessandro Angelini.\nNel 2014, Pietro Valsecchi e la Taodue avevano annunciato la produzione di una seconda stagione, composta da sei episodi. In seguito, a causa degli ascolti non soddisfacenti, Mediaset ha invece deciso di non produrne altri episodi.\nLocation.\nLa fiction \u00e8 ambientata a Milano, ed \u00e8 stata girata in Lombardia."}
{"id": "4887053", "revid": "1728", "url": "https://it.wikipedia.org/wiki?curid=4887053", "title": "Lex cornelia de provinciis ordinandis", "text": ""}
{"id": "4887054", "revid": "81195", "url": "https://it.wikipedia.org/wiki?curid=4887054", "title": "Ry\u016bz\u014d Yanagimachi", "text": "Durante la sua lunga carriera di ricercatore ha dato importanti contributi alla comprensione dei processi e dei meccanismi della fecondazione nei mammiferi. \u00c8 un pioniere delle tecnologie della riproduzione assistita come ad esempio la fecondazione in vitro e l'iniezione dello spermatozoo direttamente nella cellula uovo (comunemente nota come ICSI, intra cytoplasm sperm injection), tecniche ora comunemente utilizzate nelle cliniche di fecondazione assistita di tutto il mondo. Nel 1998 il suo laboratorio alla University of Hawaii at Manoa clon\u00f2 con successo i primi topi utilizzando la cosiddetta \u2018'tecnica Honolulu'\u2019. Il primo topo fu una femmina chiamata Cumulina, nome che deriva dalle cellule del cumulo ooforo che circondano la cellula uovo durante la sua crescita nell'ovario, utilizzate come donatrici del nucleo durante la procedura di clonazione.\nBiografia.\nI primi anni.\nYanagimachi, il cui nome in giapponese significa \"la citt\u00e0 dei salici piangenti\" (da \"Yanagi\", salice piangente, e \"Machi\", citt\u00e0), si \u00e8 prima laureato in ingegneria civile, poi nel 1952 in zoologia e nel 1960 in embriologia all'Universit\u00e0 di Hokkaido.\nPer il Bachelor in Scienze (1952-1960) studi\u00f2 i parassiti Rizocefali e dal 1960 la fecondazione nei Mammiferi.\nPer circa un anno insegn\u00f2 presso le scuole medie superiori perch\u00e9 non riusciva a trovare un impiego come ricercatore. Nel 1960 Dr. M. C. Chang, uno dei pi\u00f9 importanti embriologi del periodo che lavorava alla Worcester Foundation for Experimental Biology in Shrewsbury, Massachusetts, negli Stati Uniti, rispose positivamente alla richiesta di Yanagimachi di passare un periodo di post-dottorato presso il suo laboratorio. Nel laboratorio di Chang, Yanagimachi scopr\u00ec come fecondare in vitro le cellule uovo di criceto. Questo lavoro fu pioniere per la fecondazione in vitro di altre specie di mammiferi inclusa quella umana.\nNel 1964 ritorn\u00f2 all'Universit\u00e0 di Hokkaido con un lavoro temporaneo come lettore, con la possibilit\u00e0 di essere poi nominato assistente professore. Ma un altro collega ottenne quell'incarico.\nNel 1966 Yanagimachi si trasfer\u00ec all'Universit\u00e0 delle Hawaii come assistente professore e in seguito \u00e8 diventato professore di Anatomia, Biochimica, Fisiologia e Biologia della Riproduzione alla John A. Burns School of Medicine. Dopo 38 anni di lavoro all'Universit\u00e0 delle Hawaii, \u00e8 andato in pensione alla fine del 2004 diventando Professore Emerito, pur continuando a lavorare con i ricercatori pi\u00f9 giovani ora presenti in laboratorio.\n\u00c8 sposato ad Hiroko, una psicologa infantile che, non riuscendo a trovare lavoro nel suo campo negli Stati Uniti a causa di barriere linguistiche, divenne un'esperta microscopista elettronica e lavor\u00f2 a fianco del marito e coi ricercatori che frequentavano il laboratorio.\nClonazione.\nNel luglio del 1998 il laboratorio di Yanagimachi pubblic\u00f2 un lavoro sulla rivista Nature sulla clonazione di topi a partire da cellule adulte. Yanagimachi chiam\u00f2 la nuova tecnica di clonazione messa a punto a questo scopo \u2018Honolulu technique\u2019. Il primo topo nato fu chiamato Cumulina, dal nome delle cellule del cumulo ooforo i cui nuclei furono impiegati per clonarla. Al tempo della pubblicazione furono clonati pi\u00f9 di cinquanta topi di tre generazioni successive vennero prodotti usando questa tecnica.\nQuesta ricerca venne condotta da un team internazionale di scienziati soprannominati \u2018Team Yanagimachi\u2019 o \u2018Team Yana\u2019. Questo gruppo includeva i coautori Teruhiko \"Teru\" Wakayama (anch'egli nato in Giappone), Anthony \"Tony\" Perry (Regno Unito), Maurizio Zuccotti (Italia) e K. R. Johnson (Stati Uniti d'America).\nLa fama e i finanziamenti adeguati derivati dalla pubblicazione dell'articolo su Nature resero possibile il trasloco del laboratorio di Yanagimachi dal vecchio edificio, costruito per servire come magazzino universitario, ad un nuovo e moderno \u2018Institute for Biogenesis Research\u2019 sito nella torre biomedica della John A. Burns School of Medicine.\nIl laboratorio di Yanagimachi e e suoi collaboratori continuano a produrre avanzamenti nella tecnica di clonazione. Nel 1999 fu clonato il primo animale maschio clonato dal nucleo di cellule adulte. Nel 2004 il laboratorio partecip\u00f2 alla clonazione di un topo maschio sterile. Questo avanzamento potrebbe essere utilizzato per produrre animale sterili da impiegare nella ricerca sull'infertilit\u00e0 umana.\nI topi clonati con la \u2018Honolulu technique\u2019 sono stati esposti al Bishop Museum di Honolulu, Hawaii, e al Museum of Science and Industry di Chicago, Illinois.\nContributi principali prima e dopo il 1960.\nPrima degli studi sulla fecondazione nei Mammiferi, iniziati a partire dal 1960, Yanagimachi studi\u00f2 la fecondazione nei pesci (aringa) e l'organizzazione sessuale dei rizocefali (parasitic barnaclesf). Nei pesci, dimostr\u00f2 la calcio-dipendenza e il movimento chemotattico degli spermatozoi nel micropolo attraverso il quale lo spermatozoo entra all'interno della cellula uovo. Nei rizocefali, dimostr\u00f2 che gli adulti non sono ermafroditi, come generalmente sostenuto, ma bisessuali. Il cosiddetto \u2018testicolo\u2019 in un animale adulto \u00e8 un ricettacolo di cellule di maschi allo stadio larvale. Questa scoperta rivoluzion\u00f2 gli studi sui rizocefali e sui animali affini.\nDopo il 1960 Yanagimachi si interess\u00f2 prevalentemente del processo e dei meccanismi della fecondazione nei Mammiferi e dello sviluppo delle tecnologie della riproduzione assistita. Il suo seminale articolo dal titolo Mammalian Fertilization' pubblicato nel 1994 (In: Physiology of Reproduction, Knobil &amp; Neill eds, Raven Press), rimane un classico. Il suo gruppo di ricerca \u00e8 stato pioniere della tecnica ICSI (Intra Cytoplasm Sperm Injection) che permette di superare molte forme di infertilit\u00e0 maschile. Essi furono i primi a produrre topi normali impiegando cellule germinali maschili non ancora completamente mature, quali gli spermatidi e gli spermatociti, cos\u00ec come spermatozoi congelati (freeze-dried).\nRyuzo Yanagimachi \u00e8 andato in pensione nel 2005, ma continua a lavorare sul tema della fecondazione nei Mammiferi e ha ripreso i suoi interessi sulla fecondazione nei pesci e negli insetti."}
{"id": "4887060", "revid": "767487", "url": "https://it.wikipedia.org/wiki?curid=4887060", "title": "Max Grie\u00dfer", "text": "Come attore, fu attivo principalmente in campo televisivo e teatrale e complessivamente partecip\u00f2, tra cinema e - soprattutto - televisione, ad oltre 120 differenti produzioni, tra l'inizio degli anni sessanta e la fine degli anni novanta. Tra i suoi ruoli principali, figura quello di Bertl Moosgruber nella serie televisiva \"Polizeiinspektion 1\", ruolo interpretato dal 1977 al 1988.\nCome cantante, fu interprete di musica popolare e fece anche parte dello Jodlerduo Stadlmayr - Grie\u00dfer.\nBiografia.\nMorte.\nSofferente di crisi depressive, Max Grie\u00dfer si toglie la vita a 71 anni nella notte tra venerd\u00ec 11 agosto 2000 e sabato 12 agosto 2000, durante il ricevimento per la vigilia del matrimonio del nipote, impiccandosi con la cintura dei pantaloni nella cantina della casa di quest'ultimo, a Vockenhausen (comune di Eppstein, Assia). La notizia della morte dell'artista viene resa nota soltanto il marted\u00ec seguente.\n\u00c8 sepolto nel cimitero di S\u00f6ll, in Tirolo."}
{"id": "4887065", "revid": "287204", "url": "https://it.wikipedia.org/wiki?curid=4887065", "title": "Max Griesser", "text": ""}
{"id": "4887069", "revid": "6923", "url": "https://it.wikipedia.org/wiki?curid=4887069", "title": "Porto di Saline Joniche", "text": "Il porto di Saline Joniche, sito nell'omonima frazione del comune di Montebello Jonico in provincia di Reggio Calabria, fu costruito con lo scopo di servire l'area industriale della \"Liquichimica Biosintesi\", un gruppo di insediamenti industriali (tra cui la Chimica Biosintesi di Saline Joniche), realizzati negli anni '70 con i fondi del cosiddetto \"Pacchetto Colombo\" e praticamente mai entrati in funzione, che danno al territorio l'aspetto di un piccolo cimitero industriale. \nIl 12 dicembre 2003 una mareggiata provoc\u00f2 il crollo della parte centrale del molo di sopraflutto, per una lunghezza di 100 m. Attualmente \u00e8 insabbiato a causa del gioco delle correnti, che trasportano sabbia strappata alla costa ionica, ostruendone l'imboccatura."}
{"id": "4887071", "revid": "729019", "url": "https://it.wikipedia.org/wiki?curid=4887071", "title": "Battaglia di Saltanovka", "text": "La battaglia di Saltanovka, anche conosciuta come battaglia di Mogilev, fu uno scontro occorso durante l'invasione francese della Russia del 1812.\nBattaglia.\nIl II esercito russo, guidato da P\u00ebtr Ivanovi\u010d Bagration, cercava di riunirsi al principale esercito russo di Barclay de Tolly dopo che i francesi avevano conquistato Mahil\u00eb\u016d e bloccato l'attraversamento del fiume Dnepr. Bagration mand\u00f2 il generale Rayevski contro le cinque divisioni francesi di Louis Nicolas Davout, situate tra i due gruppi russi. I francesi contavano 28000 soldati, comprese le tre divisioni di fanteria dei generali Compans, Dessaix e Clapar\u00e8de e numerose unit\u00e0 di cavalleria dei generali Bordesoule e Valence. Solo una parte di questi uomini fu impiegata in battaglia. Nel frattempo i russi avevano dispiegato circa 20\u00a0000 uomini, impegnando per\u00f2 un solo corpo, il 7\u00b0 di Nikolaj Nikolaevi\u010d Raevskij.\nDavout respinse l'assalto russo su tutta la linea, nonostante la determinazione degli uomini di Rayevski. I francesi lanciarono allora un contrattacco inseguendo i russi per circa una lega. La battaglia imped\u00ec a Bagration di unirsi al grosso dell'esercito russo di Michael Andreas Barclay de Tolly a Vicebsk, obbligando Bagration a ritirarsi a Smolensk. I russi persero tra i 2500 ed i 5200 soldati, con la stima maggiore fornita dal maresciallo Davout e composta da 1200 morti e 4000 feriti. Le stime delle perdite francesi variarono tra i 1000 uomini (di cui 100 prigionieri del 108\u00ba reggimento di linea) ed i 4134 morti, feriti e dispersi."}
{"id": "4887074", "revid": "47767", "url": "https://it.wikipedia.org/wiki?curid=4887074", "title": "Mutien", "text": ""}
{"id": "4887075", "revid": "47767", "url": "https://it.wikipedia.org/wiki?curid=4887075", "title": "Mucianus", "text": ""}
{"id": "4887077", "revid": "57342", "url": "https://it.wikipedia.org/wiki?curid=4887077", "title": "Emma Lou Diemer", "text": "Emma Lou Diemer ha composto svariati lavori per orchestra, gruppi cameristici, strumenti a tastiera, voce, coro ed elettronica. In veste di concertista Diemer ha suonato le proprie opere per organo presso la Washington National Cathedral, la cattedrale di Nostra Signora degli Angeli a Los Angeles e l'Arcidiocesi di San Francisco.\nLe sue opere includono raccolte e brani singoli per organo, pianoforte, pianoforte a quattro mani e due pianoforti. Tra i suoi principali lavori cameristici si possono ricordare quartetti, trii con pianoforte, sonate e suite per flauto, violino, violoncello e pianoforte, e una raccolta di salmi per organo e altri strumenti. Diemer ha scritto svariati inni, alcuni dei quali compaiono in innari liturgici. Ha composto altres\u00ec numerose canzoni basate su testi di autori classici o contemporanei come Walt Whitman, Amy Lowell, Sara Teasdale, Alice Meynell, Thomas Campion, Shakespeare, John Donne, sua sorella Dorothy Diemer Hendry, Emily Dickinson, Robert Lowell.\nEmma Lou Diemer ha compiuto la sua formazione musicale presso la Scuola di Musica di Yale, conseguendo i primi due diplomi nel 1949 e nel 1950. Successivamente, dal 1952 al 1953, si \u00e8 recata in Belgio per studiare composizione e ha quindi fatto ritorno negli Stati Uniti dove nel 1960 ha ottenuto un dottorato di ricerca presso la Scuola di Musica di Eastman.\nDal 1965 al 1970 \u00e8 stata professore di teoria e composizione presso l'Universit\u00e0 del Maryland e dal 1971 presso l'Universit\u00e0 della California, dove ha contribuito ad istituire il corso di musica elettronica. Dal 1991 ad oggi \u00e8 professore emerito.\nPrincipali composizioni.\nDal 1990 al 1992 Diemer \u00e8 stata compositrice residente presso l'Orchestra sinfonica di Santa Barbara, che ha eseguito in prima mondiale quattro suoi lavori:\nFamigliari.\nIl padre di Emma Lou Diemer era George Willis Diemer (1885-1956), didatta statunitense, preside di universit\u00e0 e membro del gruppo di intellettuali incaricati di riorganizzare il sistema educativo giapponese dopo la Seconda guerra mondiale; la madre era Myrtle Diemer nata Casebolt (1889-1961), casalinga e attivista parrocchiale. Diemer ha avuto per sorella la poetessa Dorothy Diemer Hendry (1918-2006), e per fratelli George Willis Diemer II (1920-1944), pilota militare, e John Irving Diemer (1920-1964), preside di scuola a Overland Park."}
{"id": "4887092", "revid": "37401", "url": "https://it.wikipedia.org/wiki?curid=4887092", "title": "Lingua d'origine", "text": ""}
{"id": "4887093", "revid": "37401", "url": "https://it.wikipedia.org/wiki?curid=4887093", "title": "Lingua di origine", "text": ""}
{"id": "4887094", "revid": "988315", "url": "https://it.wikipedia.org/wiki?curid=4887094", "title": "Daniela Altomonte", "text": "Biografia.\nParla quattro lingue straniere: inglese, francese, tedesco e spagnolo.\nLa sua passione per il cinema nasce sin da piccola; lavora dapprima come attrice negli spot televisivi di \"Carosello\", passando poi per il cinema e la televisione, fino al doppiaggio.\nIn seguito si dedica al teatro comico, al mimo e al teatro di strada. Frequenta l'M.T.M. (Mimo Teatro Movimento) scuola di teatro, mimo, clown e Commedia dell'arte. Ha fatto parte della Compagnia teatrale La Maddalena di Roma.\nTra gli spettacoli a cui ha partecipato: \"Blue Blu\" scritto diretto e interpretato da Daniela Altomonte e altri; \"Dramma d'amore al Circo Bagno Bal\u00f2\" scritto e diretto da Dacia Maraini.\nContemporaneamente, insieme a Roberto Koch, Fabio Ponzio e Mauro Torri d\u00e0 vita allo Studio fotografico Contrasto, dedicandosi prevalentemente a ritratti e foto di teatro.\nDal 1982 \u00e8 dialoghista adattatrice cinetelevisiva.\nNel 1998 ha scritto la sceneggiatura del secondo episodio (\"La scelta\") della serie \"La dottoressa Gi\u00f2\", e in seguito la sceneggiatura di alcuni episodi della soap opera \"Un posto al sole\" (Rai 3)."}
{"id": "4887097", "revid": "339392", "url": "https://it.wikipedia.org/wiki?curid=4887097", "title": "Concentrazione molare", "text": ""}
{"id": "4887099", "revid": "37401", "url": "https://it.wikipedia.org/wiki?curid=4887099", "title": "L1 (linguistica)", "text": ""}
{"id": "4887100", "revid": "37401", "url": "https://it.wikipedia.org/wiki?curid=4887100", "title": "L1 (glottodidattica)", "text": ""}
{"id": "4887101", "revid": "21880", "url": "https://it.wikipedia.org/wiki?curid=4887101", "title": "Aeridinae", "text": "Aeridinae \u00e8 una sottotrib\u00f9 di piante della famiglia delle Orchidacee; fa parte della trib\u00f9 Vandeae, sottofamiglia Epidendroideae.\nQuesta sottotrib\u00f9 annovera circa 1.500 specie originarie di zone tropicali di Asia, Oceania e Africa.\nFanno parte di questa sottotrib\u00f9 alcuni generi di notevole valore commerciale e amatoriale come \"Phalaenopsis\" e \"Vanda\".\nDescrizione.\nLe specie appartenenti a questa sottotrib\u00f9 hanno tutte crescita monopodiale e non presentano pseudobulbi.\nPossono essere terricole, ma pi\u00f9 spesso sono epifite o litofite e sono caratterizzate da un rostello indiviso, uno sperone relativamente piccolo (spesso assai pi\u00f9 piccolo dei petali) e quattro (talvolta due) pollinii.\nDistribuzione e habitat.\nL'areale della sottotrib\u00f9 si estende dall'India e Sri Lanka a tutta l'ecozona orientale, spingendosi a nord sino al Giappone, a est sino a Tahiti e a sud sino alla Nuova Zelanda. Due generi (\"Acampe\" e \"Taeniophyllum\") sono presenti in Africa sud-orientale e in Madagascar.\nTassonomia.\nAppartengono alla sottotrib\u00f9 in esame i seguenti generi:"}
{"id": "4887102", "revid": "110157", "url": "https://it.wikipedia.org/wiki?curid=4887102", "title": "Kubok SSSR 1973", "text": "La Kubok SSSR 1973 fu la 32\u00aa edizione del trofeo. Vide la vittoria finale dell'Ararat, giunta al suo primo titolo.\nFormula.\nCome nella stagione precedente la coppa fu organizzata su sei turni, tutti con partite di andata e ritorno, tranne la finale che, come da tradizione, fu giocata allo Stadio Centrale Lenin.\nAl torneo parteciparono le 20 formazioni di Pervaja Liga 1973 e le 16 formazioni di Vys\u0161aja Liga 1973: le prime entrarono in gioco in parte (8 squadre) nel primo turno, in parte (le restanti 12) nel secondo turno; le seconde partirono direttamente dal secondo turno.\nNelle gare di ritorno, al termine dei tempi regolamentari in caso di parit\u00e0 venivano disputati i supplementari; in caso di ulteriore parit\u00e0 si procedeva a battere i tiri di rigore; valeva in ogni caso la regola dei gol fuori casa.\nPrimo turno.\nLe gare di andata furono disputate il 4 marzo 1973, quelle di ritorno il 10 marzo 1973.\nSecondo turno.\nLe gare di andata furono disputate tra il 14 marzo e il 1\u00ba aprile 1973, quelle di ritorno tra il 1\u00b0 e il 15 aprile 1973.\nOttavi di finale.\nLe gare di andata furono disputate tra il 31 maggio e il 6 giugno 1973, quelle di ritorno tra il 22 e il 27 giugno 1973.\nQuarti di finale.\nLe gare di andata furono disputate il 15 giugno 1973, quelle di ritorno il 21 giugno 1973.\nSemifinali.\nLe gare di andata furono disputate tra il 1\u00b0 e il 16 agosto 1973, quelle di ritorno tra il 15 agosto e il 12 settembre 1973."}
{"id": "4887108", "revid": "1543377", "url": "https://it.wikipedia.org/wiki?curid=4887108", "title": "Contatto linguistico", "text": "Con l'espressione \"contatto linguistico\" si intende la compresenza in un luogo e in un tempo di due o pi\u00f9 lingue.\nIl luogo del contatto pu\u00f2 essere inteso in due sensi:\nSi dice \"lingua di contatto\" una lingua che sia sottoposta a contatto linguistico in uno dei due sensi sopra esposti. \u00c8, ad esempio, lingua di contatto l'italiano parlato dai figli e dai nipoti degli immigrati che, nati in Italia, accedono al sistema scolastico italiano o comunque si formano in Italia, e per i quali la lingua italiana non \u00e8 n\u00e9 una L1 (cio\u00e8 una lingua nativa) n\u00e9 una L2 (cio\u00e8 una lingua acquisita successivamente all'et\u00e0 del primo sviluppo).\nQuando, in una situazione di contatto linguistico la struttura di due lingue si approssima, avviene una convergenza."}
{"id": "4887110", "revid": "643662", "url": "https://it.wikipedia.org/wiki?curid=4887110", "title": "Coppa dell'URSS 1973", "text": ""}
{"id": "4887111", "revid": "37401", "url": "https://it.wikipedia.org/wiki?curid=4887111", "title": "Lingua di contatto", "text": ""}
{"id": "4887112", "revid": "643662", "url": "https://it.wikipedia.org/wiki?curid=4887112", "title": "Coppa dell'URSS 1974", "text": ""}
{"id": "4887113", "revid": "1226", "url": "https://it.wikipedia.org/wiki?curid=4887113", "title": "Operazione Ifrit", "text": ""}
{"id": "4887114", "revid": "1226", "url": "https://it.wikipedia.org/wiki?curid=4887114", "title": "Operazione Salamandra", "text": ""}
{"id": "4887115", "revid": "125333112", "url": "https://it.wikipedia.org/wiki?curid=4887115", "title": "La R\u00e9sistance", "text": "La R\u00e9sistance \u00e8 stata una stable di wrestling attiva nella World Wrestling Entertainment tra il 2003 e il 2005 e nella Ohio Valley Wrestling tra il 2006 e il 2007, composta da Ren\u00e9 Dupr\u00e9e, Rob Conway e Sylvain Grenier (inizialmente era composta dai soli Dupre\u00e9 e Grenier).\nIn totale hanno vinto quattro volte il WWE World Tag Team Championship (tre volte Grenier e Conway e una volta Grenier e Dupr\u00e9e).\nStoria.\nWorld Wrestling Entertainment (2003\u20132005).\nL'angle della R\u00e9sistance incominci\u00f2 nel febbraio 2003. Durante il pay-per-view No Way Out, svoltosi a Montr\u00e9al, nel main event la WWE us\u00f2 una replica dello Screwjob di Montr\u00e9al. Sylvain Grenier lavor\u00f2 come arbitro per due mesi prima del rematch tra Hulk Hogan e The Rock. Durante il predetto match, Grenier contribu\u00ec alla sconfitta di Hogan. Pi\u00f9 tardi venne annunciato che Grenier era un franco-canadese.\nLa stable annunci\u00f2 il debutto in varie vignette mandate in onda a \"Raw\" con Sylvain Grenier e Ren\u00e9 Dupr\u00e9e con la gimmick \"heel\" di due arroganti francesi molto patriottici. Grenier e Dupr\u00e9e debuttarono nella puntata di \"Raw\" del 28 aprile 2003 dove attaccarono Scott Steiner. La R\u00e9sistance inizi\u00f2 in seguito un feud con Test e Scott Steiner, che vide trionfare gli invasori francesi il 18 maggio a Judgment Day. Il 15 giugno, a Bad Blood, Dupr\u00e9e e Grenier conquistarono il World Tag Team Championship sconfiggendo Kane e Rob Van Dam; con questa vittoria Dupr\u00e9e divenne il pi\u00f9 giovane vincitore del titolo a 19 anni. Il 24 agosto, a SummerSlam, Dupr\u00e9e e Grenier difesero con successo i titoli contro i titoli contro i Dudley Boyz (Bubba Ray Dudley e D-Von Dudley) grazie all'intervento scorretto di Rob Conway, che in seguito si unir\u00e0 alla stable. Il 21 settembre, ad Unforgiven, Dupr\u00e9e e Grenier persero i titoli contro i Dudley Boyz in un 3-on-2 Handicap Tables match nel quale Rob Conway fece coppia con La R\u00e9sistance. A seguito di un infortunio di Grenier, dunque, Conway prese il suo posto e, insieme a Dupr\u00e9e, la R\u00e9sistance cerc\u00f2 di conquistare nuovamente il World Tag Team Championship il 14 dicembre ad Armageddon in un Tag Team Turmoil match ma vennero eliminati per primi da The Hurricane e Rosey. Il 14 marzo 2004, a WrestleMania XX, Dupr\u00e9e e Conway parteciparono ad un Fatal 4-Way match con in palio il World Tag Team Championship assieme ai campioni Booker T e Rob Van Dam, i Dudley Boyz e Garrison Cade e Mark Jindrak ma il match venne vinto dai campioni, che mantennero cos\u00ec i titoli di coppia. A seguito del passaggio di Dupr\u00e9e a \"SmackDown!\", Grenier torn\u00f2 dall'infortunio e si riun\u00ec con Conway; da quel momento, Conway e Grenier cambiarono gimmick in ambasciatori del Qu\u00e9bec anzich\u00e9 della Francia. I due riconquistarono il World Tag Team Championship nella puntata di \"Raw\" del 31 maggio sconfiggendo Chris Benoit e Edge. Il 12 settembre, ad Unforgiven, Conway e Grenier difesero con successo i titoli contro Rhyno e Tajiri. Il 19 ottobre, a Taboo Tuesday, Conway e Grenier persero i titoli a favore del solo Chris Benoit, poich\u00e9 Edge aveva abbandonato l'incontro effettuando un turn heel. Questo tuttavia dur\u00f2 solo 13 giorni poich\u00e9 Conway e Grenier riconquistarono i titoli nella puntata di \"Raw\" del 1\u00ba novembre. Tuttavia due settimane dopo, a \"Raw\", la R\u00e9sistance perse nuovamente i titoli a favore di Eugene e William Regal in un Three-way Elimination match che includeva anche Rhyno e Tajiri. Il 16 gennaio 2005, durante un house show, Conway e Grenier sconfissero Regal e Jonathan Coachman (che era in sostituzione dell'infortunato Eugene) conquistando il World Tag Team Championship per la terza volta. Circa due settimane dopo, per\u00f2, Conway e Grenier persero nuovamente i titoli durante una puntata di \"Raw\" svoltasi in Giappone a favore di William Regal e Tajiri.\nOhio Valley Wrestling (2006\u20132007).\nMentre erano nella Ohio Valley Wrestling, Conway e Sylvain Grenier riformarono La R\u00e9sistance il 15 novembre 2006, dove andarono all'assalto dell'OVW Southern Tag Team Championship di Cody Runnels e Shawn Spears senza successo.\nI due membri originali, Dupr\u00e9e e Grenier, tornarono nel roster principale il 20 febbraio 2007 come La R\u00e9sistance. Tuttavia, dopo aver lavorato per la OVW e per il brand \"ECW\", il 1\u00ba marzo 2007 Dupr\u00e9e venne sospeso per una violazione del Health and Wellness. Conway e Grenier continuarono a lottare in vari dark match della OVW fino a quando Conway non venne rilasciato dalla WWE l'11 maggio 2007. Stessa sorte tocc\u00f2 anche a Dupr\u00e9e prima (26 luglio) e a Grenier poi (13 agosto), segnando definitivamente la fine de La R\u00e9sistance."}
{"id": "4887130", "revid": "241195", "url": "https://it.wikipedia.org/wiki?curid=4887130", "title": "Porto di Saline Ioniche", "text": ""}
{"id": "4887140", "revid": "1429175", "url": "https://it.wikipedia.org/wiki?curid=4887140", "title": "Camorra (disambigua)", "text": ""}
{"id": "4887145", "revid": "47767", "url": "https://it.wikipedia.org/wiki?curid=4887145", "title": "Tarcisa", "text": ""}
{"id": "4887146", "revid": "47767", "url": "https://it.wikipedia.org/wiki?curid=4887146", "title": "Tarcisia", "text": ""}
{"id": "4887147", "revid": "47767", "url": "https://it.wikipedia.org/wiki?curid=4887147", "title": "Tarsicia", "text": ""}
{"id": "4887152", "revid": "1226", "url": "https://it.wikipedia.org/wiki?curid=4887152", "title": "Operation Changeling", "text": ""}
{"id": "4887154", "revid": "729019", "url": "https://it.wikipedia.org/wiki?curid=4887154", "title": "Battaglia di Roli\u00e7a", "text": "La battaglia di Roli\u00e7a (17 agosto 1808) venne combattuta fra un esercito anglo-portoghese, guidato da Sir Arthur Wellesley, e un esercito francese, numericamente inferiore, comandato da Henri-Fran\u00e7ois Delaborde, nei pressi del villaggio di Roli\u00e7a in Portogallo. I francesi, sconfitti, si ritirarono in ordine. Fu la prima battaglia combattuta dall'esercito britannico nel corso della guerra d'indipendenza spagnola.\nContesto storico.\nNei mesi che seguirono l'invasione del Portogallo, Napoleone si dedic\u00f2 alla conquista della Spagna. Incontr\u00f2 molta resistenza, ma era disorganizzata anche quando si rivel\u00f2 efficace. Alla fine di luglio gli spagnoli si erano scontrati con i francesi una dozzina di volte, vincendo, o comunque non perdendo, in sette occasioni. La vittoria pi\u00f9 spettacolare fu quella nella Spagna meridionale del 23 luglio 1808, quando il generale Francisco Javier Casta\u00f1os circond\u00f2 ed obblig\u00f2 i 18000 francesi di Pierre Dupont de l'\u00c9tang ad arrendersi nella battaglia di Bail\u00e9n. Il 30 luglio 1808 il generale francese Louis Henri Loison massacr\u00f2 la popolazione, uomini, donne e bambini, di \u00c9vora. Questi eventi influenzarono i successivi rapporti con le truppe britanniche.\nLo stesso giorno Wellesley ricevette una lettera da Castlereagh, il Segretario alla Guerra. Informava Wellesley del fatto che il generale Jean-Andoche Junot aveva a disposizione oltre 25000 uomini. Castlereagh trasmise i suoi piani per aumentare l'esercito britannico in Portogallo di altre 15000 unit\u00e0. Il generale John Moore sarebbe giunto con un esercito dalla Svezia ed altri uomini sarebbero stati spediti da Gibilterra. Il comando di questa enorme forza sarebbe passato a Sir Hew Dalrymple (governatore di Gibilterra, generale sessantenne che aveva partecipato solo ad una fallimentare campagna nelle Fiandre nel 1793\u20131794). Dalrymple avrebbe avuto come secondo Sir Harry Burrard, e tutti e cinque i generali erano pi\u00f9 anziani di Wellesley (Dalrymple, Burrard, Moore, Hope, Fraser e Lord Paget). L'ambizioso generale Wellesley sperava di combinare qualcosa nel poco tempo che gli restava al comando dell'esercito in Portogallo.\nIl 30 luglio 1808 Wellesley giunse col convoglio dell'ammiraglio Cotton presso la baia di Mondego. Wellesley scelse questo posto per lo sbarco dato che gli studenti dell'universit\u00e0 di Coimbra avevano bloccato la fortezza rendendolo il posto pi\u00f9 sicuro fino a Lisbona. Lo sbarco dei 9000 uomini di Wellesley, dei rifornimenti e dei 5000 uomini incontrati al largo del Portogallo dur\u00f2 dall'1 all'8 agosto. Alcune delle scialuppe usate per lo sbarco si capovolsero causando i primi morti britannici in Spagna.\nL'esercito si mise in marcia il 10 sul terreno caldo e sabbioso, per una marcia da 18 chilometri che li port\u00f2 a Leiria. Wellesley giunse l'11 ed inizi\u00f2 subito a discutere con il generale Freire, comandante dei 6000 soldati portoghesi, i rifornimenti e la rotta migliore per raggiungere Lisbona. Il risultato fu la rotta preferita di Wellesley, vicino al mare ed ai rifornimenti, con 1700 portoghesi del colonnello Trant, ufficiale britannico al servizio dell'esercito portoghese.\nL'esercito inizi\u00f2 la marcia su Lisbona inseguendo un gruppo di francesi. I francesi erano comandati dal generale Henri-Fran\u00e7ois Delaborde. Queste truppe erano state mandate da Junot a tenere impegnati i britannici mentre portava in posizione il grosso dell'esercito ad opporsi agli anglo-portoghesi.\nIl 14 agosto i britannici superarono Alcoba\u00e7a e si diressero a \u00d3bidos. Qui l'avanguardia britannica, composta soprattutto dal 95\u00ba fucilieri, trov\u00f2 picchetti e retroguardia dei francesi. I 4000 francesi erano in inferiorit\u00e0 numerica in una proporzione di 4 a 1.\nCampo di battaglia.\nIl villaggio di Roli\u00e7a si trova al centro di colline a forma di ferro di cavallo, largo circa un chilometro e mezzo e lungo tre. Il lato aperto \u00e8 a nord-nordest e guarda verso \u00d3bidos, dove il 95\u00ba fucilieri aveva incontrato i francesi il giorno prima. Le colline attorno a \u00d3bidos e Roli\u00e7a erano molto boscose.\nI francesi iniziarono la giornata a nord di Roli\u00e7a, nascosti dietro le colline in modo da bloccare e proteggere le strade dirette a sud verso Lisbona. Sulla collina posta a circa un chilometro e mezzo a sud del villaggio, dove i francesi ripiegarono la prima volta, si trovavano quattro gole che portavano alla postazione francese. I terreni sottostanti erano erbosi, ma i massi e le pendenze impervie rendevano impossibile un attacco in formazione. Nelle prime fasi della battaglia Delaborde port\u00f2 le sue truppe in cima alla collina.\nEserciti.\nGli anglo-portoghesi erano divisi in sei brigate guidate dai generali Hill, Ferguson, Nightingale, Bowes, Craufurd e Fane, con i portoghesi sotto Trant. Il colonnello Trant con i portoghesi e 50 unit\u00e0 di cavalleria form\u00f2 l'ala destra ed aggir\u00f2 la sinistra francese. I generali Ferguson e Bowes, con tre compagnie di fucilieri e una parte dell'artiglieria leggera, dovevano costringere i francesi a spostarsi a destra e tenere la posizione contro l'eventuale intervento del generale francese Loisson. I generali Hill, Nightingale, Craufurd e Fane, con i restanti portoghesi e il resto di cannoni e cavalleria, si posero al centro.\nI francesi guidati da Delaborde contavano cinque battaglioni, compreso uno di svizzeri, e cinque cannoni.\nBattaglia.\nWellesley giunse ad \u00d3bidos il 16 agosto e si diresse verso Roli\u00e7a il giorno seguente. All'inizio della battaglia Delaborde occup\u00f2 una posizione a nord-nordovest del villaggio di Roli\u00e7a. Wellesley cerc\u00f2 di disporre i propri uomini in due gruppi, spostandoli ad ogni fianco dei francesi. Questo fu possibile grazie al fatto che l'esercito anglo-portoghese era composto da molti pi\u00f9 uomini, con un rapporto di circa 3 a 1.\nWellesley mand\u00f2 il colonnello Trant ad ovest ed un corposo gruppo con i generali Ferguson e Bowes e sei cannoni ad est, mentre distraeva i francesi, tenendoli occupati al centro; ripet\u00e9 l'operazione per due volte, a partire dalle 9:00 del mattino, ma gli esperti francesi retrocedettero ogni volta. A questo punto la posizione francese era a sud e ad est del villaggio, sopra la collina.\nIl colonnello Lake, del 29\u00ba reggimento di fanteria, posto al centro, commise l'errore di attraversare una gola per raggiungere una postazione francese, trovandosi dietro a Delaborde, il che cost\u00f2 a lui ed a molti uomini del 29\u00b0 la vita. Questo port\u00f2 ad un assalto britannico. La lotta fu dura, con Delaborde che sperava nell'arrivo di Loison e respinse tre assalti verso le 16:00. In questo momento Wellesley raggiunse la cima della collina, mentre Ferguson scal\u00f2 quella ad est.\nIl generale Delaborde inizi\u00f2 la ritirata in ordine con l'aiuto della cavalleria finch\u00e9 l'esercito non abbandon\u00f2 la disciplina fuggendo di corsa. Senza la cavalleria britannica a perseguire l'inseguimento, la ritirata francese si concluse con successo a Montachique, nei pressi di Torres Vedras.\nConseguenze.\nGli anglo-portoghesi contarono 487 caduti nelle loro file, pi\u00f9 della met\u00e0 dei quali appartenevano al 29\u00b0; i francesi persero 700 uomini e tre dei loro cinque cannoni, mentre lo stesso generale Delaborde rimase ferito. Il giorno seguente Wellesley scopr\u00ec che i 4000 soldati supplementari erano giunti dall'Inghilterra ed erano sbarcati. Fece marciare i propri uomini verso le navi, anzich\u00e9 inseguire Delaborde."}
{"id": "4887156", "revid": "287204", "url": "https://it.wikipedia.org/wiki?curid=4887156", "title": "Battaglia di Rolica", "text": ""}
{"id": "4887162", "revid": "367445", "url": "https://it.wikipedia.org/wiki?curid=4887162", "title": "Panachage", "text": ""}
{"id": "4887163", "revid": "228587", "url": "https://it.wikipedia.org/wiki?curid=4887163", "title": "EP3", "text": "EP3 \u00e8 il terzo EP delle Uh Huh Her, pubblicato l'11 dicembre 2012 negli Stati Uniti d'America.\nL'album \u00e8 in prevalenza acustico ed \u00e8 cantato interamente da Camila Grey accompagnata principalmente dal pianoforte. Delicata la presenza di batteria, basso e tastiere che rendono l'EP un buon esperimento lontano dal solito genere della band."}
{"id": "4887166", "revid": "709565", "url": "https://it.wikipedia.org/wiki?curid=4887166", "title": "Miniserie di PK", "text": "Le miniserie di PK sono un ciclo di sedici storie pubblicate sul periodico \"Paperinik Appgrade\" dal numero 16 del gennaio 2014 al numero 32 del maggio 2015 (tranne che sul 27). In queste storie ritornano alcuni personaggi provenienti dalle serie di \"PK\", versione futuristica di Paperinik - gi\u00e0 protagonista di tre serie a fumetti a partire dalla fine degli anni novanta.\nStoria editoriale.\nLe storie non sono un seguito delle collane originarie, ma racconti a s\u00e9 stanti in cui il classico Paperinik dovr\u00e0 affrontare gli storici nemici di PK come gli Evroniani, guidati dal generale Zondag; le storie sono ambientate in un universo alternativo dove Paperone non ha mai comprato la Ducklair Tower e quindi Paperino non ne \u00e8 diventato il custode, non scoprendo quindi il piano segreto e Uno, che lo possano aiutare a difendere Paperopoli dagli Evroniani, tuttavia Paperinik, aiutato da Paperone e Archimede e altri personaggi provenienti dalle serie dedicate a PK come il Razziatore, Xadhoom e Angus Fangus, riesce pi\u00f9 volte a respingere l'invasione. Le sei serie sono legate fra loro da una forte continuit\u00e0. Nella prima storia intitolata \"Arrivano i mostri!\" viene inquadrato grazie a una invenzione di Archimede Pitagorico un universo alternativo che \u00e8 appunto quello narrato nella serie \"PK - Paperinik New Adventures\"."}
{"id": "4887168", "revid": "599013", "url": "https://it.wikipedia.org/wiki?curid=4887168", "title": "Ivan Koval\u00ebv", "text": ""}
{"id": "4887169", "revid": "1008732", "url": "https://it.wikipedia.org/wiki?curid=4887169", "title": "Liquichimica Biosintesi", "text": "La Liquichimica Biosintesi \u00e8 un gruppo di insediamenti industriali che sorge a Montebello Jonico, nella frazione costiera di Saline Joniche in provincia di Reggio Calabria. L'area del complesso industriale sorge adiacente ad un tratto della Strada statale 106 Jonica, ed include al suo interno il porto di Montebello Jonico e l'oasi naturale del Pantano di Saline Joniche.\nStoria.\nLa costruzione della Liquichimica Biosintesi fu realizzata dal finanziere Raffaele Ursini e finanziata all'inizio degli anni '70 con i fondi del cosiddetto \"Pacchetto Colombo\", come parte di un maxi stanziamento di 1300 miliardi di lire che avrebbe dovuto promuovere la realizzazione di una serie di impianti industriali in Calabria, dopo il verificarsi dei moti di Reggio.\nPer la costruzione dell'impianto fu scelta un'area dove sorgeva una ex salina in disuso, che fu bonificata e prosciugata allo scopo: la sua realizzazione richiese due anni di tempo e fu completata nel 1974.\nL'orientamento produttivo fu indirizzato alla produzione di bioproteine, proteine ottenute da colture di microrganismi su derivati del petrolio, da utilizzare come mangimi. Tuttavia, dopo soli due mesi di attivit\u00e0, i mangimi prodotti furono dichiarati cancerogeni, con conseguente chiusura dell'impianto e messa in cassa integrazione di tutti i dipendenti, i quali sarebbero rimasti per ben ventitr\u00e9 anni in cassa integrazione.\nNegli anni 2000 l'area fu messa all'asta ed acquistata dalla SIPI, un consorzio di privati che avvi\u00f2 un programma di recupero e rottamazione del ferro e dell'acciaio dell'impianto, ma senza garantire una completa riqualificazione dell'area.\nNel 2006 l'area fu acquistata dalla \"Immobiliare Saline S.r.l.\", societ\u00e0 del gruppo industriale svizzero \"Repower\"."}
{"id": "4887170", "revid": "110157", "url": "https://it.wikipedia.org/wiki?curid=4887170", "title": "Museo civico di Castelleone", "text": "Il museo civico di Castelleone \u00e8 una raccolta museale a Castelleone in provincia di Cremona.\nStoria.\nPrima Fase.\nNel corso degli anni sessanta ci fu una sorta di rinnovamento culturale nella provincia di Cremona e dintorni, che ha visto l'apertura di nuovi musei archeologici, che seguono la scia dei recenti ritrovamenti archeologici del paese circostante.\nLa vera innovazione di questi musei, fra i quali il Museo Civico di Castelleone, la possiamo notare dal capovolgimento avvenuto dalla ricerca di una \"grande storia\" a quella di \"piccole storie\"; dovuto soprattutto al fatto che si tratta di un territorio ristretto e si pu\u00f2 parlare specialmente di cocci per quanto riguarda i materiali pi\u00f9 comuni rinvenuti e non di grandi reperti archeologici. L'insieme di essi former\u00e0 poi la grande storia del cremasco.\nPer la prima volta possiamo osservare ritrovamenti che portano ad una nuova interpretazione di questa terra che ricca dei suoi pi\u00f9 minuscoli reperti ci fa ricollegare alle numerose frequentazioni e culture avvicendate dal Paleolitico al Tardo Antico.\nSeconda fase.\nLa seconda fase \u00e8 quella che va dagli anni '70 agli '80, in cui si evidenzia una situazione di tutela da parte degli ispettori onorari Beppe Ermentini e Giuseppe Pontiroli, i quali assecondarono l'attivit\u00e0 di controllo del Gruppo Storico Archeologico (GSA), il quale era incaricato a provvedere allo scavo di raccolta.\nAnche in questa fase si dovettero effettuare interventi non pianificati e persino d'emergenza per evitare la distruzione di testimonianze. Il GSA si era costituito grazie all'interesse comune da parte di alcune persone per la raccolta e la conservazione di materiale storico archeologico nel territorio di Castelleone. L'avvio come \"Gruppo d'archeologia e di storia locale\" avviene solo nel 1965 con le prime raccolte nella Biblioteca Civica.\nIl primo nucleo di materiale archeologico costituitosi in seguito a \"raccolte di superficie\" fu esposto all'inizio nella vetrina di una sala della Biblioteca, poi nella stanza sopra l'Arco, dando vita cos\u00ec al vero e proprio Museo. Fino agli anni '80 \u00e8 stato quindi possibile continuare con gli scavi e le raccolte di recupero di materiale che sarebbe stato altrimenti destinato a sparire. La nota pi\u00f9 evidente di questa seconda fase \u00e8 che \"l'archeologo volontario\" collabora al fianco di specialisti competenti del settore, i quali valutano i materiali, li classificano e poi li pubblicano, per quanto \u00e8 possibile. \u00c8 in questo periodo che abbiamo il maggior numero di contatti con docenti universitari, primo tra tutti il prof. Pierluigi Tozzi dell'Universit\u00e0 di Pavia, che raccolse testimonianze, con l'aiuto del GSA, a conferma di un suo studio relativo al tracciato di una strada militare romana che collegava Milano a Cremona.\nDa non dimenticare la collaborazione del prof. Giuliano Cremonesi, al quale dobbiamo la classificazione di tutte le selci del primo nucleo del Museo. Da questa classificazione scatur\u00ec poi l'interesse e la curiosit\u00e0 di studio del prof. Biagi, esperto archeologo, specialista del settore e ora docente presso l'Universit\u00e0 di Venezia, il quale fu a Castelleone per studiare i materiali e visitare i siti di rinvenimento: a lui si deve l'aiuto del prof. sala, Universit\u00e0 di Ferrara, che classific\u00f2 tutti i resti ossei animali esposti al Museo e in particolare si occup\u00f2 di un dente di Mammut.\nI rapporti col mondo universitario continuarono con la dott.ssa Vannacci Lunazzi, esperta di materiale celtico e dell'et\u00e0 del bronzo e con il prof. Mark Pearce, che dopo il controllo a terra scatt\u00f2 foto panoramiche, in particolare al Dosso di Castagna. In questo periodo il GSA si impegn\u00f2 nell'opera del controllo del territorio durante opere di aratura, sbancamento o scavo. I materiali raccolti e esposti nel Museo sono il frutto degli scavi effettuati per ritrovamenti occasionali di tombe o necropoli alle Vallazze, ai Banditi, alla Circa, al Candelino, al Pero, alla Stella, al campo Mai, al Pendente, al Castello, ai Tossini, al Malcantome, a Regonetta, alla Gandiola, a Regona, e altri in cui sono stati effettuate raccolte di superficie, specie di materiale preistorico, quali selci. Per i materiali romani sembrerebbe che l'unico sito fosse la Gallotta, per quelli del Bronzo, Regona. Nel campo Benai, invece, si trovano sul terreno i resti leggibili di un edificio circolare che hanno fatto pensare ad un edificio sacro, senza per\u00f2 poter avere conferma per mancanza di reperti particolari.\nNegli anni '50 nella localit\u00e0 di S. Angelo si ritrov\u00f2 un'ara dedicata al dio Mercurio di cui per\u00f2 si \u00e8 persa traccia.\nTerza fase.\nQuesta \u00e8 la fase pi\u00f9 ricca di scavi sistematici operati col concorso diretto dalla Soprintendenza ad iniziare da quello del 1983. Di ci\u00f2 va dato merito alla dott.ssa Iolanda Lorenzi, fino a quando fu responsabile di settore per scavi relativi al periodo preistorico, e, soprattutto, alla dott.ssa Lynn Pitcher, della Soprintendenza Archeologica, che ha curato e cura ancora, per il settore di competenza e oltre, il territorio provinciale e ci fu sempre vicina nel sostenere il riconoscimento del nostro Museo e l'opera di salvaguardia da noi svolta. \nIl Museo intanto dall'allestimento sopra l'Arco, nel 1980, pass\u00f2 in Palazzo Brunenghi. Nel 2003 su progetto dell'arch. Andrea Perin, approvato dalla Soprintendenza Archeologica di Milano e parzialmente finanziati dalla provincia di Cremona, sotto la direzione della dott.ssa Pitcher, si \u00e8 provveduto all'attuale allestimenti con spazi per la didattica e la comunicazione video. Nel 2007 la Regione Lombardia ha riconosciuto il Museo come raccolta musicale. \nQuesta \u00e8, per\u00f2, anche la fase che ha fatto perdere documenti importantissimi sia per le macchine operatrici agricole, per le cave costantemente operanti da decenni, sia per la dilagante e incontrollata opera di cercatori di monete e oggetti metallici che sottrae allo studio e al godimento pubblico materiale che, essendo datato, costituisce l'anello necessario ad una lettura cronologica degli insediamenti dei territori.\nIl museo aderisce alla rete MaNet, che opera a partire dal 2004.\nTerritorio.\nIl comune di Castelleone si trova in provincia Cremona e si estende per oltre quarantacinque chilometri quadrati. Questo comune si trova immerso in un contesto ambientale molto vario e ricco, proprio per questo si pu\u00f2 affermare che in passato sia stato un punto di attrazione umana. \u00c8 quindi ovvia l'importanza in ambito archeologico di questo territorio un tempo cos\u00ec vivamente abitato. \nQuesta sua particolarit\u00e0 territoriale \u00e8 inoltre la causa della fondazione nel 1188 del borgo franco di Castelleone.\nLe particolari condizioni idrografiche sono quindi la principale causa di insediamenti umani nel tempo. La valle fluviale del Serio dovette avere un'importanza oggi difficilmente immaginabile, costituendo un solido confine territoriale tra Bergamo e Cremona.\nLa valle del serio morto, ampia in media 1,5/2\u00a0km, rappresenta uno dei migliori esempi di valle fluviale abbandonata di pianura che si possono osservare all'interno del territorio lombardo. Occup\u00f2 la sua sede per un periodo sicuramente lungo e non ci sono dubbi sul fatto che costituisca la sede primitiva del nostro fiume nel suo tratto finale. \nFino ad alcuni anni fa si potevano osservare diversi dossi isolati che, sorgendo dal fondovalle, costituivano i lembi del livello fondamentale della pianura. Oggi l'unico sopravvissuto \u00e8 il cosiddetto \u201cdosso di Regona, presso l'omonima cascina. Per il resto il fondovalle \u00e8 costituito da depositi alluvionali. L'aspetto idrogeologico del territorio ha subito numerosi rifacimenti. Oltre al canale del Serio Morto possiamo trovare i tratti finali diverse rogge: come il Lisso, la Luna, il Casso, il Retorto, la Montalbana e il Seriolo.\nAd attestare l'antico percorso del Serio, oltre alle varie risultanze toponomastiche e idronomastiche, due particolari fonti storiche: \nIl territorio del comune di Castelleone si propone come uno tra i pi\u00f9 vasti e compositi, dal punto di vista morfologico e idrografico, della provincia di Cremona.\nLa morfostruttura del territorio \u00e8 ricca di valli e vallette minori che garantiscono un'impronta fisiografica e una caratterizzazione di natura geo storica del tutto particolari.\nLa variet\u00e0 dell'ambiente di Castelleone e la presenza del fiume Serio sono stati nel tempo motivo di insediamenti umani sin dalla preistoria. Ragione per cui anche di recente da scavi sono stati trovati oggetti e fossili che ci riconducono alle varie fasi che hanno caratterizzato la storia dell'uomo.\nA Castelleone possiamo distinguere i corsi delle rogge di luna bassa, alta e il Lunetto, i quali in passato provenivano dallo stesso corso d'acqua. Il nome originale era Luna che confluiva in passato col fiume Serio, e, da testimonianze risalenti al XII secolo si pu\u00f2 affermare che la Luna potesse avere un corso d'acqua di origini spontanee.\nIl sistema di acque colanti per\u00f2 \u00e8 esteso anche nelle zone tra Salvirola, Fiesco e Trigolo, e finisce per sboccare nel sistema idrico del quale fanno parte il Casso, che raccoglie anche le rogge di Colongola e Pellegra. Quest'ultimo unendosi al rio Gambero e al Tramoncello forma il Retorto, rappresentando il sistema odierno del Serio Morto. \nLa rilevanza di questo sistema non doveva essere di poco conto, ma anzi delinea l'immagine di un fitto reticolo idrografico che incide in modo importante sugli effetti prodotti dal territorio. \nRiguardi l'aspetto fisico grafico, sembra essere in rapporto con il Vaprio, la cui definizione pare risalire dalle giurisdizioni di Castelleone, Trigolo e Fiesco. \nCol Vaprio s'intende una particolare fascia territoriale caratterizzata da peculiarit\u00e0 affini col territorio piemontese che non sono ancora ben precisate.\nPaleolitico e Mesolitico.\nPremessa.\nIl lavoro dell'archeologo pu\u00f2 essere visto come uno sfogliare a ritroso il libro della storia. Ma le pagine di questo libro non sono intatte ma sono state strappate e disperse per tutto il territorio delle campagne. Non vi \u00e8 un indice e il lavoro dell'archeologo \u00e8 proprio quello di studiare e rimettere insieme le pagine che trova per ricomporre questo importante libro della storia.\nPaleolitico.\nNel periodo del pleistocene e del paleolitico, cio\u00e8 l'et\u00e0 della pietra antica si vede la comparsa delle prime forme di ominide che migranti dall'Africa arrivano in Italia e con essi la nascita delle prime forme di pietra scheggiata. Purtroppo di questo periodo nel territorio di Castelleone rimane ben poco infatti essendo gli utensili di epoca molto remota e quindi situati in profondit\u00e0 \u00e8 molto difficile trovarne dei resti. Ci\u00f2 che ci rimane di questa epoca \u00e8 costituito da oggetti in pietra scheggiata anche se il materiale pi\u00f9 utilizzato in quell'epoca era il legno (che non si \u00e8 potuto conservare) utilizzato per la costruzione di diversi utensili e oggetti di vita quotidiana che non si conserva se non in determinate condizioni. Gli strumenti in pietra, una volta scheggiati, producevano lati taglienti e le pietre pi\u00f9 usate erano quelle sedimentarie (selce e diaspro) o vulcaniche (ossidiana). Nel territorio di Castelleone abbiamo resti di faune pleistoceniche, testimonianze di animali ambienti ormai estinti appartenenti a quell'epoca in cui nella pianura padana vi erano specie di animali ormai estinte come mammut e rinoceronti di merk. \u00c8 stato infatti ritrovato a Formigara proprio un molare di un elefante della specie Elphas primigenius mentre nei campi di Corte Madama un corno di bisonte della specie Bison priscus.altri reperti si trovano a Pizzighettone e a Crema. Infine utensili come il Bulino su scheggiatura trovato sui territori intorno al Serio morto sono un'ulteriore testimonianza di questa epoca remota. \nMesolitico.\nO et\u00e0 della pietra di mezzo \u00e8 quell'epoca che corrisponde all'adattamento dei popoli raccoglitori e cacciatori paleolitici ai nuovi ambienti post glaciali. Con la fine del pleistocene (era delle glaciazioni) ha inizio l'olocene, l'epoca post glaciale nella quale ancora viviamo. \u00c8 nella fase finale del pleistocene che si assiste alle trasformazioni climatiche e ambientali: la deglaciazione e con essa l'aumento del livello mare e fenomeni erosivi ed alluvionali prodotti dalle grandi masse d'acqua liberate. Alle tundre si sostituirono quindi le grandi foreste tropicali che con l'aumento della temperatura iniziarono a trasformarsi nell'attuale copertura boschiva. I branchi erbivori migratori come Mammut e i rinoceronti lanosi si estinsero, le renne migrarono verso nord e, in generale, tutte queste specie furono sostituite nei nostri territori da piccoli animali selvatici portando modifiche nello stile di caccia degli uomini. \nQuesti diversi gruppi, si dovettero adattare al cambiamento dell'ambiente che li circondava. Vista la presenza di una vegetazione slanciata verso l'alto, si passo da una caccia basata sull'uso di giavellotti e arpioni, col fine di attaccare grosse mandrie, all'arco , che permetteva di ampliare la gittata e la forza dell'impatto.\nSono stati ritrovati diverse lamelle o microlamelle con forma triangolare, trapezoidale o romboidali. Si suppone che fossero usate come punte o alette laterali nelle frecce.\nIn europa sono stati ritrovati diversi archi e frecce, sia interi che parziali. Un esempio sono le frecce ritrovate a Loshut e gli archi a Holmegaard in Svezia.\nIl mesolitico si divide in 2 periodi: Sauveterriano e Castelnoviano. Le differenze tra i 2 sono molteplici, la pi\u00f9 evidente riguarda la forma delle lamelle, nel primo periodo sono triangolari, nel secondo trapezoidali e romboidali.\nGli uomini vivevano di caccia, pesca e molluschi. In montagna si cacciava lo stambecco, il camoscio e il cervo; in pianura il capriolo, il cinghiale e ancora il cervo. La pesca era largamente praticata. Sono pure stati ritrovati diversi cumuli di molluschi, che evidentemente venivano consumati in grandi quantit\u00e0. Inoltre si nutrivano di frutti spontanei e probabilmente anche di miele.\nAlternavano le varie attivit\u00e0 di sostentamento seguendo l'andamento delle stagioni. In ogni caso, si spostavano su ampie zone. \nEra praticato il culto dei morti, sono state trovate solo 3 sepolture mesolitiche in Italia. La pi\u00f9 importante, quella di Modeval de Sora, vanta un corredo di 61 elementi in osso, pietra e sostanza organica.\nNella zona di Castellone, i rinvenimenti sono concentrati nella zona a oriente del Serio Morto. Si tratta di una zona che era al confine tra 2 ecosistemi, una palude e una foresta. Questo gli permetteva di sfruttare entrambe le zone. Secondo P.Biagi, il primo a che diede notizia di questi rinnovamenti, si tratta di accampamenti stagionali, usati durante il periodo invernale di caccia.\nNel territorio di Castelleone i rinvenimenti di et\u00e0 mesolitica sono concentrati nei terrazzi a oriente del Serio Morto, si trattava probabilmente di un'area di confine tra due ecosistemi, foresta e palude; ci\u00f2 consentiva alle popolazioni mesolitiche di sfruttare le risorse di entrambi gli ambienti. P.Biagi, che per primo ha dato notizia di questi ritrovamenti, ritiene che qui vi fossero ripetuti accampamenti stagionali, e che questa zona fosse l'area di caccia e raccolta invernale di una popolazione che prediligeva l'ambiente montano nel periodo estivo. Nella zona manca ancora un'adeguata indagine archeologica per definire l'eventuale presenza di strutture abitative. Tra i manufatti per ora classificati, in selce e diaspro, sono presenti arnioni gi\u00e0 sbozzati, nuclei preparati per produrre lame e lamelle, e numerose lame e schegge non ritoccate. Variamente testimoniata \u00e8 la tecnica del microbulino, utilizzata per produrre armature di freccia. Tra gli strumenti si possono citare : i grattatoi e i bulini, che servivano per lavorare e incidere legno, cuoio, o altri materiali morbidi, troncature, raschiatoi, punteruoli a ritocco erso e a dorso.\nIl mesolitico ci parla dunque di un'immensa pianura forestata, dove piccoli gruppi umani, insediati intorno a laghi e zone paludose, vivevano sfruttando al meglio le risorse che questi ambienti potevano offrire. La mortalit\u00e0 infantile doveva essere piuttosto alta e la vita media alquanto ridotta.\nLa tecnica del microbulino.\nUna particolare tecnica per produrre armature da freccia di forma geometrica, nata nel paleolitico superiore, ma sviluppatasi soprattutto nel mesolitico. Lavorando una lama o una lamella si ottiene un incavo. Si pone poi la lama su di un oggetto spigoloso in corrispondenza dell'incavo realizzato e la si colpisce con un piccolo percussore in modo che vada violentemente a picchiare sullo spigolo. Si ottiene cos\u00ec una frattura obliqua che da una parte definisce uno dei lati dello strumento geometrico e dall'altra uno scarto di lavorazione che impropriamente \u00e8 chiamato microbulino. Gli strumenti geometrici erano usati per armare le frecce.\nNeolitico.\nI precettori della nuova et\u00e0 non furono pi\u00f9 di carattere climatico ambientale ma bens\u00ec culturali, infatti dei \ufb02ussi provenienti dal mediterraneo orientale portarono numerose invenzioni tecnologiche. Durante il neolitico si passa dalla caccia e dalla raccolta all'allevamento e all'agricoltura, le nuove tecnologie portarono alla scoperta di nuovi materiali come la ceramica che sar\u00e0 pi\u00f9 tardi molto utile agli archeologi ma anche l'utilizzo di tecniche come \ufb01latura e tessitura e levigatura della pietra. Insomma l'uomo inizi\u00f2 a piegare la natura in base alle proprie esigenze. Si veri\ufb01ca anche il passaggio da una societ\u00e0 nomade e divisa in piccoli gruppi ad una societ\u00e0 molto pi\u00f9 sedentaria e divisa in villaggi.\nDurante il VI millennio il neolitico si divide a sua volta in quattro periodi. Il primo neolitico \u00e8 caratterizzato da alcune realt\u00e0 regionali spesso aperte a relazione reciproche, dal punto di vista culturale, nel territorio cremonese, era quella diffusa lungo il Po dall'area di Piadena erano presenti anche in\ufb02ussi della cultura di Fiorano in Emilia orientale. Il neolitico medio vede un'uniformazione culturale dovuta ad una particolare forma ceramica peculiare a tutte le culture. Nel neolitico recente invece la compagine della cultura di questa forma ceramica si spezza, l'ultima fase di questa cultura sopravvive per poco solo in Italia settentrionale (Lombardia orientale, veneto occidentale e trentino)\nNel tardoneolitico, in\ufb01ne, compaiono le prime tracce di metallurgia sebbene gi\u00e0 dal neolitico recente si attesta l'uso di terracotta e nell'Italia settentrionale gi\u00e0 nel neolitico antico si documenta un'agricoltura basata su principali cereali e leguminose durante quest'ultima epoca neolitica si perfezionarono le precedenti innovazioni. Per quanto riguarda l'allenamento tra gli animali domestici vediamo il bue, la capra-pecora e il cane ma comunque si assiste ad un'attivit\u00e0 di economia pastorale.\nI villaggi neolitici prediligono ambienti asciutti, pianeggianti non lontani da fonti d'acqua pi\u00f9 rari quelli in aree umide e zone vallive pi\u00f9 tardi vedremo comunque delle occupazioni su altura. A causa dell'erosione gran parte di questi resti vennero distrutti ma possiamo ancora trovare buche fosse pozzi e cantine nei territori intorno a Ravenna (Lugo di Romagna) si trovarono dei resti consistenti. Le pareti erano costituite da argilla, il tetto era coperto da fasce vegetali e giungeva fino al suolo, i villaggi in campi umidi invece erano costruiti su piattaforme in legno.\nPer quanto riguarda il culto dei morti vi erano dei riti ben precisi, le tombe erano singole e avevano diverse tipologie dalla nuda fossa, al recinto di pietre fino alla cassa libica nelle tombe maschili dove spesso potevamo trovare frecce e asce.\nCol neolitico la circolazione di materie prime assume notevole importanza, ricordiamo la selce fra le tante che era utilizzata per ottenere lunghe lame. Sempre con il neolitico si sviluppano nuove tecniche di lavorazione come il ritocco piatto Foliato che permetteva la realizzazione di punte di freccia. L'ascia \u00e8 lo strumento pi\u00f9 utilizzato all'epoca infatti poteva essere utilizzato sia come strumento di offesa ma anche e soprattutto come strumento per abbattere alberi come abeti e faggi. La tecnica di levigatura per ottenere asce era alquanto lunga e complicata pertanto si cercava di trovare oggetti simili ad asce stesse che con poco lavoro davano comunque un buon oggetto. Sempre attraverso la levigatura si ottenevano anche accette e scalpelli e anelloni in pietra. Da sottolineare \u00e8 il fatto che col neolitico si \u00e8 avviato un processo inarrestabile di trasformazione della pianura Padana a opera dell'uomo \u00e8 proprio l'ascia come gi\u00e0 detto protagonista assoluta che \u00e8 lo strumento che permette all'uomo di cambiare il territorio circostante.\nEt\u00e0 del Rame.\nIl tardo neolitico \u00e8 un periodo di forti trasformazioni sociali ed economiche, questo anche perch\u00e9 venne introdotta la prima metallurgia del rame. Per l'Italia Settentrionale questo \u00e8 un periodo di incertezze, infatti non abbiamo molti dati a disposizione. Poco tempo fa, presso il passo di Tisa, al confine tra Austria e Italia, \u00e8 stato scoperto il corpo di un uomo che \u00e8 stato chiamato Otzi. L'et\u00e0 del rame va dal 3300 a.C. circa fino al 2200 a.C. circa. Non tutti gli storici europei pero accettano il concetto di et\u00e0 del rame, per alcuni siamo ancora nel Neolitico Tardo. Con l'arrivo della metallurgia, gli artigiani di questo settore furono i primi a dedicarsi in modo diretto al cibo, quindi abbiamo un radicale cambiamento della societ\u00e0. La ricerca di nuovi materiali, cre\u00f2 i primi conflitti tra le diverse societ\u00e0, inoltre estrarre i minerali non era un'attivit\u00e0 priva di rischi. La caratteristica principale dei metalli rispetto agli altri materiali \u00e8 il continuo riutilizzo, mentre un oggetto in selce aveva vita limitata, uno in rame poteva essere rifuso infinite volte.\nNell'et\u00e0 del rame abbiamo anche la rivoluzione dei prodotti secondari: gli animali vennero allevati non solo a scopo alimentare ma anche per prodotti secondari come latte o formaggi. A questo punto le comunit\u00e0 controllavano grandi spazi, all'interno dei quali si formarono dei centri di aggregazione che potevano essere costituiti da aree di culto monumentali o da estese necropoli tribali. In questo periodo vennero introdotti il carro a quattro ruote e l'aratro. L'area cremonese rientra nel ambito della celebre cultura di Remedello che trae il nome dal grande sepolcro rinvenuto nel 1884 a Remedello nei pressi di Brescia. Qui vennero rinvenute 128 tombe, ogni tomba conteneva un solo individuo in posizione rannicchiata o supina, nel primo caso erano tombe maschili corredate con armi, nel secondo erano femminili, queste erano prive di corredo. Le armi erano realizzate in selce ed in pietra levigata, la presenza di tombe pi\u00f9 ricche mostra la stratificazione sociale. Un'altra necropoli \u00e8 stata individuata nel 1895 a Volongo nel cremonese, sono tre tombe a fossa. Nel cremonese sono presenti altre due tombe senza corredo una a Costa S.Andrea di Calvatone ed un'altra a Piadena. Dal territorio di Castelleone provengono pochi reperti per quanto riguarda l'et\u00e0 del rame. Si tratta di alcune asce, dal taglio rettilineo, pi\u00f9 corte di quelle neolitiche, sebbene non si abbia la totale sicurezza queste asce sembrano connotare quelle di et\u00e0 post-neolitica perch\u00e9 usate per il disboscamento di zone meno fitte rispetto al passato. Molto interessante \u00e8 una punta di freccia triangolare con base concava di forma squadrata. Questa freccia rimanda ad un complesso fenomeno che caratterizza l'ultima parte dell'et\u00e0 del Rame in tutta Europa occidentale: la cultura del vaso campaniforme. Se l'attribuzione fosse confermata sarebbe uno dei pochi elementi cremonesi legati a questo fenomeno, ben presente nel bresciano e nel mantovano.\nL'Et\u00e0 del Bronzo e gli scavi di R\u00e8gona.\nL'Et\u00e0 del Bronzo \u00e8 un periodo che va dal 2300 al 950 a.C. circa, essa si divide in quattro fasi: Bronzo Antico, Medio, Recente e Finale e vede la nascita di insediamenti abitativi stabili ed il passaggio dalla cultura palafitticola a quella terramaricola. Molte furono le conseguenze socio-economiche delle innovazioni introdotte gi\u00e0 nell'Et\u00e0 del Rame che in questo periodo cambiarono lo stile di vita degli abitanti, quali il progressivo disboscamento, l'uso dell'aratro ed i primi tentativi di canalizzazione dell'acqua per l'irrigazione. In questo contesto si colloca un significativo aumento demografico e la crescente necessit\u00e0 di scavare miniere per l'approvvigionamento di rame e stagno (dalla cui fusione deriva in bronzo) motivata dallo sviluppo di nuove tecniche metallurgiche."}
{"id": "4887171", "revid": "729019", "url": "https://it.wikipedia.org/wiki?curid=4887171", "title": "BNP Paribas Open 2014 - Doppio maschile", "text": "Bob e Mike Bryan erano i detentori del titolo e l'hanno difeso, battendo in finale Alexander Peya e Bruno Soares per 6\u20134, 6\u20133."}
{"id": "4887174", "revid": "474175", "url": "https://it.wikipedia.org/wiki?curid=4887174", "title": "Strage di Farneta", "text": "La strage di Farneta fu la fucilazione di dodici monaci certosini effettuata dai soldati tedeschi delle SS appartenenti alla 16. SS-Panzergrenadier-Division \"Reichsf\u00fchrer-SS\" il 7 e il 10 settembre 1944 in seguito al rastrellamento effettuato nella Certosa di Farneta di Lucca nella notte tra il 1 e il 2 settembre dello stesso anno. \nI primi due monaci furono uccisi il 7 settembre, mentre gli altri 10 furono trucidati tre giorni pi\u00f9 tardi nella pi\u00f9 ampia operazione di massacro di prigionieri denominata Strage delle Fosse del Frigido, avvenuta nei giorni 10 e 16 settembre 1944. \nPer le SS i monaci certosini erano colpevoli di aver dato asilo ad un centinaio di perseguitati politici, partigiani ed ebrei.\nStoria.\nIl rastrellamento.\nLe SS irruppero nei locali della Certosa di Farneta alle 23.15 circa dell'ora legale nella notte tra il 1 e il 2 settembre del 1944, sorprendendo i padri certosi mentre si recavano in chiesa per la recita del Mattutino. \nIl rastrellamento di tutti i locali della Certosa risult\u00f2 problematico e di lunga durata: i monaci vennero cos\u00ec rinchiusi nel parlatorio, stretti come sardine e minacciati di morte. Verso le otto del mattino alcuni padri riuscirono a celebrare la Messa. Quasi tutti i monaci vennero costretti a svestirsi dell'abito religioso per indossare abiti civili. \nIl trasferimento a Nocchi.\nDalla Certosa di Farneta partirono tre autocarri coperti in tre momenti diversi della giornata sui quali vennero caricate tutte le persone catturate tranne un fratello ungherese, Augustin Sztrilich: tutti e tre ebbero come destinazione un frantoio a Nocchi di Camaiore, dove tutti i prigionieri della Certosa vennero rinchiusi con altri provenienti dalle zone limitrofe.\nLa prigionia nel frantoio dur\u00f2 quattro giorni, dal mezzogiorno del 2 settembre all'alba del 6, durante i quali i padri ricevettero un solo pasto giornaliero, subendo varie angherie. Inoltre, per tre volte fu eseguita la decimazione dei prigionieri in risposta alle rappresaglie subite dai tedeschi: la fucilazione con pi\u00f9 vittime avvenne il 4 settembre poco lontano da Nocchi, a Pioppetti, quando furono uccise ben 35 persone, una ventina delle quali provenienti dalla Certosa.\nNuovi trasferimenti: il 6 settembre.\nAll'alba del 6 settembre le SS divisero i prigionieri in tre gruppi.\nIl primo, composto da una quindicina di padri certosini, tra i quali ritroviamo il padre maestro e il vescovo \u2013 novizio, ossia coloro i quali furono considerati i veri e propri responsabili, fu trasferito con dei camion vicino a Camaiore e rinchiusi in un locale angusto fino alla mattina del 7 settembre. \nIl secondo gruppo, composto da tutti gli altri padri, dopo un tragitto a piedi di 4 km e un trasferimento su camion, fu condotto al \"Sammellager\" di Carrara dove avvenne una nuova selezione: due padri e sei fratelli considerati inadatti al lavoro furono trasferiti al forte Malaspina di Massa. \nIl terzo gruppo formato dai pi\u00f9 giovani e validi fu deportato in Germania.\nLe prime due vittime.\nIl 7 settembre furono fucilati i primi due monaci certosini: il priore Martino Binz e il vescovo venezuelano Bernardo Montes de Oca, durante un trasferimento a piedi dalla prigione di Camaiore al Forte Malaspina di Massa, alle pendici del Montemagno: i loro corpi furono cosparsi di benzina e dati alle fiamme per poi essere coperti da un po' di terra . Il resto del gruppo raggiunse il Forte dove si ricongiunse con gli altri padri certosini che si trovavano gi\u00e0 l\u00ec dal giorno precedente.\nLa strage del 10 settembre.\nI due monaci rimasti del gruppetto dei responsabili insieme agli altri otto selezionati a Carrara e considerati inadatti al lavoro furono uccisi nella giornata del 10 settembre con altre 27 persone, sette delle quali provenienti dal rastrellamento della Certosa: furono mitragliati due \u2013 tre per volta e in orari diversi della giornata, nell'ambito di quella operazione di eliminazione dei prigionieri voluta dai tedeschi ormai in ritirata, denominata strage delle Fosse del Frigido, che ebbe luogo proprio il 10 e 16 settembre. \nI primi a trovare la morte furono i padri Costa ed Egger lungo la strada che da Massa va a Ponte Forno. Verso mezzogiorno tocc\u00f2 ai fratelli laici Michele Nota e Giorgio Maritano. I monaci Adriano Compagnon e Adriano Clerc morirono verso le 13. Alle 17 fu fucilato il fratello laico Raffaele Cantero. Poco dopo le 18, lungo la strada che da Massa porta a Torano furono uccisi padre Benedetto Lapuente e i fratelli laici Bruno d'Amico e Alberto Rosbad. \nLa sepoltura.\nI corpi dei dieci certosini fucilati il 10 settembre in un primo momento furono tumulati nei cimiteri di Mirteto e Turano per poi essere trasferiti il 22 e 23 maggio 1945 presso la Certosa di Farneta. \nLe ossa dei padri Martino Binz e di Bernardo Salvatore Montes de Oca furono ritrovate solamente il 7 febbraio del 1947: padre Binz sar\u00e0 sepolto a Farneta due giorni dopo; i resti di Montes de Oca invece saranno trasportati in Venezuela.\nOnorificenze.\nDei dodici monaci certosini, sei padri e sei conversi, uccisi nella Strage di Farneta, undici hanno ricevuto, il 5 settembre 2001, la Medaglia d'Oro al Merito Civile, concessa dal Presidente della Repubblica Italiana, Carlo Azeglio Ciampi, mentre a padre Antonio Costa \u00e8 stata conferita la Medaglia d'Oro al Valor Militare."}
{"id": "4887176", "revid": "241195", "url": "https://it.wikipedia.org/wiki?curid=4887176", "title": "Liquichimica di Saline Joniche", "text": ""}
{"id": "4887179", "revid": "767487", "url": "https://it.wikipedia.org/wiki?curid=4887179", "title": "Manchester City Football Club 1996-1997", "text": "Nella stagione 1996-1997 il Manchester City ha partecipato alla First Division, secondo livello del campionato inglese dove giunse 14\u00b0. Nella FA Cup e nella Football League Cup venne eliminato rispettivamente al 5\u00ba e 2\u00ba turno. La stagione vide l'avvicendarsi di 3 allenatori e 1 traghettatore, che furono quasi simbolo della difficile stagione della squadra.\nTeam kit.\nLo sponsor tecnico fu Umbro.\nRosa.\nRosa ufficiale della stagione "}
{"id": "4887198", "revid": "1543377", "url": "https://it.wikipedia.org/wiki?curid=4887198", "title": "Canottaggio ai Giochi della X Olimpiade - Quattro con maschile", "text": "La competizione del quattro con maschile dei Giochi della X Olimpiade si \u00e8 svolta dal 10 al 13 agosto 1932 al \"Long Beach Marine Stadium\", Long Beach.\nRisultati.\nBatterie.\nSu disputarono il 10 agosto. Il vincitore di ciascuna batteria in finale, i restanti al recupero.\nRecupero.\nSi disput\u00f2 l'11 agosto. I primi due in finale.\nFinale.\nSi disput\u00f2 il 13 agosto."}
{"id": "4887216", "revid": "1573940", "url": "https://it.wikipedia.org/wiki?curid=4887216", "title": "Halichoeres aestuaricola", "text": "Halichoeres aestuaricola \u00e8 un pesce di acqua salata e salmastra appartenente alla famiglia Labridae.\nDistribuzione e habitat.\nProviene dall'oceano Pacifico, in particolare dalle coste della Colombia e del golfo di California. \u00c8 una specie che vive sia negli estuari dei fiumi, dove il fondale \u00e8 ricco di sabbia, detriti e vegetazione come mangrovie che nelle zone marine con fondo roccioso. Nuota a circa 5 m di profondit\u00e0.\nDescrizione.\nPresenta un corpo leggermente compresso ai lati, allungato soprattutto negli esemplari giovanili, che presentano una testa dal profilo appuntito. La lunghezza massima registrata \u00e8 di 22 cm. La colorazione non \u00e8 particolarmente sgargiante, ma tende al grigio scuro-marrone o al giallo scuro, con le pinne non particolarmente basse e di una colorazione giallastra. Nei giovani sulla pinna dorsale, lunga, \u00e8 presente una macchia nera, e ce ne \u00e8 anche una pi\u00f9 piccola sul peduncolo caudale. La pinna caudale non \u00e8 biforcuta.\nBiologia.\nAlimentazione.\nHa una dieta varia, composta da invertebrati acquatici come crostacei, molluschi e vermi.\nRiproduzione.\n\u00c8 oviparo e la fecondazione \u00e8 esterna. Non ci sono cure nei confronti delle uova.\nConservazione.\nQuesta specie viene classificata come \"dati insufficienti\" (DD) dalla lista rossa IUCN perch\u00e9 non \u00e8 di alcun interesse per la pesca ma il suo habitat costiero potrebbe essere minacciato dalle attivit\u00e0 umane; inoltre la sua biologia \u00e8 poco conosciuta."}
{"id": "4887219", "revid": "767487", "url": "https://it.wikipedia.org/wiki?curid=4887219", "title": "Tarasio (nome)", "text": "Origine e diffusione.\nDeriva dal nome greco \u03a4\u03b1\u03c1\u03b1\u03c3\u03b9\u03bf\u03c2 (\"Tarasios\"), di origine non del tutto certa; potrebbe essere di origine etnica, da \"Taras\", un antico nome della citt\u00e0 di Taranto, avente quindi il significato di \"di Taranto\", \"proveniente da Taranto\", oppure potrebbe basarsi sul verbo \u03c4\u03b1\u03c1\u03ac\u03c3\u03c3\u03c9 (\"tar\u00e0sso\", \"turbare\", \"scuotere\"). Alcune fonti ricollegano a Tarasio il nome ucraino \u0422\u0430\u0440\u0430\u0441 (\"Taras\").\nLa sua diffusione, scarsissima, \u00e8 dovuta al culto verso il santo cos\u00ec chiamato.\nOnomastico.\nL'onomastico pu\u00f2 essere festeggiato il 18 febbraio (o il 25 dello stesso mese) in memoria di san Tarasio, patriarca di Costantinopoli."}
{"id": "4887222", "revid": "108152132", "url": "https://it.wikipedia.org/wiki?curid=4887222", "title": "Radio 2 in the mix", "text": "Radio 2 in the mix\n\u00e8 stato un programma radiofonico settimanale di Radio 2, in onda il sabato e la domenica sera, dalle 23 a mezzanotte, condotto da Lele Sacchi, dedicato al meglio dal mondo della musica e della cultura da club. "}
{"id": "4887225", "revid": "1417637", "url": "https://it.wikipedia.org/wiki?curid=4887225", "title": "Francesca Trivulzio", "text": "Dopo la morte del marito, svolse il ruolo di reggente per il figlio minorenne Galeotto II Pico.\nBiografia.\nFiglia naturale di Gian Giacomo Trivulzio, Maresciallo di Francia, spos\u00f2 nel 1501 in seconde nozze Ludovico I Pico, signore di Mirandola e conte di Concordia. In occasione del matrimonio, venne legittimata dal padre.\nAlla morte del marito, avvenuta nel 1509 nella battaglia di Polesella, Francesca Trivulzio prese la reggenza, in nome del figlio Galeotto II del governo dello Stato grazie all'aiuto dell'imperatore Massimiliano I, che la conferm\u00f2 nel governo della Mirandola, escludendo di fatto il cognato Giovanni Francesco II Pico della Mirandola. \nFrancesca, al fine di governare con tranquillit\u00e0, si procur\u00f2 per sua difesa alcune truppe francesi, ingaggiate allo scopo dal padre Gian Giacomo. Ma nel 1511 le truppe di Papa Giulio II assediarono la fortezza di Mirandola, costringendo alla resa Francesca. \nL'anno seguente le truppe del padre Giangiacomo rimisero al potere la figlia, concedendole per\u00f2 solo il dominio di Concordia.\nDiscendenza.\nFrancesca spos\u00f2 Ludovico ed ebbero due figli:"}
{"id": "4887226", "revid": "726455", "url": "https://it.wikipedia.org/wiki?curid=4887226", "title": "Taras (nome)", "text": "Origine e diffusione.\n\u00c8 una ripresa del nome greco antico \u03a4\u03b1\u03c1\u03b1\u03c2 (\"Taras\"), di tradizione classica: nella mitologia greca, infatti, Taras era un figlio di Poseidone, al quale deve il nome la citt\u00e0 di Taranto.\nEtimologicamente, il nome greco \u00e8 di origine incerta; potrebbe derivare da \u03c4\u03b1\u03c1\u03ac\u03c3\u03c3\u03c9 (\"tar\u00e0sso\"), che vuol dire \"turbare\", \"sconvolgere\". Alcune fonti, invece, considerano \u0422\u0430\u0440\u0430\u0441 una forma slava di Tarasio.\nOnomastico.\nL'onomastico pu\u00f2 essere festeggiato il primo di novembre, festa di Ognissanti, non essendovi santi con questo nome che \u00e8 quindi adespota."}
{"id": "4887235", "revid": "599013", "url": "https://it.wikipedia.org/wiki?curid=4887235", "title": "Oleg Ogorodov", "text": "Carriera.\nIn carriera ha vinto un titolo di doppio, il Tashkent Open nel 1999, in coppia con lo svizzero Marc Rosset.\nNel 1996 ha rappresentato il suo Paese alle Olimpiadi di Atlanta, sia in singolo che in doppio. In singolo \u00e8 uscito al secondo turno, mentre nel doppio non \u00e8 andato oltre il primo.\nHa raggiunto il suo miglior piazzamento in singolare nel maggio 1996 (101\u00aa posizione del ranking mondiale).\nIn Coppa Davis ha disputato un totale di 77 partite, ottenendo 53 vittorie e 24 sconfitte. Per la sua costanza nel rappresentare il proprio Paese nella competizione \u00e8 stato insignito del Commitment Award."}
{"id": "4887239", "revid": "463686", "url": "https://it.wikipedia.org/wiki?curid=4887239", "title": "Breda Cisoni", "text": ""}
{"id": "4887242", "revid": "767487", "url": "https://it.wikipedia.org/wiki?curid=4887242", "title": "La cassa dritta", "text": "La cassa dritta \u00e8 un singolo del gruppo musicale italiano Two Fingerz, il primo estratto dal quinto album in studio \"Two Fingerz V\" e pubblicato il 5 dicembre 2013.\nIl singolo ha visto la partecipazione del rapper italiano Fedez."}
{"id": "4887244", "revid": "767487", "url": "https://it.wikipedia.org/wiki?curid=4887244", "title": "Annie - La felicit\u00e0 \u00e8 contagiosa", "text": "Annie - La felicit\u00e0 \u00e8 contagiosa (\"Annie\") \u00e8 un film del 2014, con protagonista Quvenzhan\u00e9 Wallis, diretto da Will Gluck e prodotto, tra gli altri, da Jay-Z e Will Smith.\nLa pellicola \u00e8 l'adattamento cinematografico dei fumetti \"Little Orphan Annie\", pubblicati a partire dal 1924 da Harold Gray sul Daily News di New York; \u00e8 remake dell'omonimo film del 1982 diretto da John Huston.\nTrama.\nAnnie \u00e8 una bambina di dieci anni che \u00e8 stata abbandonata dai genitori; nell'abbandonarla, questi le avevano lasciato un ciondolo per poterla riconoscere successivamente e un biglietto nel quale affermavano che sarebbero venuti a riprenderla. La piccola finisce cos\u00ec affidata, assieme ad altre quattro ragazze, alle cure della perfida signorina Hannigan. Ogni venerd\u00ec Annie si reca nel ristorante indicato nel biglietto lasciatole dai genitori come luogo dell'incontro, senza per\u00f2 mai trovarli.\nUn giorno mentre corre in strada si scontra con il miliardario Will Stacks che la salva dall'essere investita; essendo candidato a sindaco, questi decide di invitare la ragazzina a pranzo per farsi un po' di pubblicit\u00e0. In seguito, grazie ai consigli degli assistenti Grace e Guy, Will invita Annie a vivere con lui per un breve periodo. Inaspettatamente le si affeziona realmente e valuta l'idea di adottarla, quando Guy arriva con una grande notizia: i genitori di Annie sono stati ritrovati.\nLa ragazzina parte con loro, con grande dispiacere di Will, quando l'arrivo della signorina Hannigan rivela come in realt\u00e0 quelli non fossero i veri genitori di Annie bens\u00ec dei rapitori ingaggiati da lei e Guy per estorcere denaro dallo stesso Stacks.\nDopo un inseguimento attraverso New York, Stacks e Hannigan riescono a raggiungere i rapitori e a salvare Annie, che verr\u00e0 infine adottata dallo stesso Stacks.\nProduzione.\nNel gennaio 2011 la Sony Pictures Entertainment annuncia l'avvio del progetto, con Jay-Z e Will Smith produttori e Willow Smith nel ruolo della protagonista. Nell'agosto 2012 viene annunciato l'avvio della produzione per la primavera dell'anno successivo.\nCast.\nInizialmente l'attrice protagonista doveva essere Willow Smith, figlia di Will, ma con la conferma del regista nel gennaio 2013, viene scelta Quvenzhan\u00e9 Wallis per la parte.\nJamie Foxx entra nel cast nel marzo 2013 mentre Cameron Diaz firma nel giugno seguente dopo il declino di Sandra Bullock. In estate si aggiungono al cast Rose Byrne e Bobby Cannavale.\nIl cast del film \u00e8 arricchito da numerosi camei di Michael J. Fox, Patricia Clarkson, Ashton Kutcher, Mila Kunis, Rihanna, Bobby Moynihan e Sia Furler.\nRegia.\nNel febbraio 2011 viene chiamato a dirigere il film Ryan Murphy, il quale per\u00f2 declina l'offerta il mese successivo. Nel gennaio 2013 viene confermato alla regia Will Gluck.\nSceneggiatura.\nNel maggio 2012 Will Smith annuncia che l'attrice Emma Thompson collaborer\u00e0 alla sceneggiatura del film. Nel luglio dello stesso anno la sceneggiatrice Aline Brosh McKenna riscrive una seconda stesura, che diventer\u00e0 quella definitiva per il film.\nRiprese.\nLe riprese del film iniziano il 19 settembre 2013.\nColonna sonora.\nLa colonna sonora \u00e8 curata dal produttore Jay-Z, che ripropone cover delle musiche originali del film del 1982.\nDistribuzione.\nIl primo trailer viene diffuso online il 6 marzo 2014.\nLa pellicola \u00e8 stata distribuita nelle sale cinematografiche statunitensi a partire dal 19 dicembre 2014, e in Italia dal 1\u00ba luglio 2015."}
{"id": "4887247", "revid": "729019", "url": "https://it.wikipedia.org/wiki?curid=4887247", "title": "Canottaggio ai Giochi della X Olimpiade - Otto maschile", "text": "La competizione del otto maschile dei Giochi della X Olimpiade si \u00e8 svolta dal 10 al 13 agosto 1932 al \"Long Beach Marine Stadium\", Long Beach.\nRisultati.\nBatterie.\nSu disputarono il 10 agosto. Il vincitore di ciascuna batteria in finale, i restanti al recupero.\nRecuperi.\nSi disputarono l'11 agosto. Il vincitore in finale.\nFinale.\nSi disput\u00f2 il 13 agosto."}
{"id": "4887254", "revid": "367445", "url": "https://it.wikipedia.org/wiki?curid=4887254", "title": "Roberto Ariagno", "text": "Giocava nel ruolo di palleggiatore.\nCarriera.\nLa carriera di Roberto Fulvio Ariagno si svolge quasi interamente nella Pallavolo Torino, con cui rimane dalla stagione 1981-82 fino alla fusione con il Cuneo Volley Ball Club, ad esclusione di un'annata con un'altra societ\u00e0 torinese, denominata SAFA. Nei sette anni a Torino vince un campionato e una Coppa delle Coppe. Insieme a diversi compagni di squadra passa poi nella neonata societ\u00e0 cuneese, con cui conquista la promozione dalla Serie A2 alla Serie A1. Dopo due stagioni a Pinerolo nelle categorie inferiori, torna al Torino, che nel frattempo si \u00e8 ricostituita e si \u00e8 iscritta al campionato di Serie A2, dove chiude la sua carriera.\nSuccessivamente assume diversi incarichi dirigenziali in alcune societ\u00e0 dilettantistiche, ricoprendo il ruolo di direttore sportivo prima al Lasalliano Volley Torino e poi al GS Pino Volley, per diventare in seguito coordinatore tecnico della Chieri '76, militante nella Serie B1 femminile."}
{"id": "4887257", "revid": "121436847", "url": "https://it.wikipedia.org/wiki?curid=4887257", "title": "Seconda Tomba del Guerriero", "text": "La cosiddetta Seconda Tomba del Guerriero di Sesto Calende \u00e8 un corredo funebre risalente al VI secolo a.C. (in particolare al periodo Golasecca II A) e appartenente alla Cultura di Golasecca, una civilt\u00e0 sviluppatasi durante l'et\u00e0 del ferro nella Lombardia occidentale, nel Piemonte orientale e nel Canton Ticino. Il corredo \u00e8 conservato presso il Museo civico archeologico di Villa Mirabello a Varese.\nStoria e descrizione.\nIl corredo fu scoperto nel 1928 nei dintorni di Sesto Calende durante gli scavi per la costruzione della palestra del locale asilo infantile. In quell'occasione furono rinvenute una ventina di coppe in ceramica, fra cui un \"guttus\" ornitomorfo (forse un'anatra), un elmo a calotta composta, una punta di lancia, l'impugnatura di una daga ad antenne. Furono inoltre recuperati materiali in lamina bronzea: una situla, probabilmente di produzione locale, alta 57 cm e decorata a punti e borchiette a sbalzo con scene di sacrificio e giochi funebri, e una coppia schinieri anatomici di tipo greco arcaico. Si rinvennero anche vari frammenti di un carro a due ruote, fra cui spiccano due cerchioni in ferro, parti delle coperture bronzee dei mozzi e rivestimenti del parapetto, oltre a morsi e ganci per le redini di due cavalli. Un elemento notevolissimo del corredo \u00e8 rappresentato infine da un carrettino cultuale a quattro ruote, in bronzo fuso e laminato, decorato a punti e borchiette. Il guerriero, vista la ricchezza di questo corredo, era molto probabilmente di rango sociale estremamente elevato: non \u00e8 inverosimile che intercorrano legami di parentela o di tipo sociale e politico tra l'individuo sepolto in questa tomba e l'individuo sepolto, circa una generazione prima, nella cosiddetta Prima Tomba di Guerriero. "}
{"id": "4887265", "revid": "767487", "url": "https://it.wikipedia.org/wiki?curid=4887265", "title": "Unione Sportiva Arezzo 1985-1986", "text": "Questa voce raccoglie le informazioni riguardanti l'Unione Sportiva Arezzo nelle competizioni ufficiali della stagione 1985-1986."}
{"id": "4887267", "revid": "729019", "url": "https://it.wikipedia.org/wiki?curid=4887267", "title": "Champion Film Company", "text": "La Champion Film Company fu una casa di produzione indipendente fondata nel 1909 da Mark M. Dintenfass. La piccola compagnia, nei suoi quattro anni di attivit\u00e0, mise in catalogo oltre duecento pellicole, specializzandosi all'inizio nel genere western e nella ricostruzione storica di episodi militari della guerra civile americana o della rivoluzione. In seguito, produsse numerosi film di impianto drammatico, alcuni documentari e alcuni filmati legati a personaggi famosi, come gli aviatori Blanche Scott e Robert G. Fowler.\nFu la prima societ\u00e0 che costru\u00ec i suoi studi nella citt\u00e0 di Fort Lee, nel New Jersey, un luogo che sarebbe diventato un polo di attrazione per l'industria cinematografica indipendente dell'epoca e che era stato usato per la prima volta come set di un film nel 1907 dalla Kalem Company. Dintenfass fece edificare i teatri di posa a Coytesville, una remota zona a nord di Fort Lee, costruendoli in modo da farli assomigliare il meno possibile a uno studio cinematografico. Cercava cos\u00ec di sfuggire agli investigatori di Thomas Alva Edison, sempre alla ricerca dei \"pirati\" che si sottraevano alle rigide condizioni poste dalla MPPC (Motion Picture Patents Company), l'organismo di monopolio del settore che imponeva, tra l'altro, di usare solo il materiale tecnico (cineprese, pellicola...) che doveva essere fornito esclusivamente dal trust.\nProprio per aggirare la MPPC, gli indipendenti - tra cui Dintenfass - distribuivano i loro film attraverso la Motion Picture Distributing and Sales Company di Carl Laemmle. Il quale, nel 1912, pens\u00f2 di unire tutte le piccole societ\u00e0 indipendenti in un'unica casa di produzione che comprendeva la sua Independent Moving Pictures Co. of America (IMP). Uno dei soci della nuova societ\u00e0 fu Dintenfass e la Champion venne cos\u00ec assorbita dall'Universal Film Manufacturing Company, la futura Universal Pictures, avviata a diventare una delle major di Hollywood.\nNei film della Champion apparvero John G. Adolfi, Irving Cummings, Jeanie Macpherson."}
{"id": "4887271", "revid": "298229", "url": "https://it.wikipedia.org/wiki?curid=4887271", "title": "John-Paul Duarte", "text": "Carriera.\nNazionale.\nHa esordito nella nazionale gibilterriana il 1\u00ba marzo 2014 contro le ."}
{"id": "4887274", "revid": "741864", "url": "https://it.wikipedia.org/wiki?curid=4887274", "title": "Vestarches", "text": "Vestarch\u0113s (in greco: \u03b2\u03b5\u03c3\u03c4\u03ac\u03c1\u03c7\u03b7\u03c2) era un antico titolo onorifico bizantino in uso dalla fine del X ai primi del XII secolo.\nIl termine vestarch\u0113s significa \"capo del vestai\", un altro gruppo di alti dignitari di corte Etimologicamente, questi termini sono legati al \"vestiarion\", il guardaroba imperiale, ma nonostante i precedenti tentativi di collegare i vestai/vestarch\u0113s con i funzionari della vestiarion (cf. Br\u00e9hier), tale rapporto sembra non essere esistito.\nIl termine si trova per la prima volta ne l'Escorial Taktikon, un elenco di uffici e titoli giudiziali e loro precedenza compilato negli anni 970. Inizialmente, era limitato agli alti eunuchi di corte, ma venne poi assegnato a ufficiali superiori dopo la met\u00e0 dell'XI secolo. I suoi titolari, inclusi i generali famosi come Michael Bourtzes, Niceforo Melisseno, e forse anche i futuri imperatori bizantini Niceforo Botaneiates e Romano Diogene, ma anche alcuni funzionari giudiziari di grado elevato di Costantinopoli Nella gerarchia di palazzo, venne interposto tra il titolo di magistros e quello di vestes, ma and\u00f2 svalutandoxi con l'inflazione generale dei premi durante gli ultimi decenni dell'XI secolo. Dalla fine del secolo, il nuovo titolo di pr\u014dtovestarch\u0113s (greco: \u03c0\u03c1\u03c9\u03c4\u03bf\u03b2\u03b5\u03c3\u03c4\u03ac\u03c1\u03c7\u03b7\u03c2, \"primi vestarch\u0113s\"), \u00e8 attestato come assegnato ai giudici e notai. Entrambi i titoli sono in evidenza nei primi anni del XII secolo, ma a quanto pare \u00e8 caddero completamente in disuso subito dopo."}
{"id": "4887277", "revid": "599013", "url": "https://it.wikipedia.org/wiki?curid=4887277", "title": "Lorenzo Manta", "text": "Carriera.\nIn carriera ha raggiunto una finale di doppio al Tashkent Open nel 1999, in coppia con lo statunitense Mark Keil. Nei tornei del Grande Slam ha ottenuto il suo miglior risultato raggiungendo il quarto turno nel singolare a Wimbledon nel 1999.\nIn Coppa Davis ha disputato un totale di 16 partite, ottenendo 10 vittorie e 6 sconfitte."}
{"id": "4887290", "revid": "198277", "url": "https://it.wikipedia.org/wiki?curid=4887290", "title": "Societ\u00e0 Sportiva Campobasso 1985-1986", "text": "Questa voce raccoglie le informazioni riguardanti la Societ\u00e0 Sportiva Campobasso nelle competizioni ufficiali della stagione 1985-1986."}
{"id": "4887295", "revid": "1573940", "url": "https://it.wikipedia.org/wiki?curid=4887295", "title": "Mops niangarae", "text": "Mops niangarae () \u00e8 un pipistrello della famiglia dei Molossidi endemico della Repubblica Democratica del Congo.\nDescrizione.\nDimensioni.\nPipistrello di piccole dimensioni, con la lunghezza totale di 125\u00a0mm, la lunghezza dell'avambraccio di 52\u00a0mm, la lunghezza della coda di 34\u00a0mm, la lunghezza delle orecchie di 22\u00a0mm.\nAspetto.\nLa pelliccia \u00e8 corta. Le parti dorsali sono bruno-rossastre con la base dei peli pi\u00f9 chiara, mentre le parti ventrali sono bruno-giallastre, pi\u00f9 chiare sul petto. Il muso non \u00e8 estremamente appiattito, il labbro superiore ha pi\u00f9 di 7 pieghe ben distinte su ogni lato ed \u00e8 ricoperto di corte setole. Le orecchie sono marroni scure, relativamente piccole, unite anteriormente da una membrana a forma di V che si estende in avanti fino a formare una sacca con l'apertura anteriore. Il trago \u00e8 piccolo, mentre l'antitrago \u00e8 basso. Le membrane alari sono marroni scure. La coda \u00e8 lunga, tozza e si estende per pi\u00f9 della met\u00e0 oltre l'uropatagio.\nBiologia.\nComportamento.\nSi rifugia nelle cavit\u00e0 degli alberi.\nAlimentazione.\nSi nutre di insetti.\nDistribuzione e habitat.\nQuesta specie \u00e8 conosciuta soltanto presso Niangara, nella Repubblica Democratica del Congo nord-orientale.\nVive nelle foreste pluviali miste a savane.\nStato di conservazione.\nLa IUCN Red List, considerati i continui problemi sulla sua tassonomia, la mancanza di informazioni recenti circa il suo areale, i requisiti ecologici e le minacce, classifica \"M.niangarae\" come specie con dati insufficienti (DD)."}
{"id": "4887304", "revid": "228587", "url": "https://it.wikipedia.org/wiki?curid=4887304", "title": "Emmanuel Ludwig Gruner", "text": "Apparteneva ad un'antica famiglia di Berna e discendente da parte di entrambi i genitori di noti naturalisti. La madre Julie de Jenner discendeva dal medico e poeta Albrecht von Haller mentre il nonno paterno era Gottlieb Sigmund Gruner, un cartografo e geologo. \nNel 1828 si trasfer\u00ec a Parigi per studiare nelle migliori scuole francesi. Una borsa di studio gli permise di recarsi in Tirolo ed in Carinzia (nell'odierna Austria), a Friburgo e sui monti dell'Harz in Sassonia (Germania) dove scopr\u00ec una forte inclinazione per quanto concerne l'attivit\u00e0 estrattiva.\nNel 1834 ritorn\u00f2 in Francia si trasfer\u00ec a Saint-\u00c9tienne, dove vi era una fiorente attivit\u00e0 estrattiva, per lavorarvi come ingegnere e professore presso la scuola mineraria della citt\u00e0. In seguito lavor\u00f2 per tre anni a Poitiers dove si dedic\u00f2 a disegnare la mappa geologica della regione della Loira. Nel 1858 fu nominato \"Inspecteur generel des Mines\" e professore di metallurgia presso la prestigiosa Ecole des Mines di Parigi, incarico che ricopr\u00ec fino al 1872. Negli anni gli furono assegnate numerose cariche importanti tra le quali quella di vice presidente del \"Conseil generel des Mines\" \u2014 la pi\u00f9 alta carica non ministeriale in campo mineralogico \u2014 e ricevette le pi\u00f9 alte onorificenze francesi. La sua produzione scientifica in campo geologico e metallurgico ammonta ad oltre 70 opere tra articoli, libri e trattati. \nA lui \u00e8 stato dedicato il minerale grunerite che scopr\u00ec e descrisse per primo."}
{"id": "4887306", "revid": "6923", "url": "https://it.wikipedia.org/wiki?curid=4887306", "title": "Mary Scott Lord Dimmick", "text": "Di 25 anni pi\u00f9 giovane di Harrison, e nipote della prima moglie, il suo nome da nubile era Mary Scott Lord, ed era figlia di Russell Farnham Lord, ingegnere capo presso la Delaware and Hudson Canal (una societ\u00e0 che sarebbe successivamente diventata la pi\u00f9 celebre Delaware and Hudson Railway, e di sua moglie, Elizabeth Mayhew Scott. \nIl 22 ottobre 1881 spos\u00f2 in prime nozze Walter Erskine Dimmick, figlio del procuratore generale della Pennsylvania e fratello del futuro sindaco di Scranton J. Benjamin Dimmick."}
{"id": "4887308", "revid": "670104", "url": "https://it.wikipedia.org/wiki?curid=4887308", "title": "Luca Frigo", "text": "Biografia.\nNato a Moncalieri ma cresciuto a Luserna San Giovanni, \u00e8 cresciuto in una famiglia di hockeisti su ghiaccii: giocatore era il padre, cos\u00ec come giocatrice \u00e8 la sorella minore Eleonora.\nCarriera.\nClub.\nFrigo inizi\u00f2 a giocare ad hockey nelle giovanili dell'HC Valpellice, ed entr\u00f2 a far parte della prima squadra appena sedicenne, a partire dalla stagione 2009-2010. Eccettuati alcuni incontri con i \"farm team\", rimase con il Valpellice nelle successive tre stagioni, raccogliendo 124 presenze in massima serie.\nNel 2012 super\u00f2 il provino con gli Omaha Lancers, nel campionato giovanile United States Hockey League, entrando a far parte della squadra per le due stagioni successive e raggiungendo contestualmente un accordo con la squadra della Minnesota State University, Mankato.\nTuttavia a causa dei trascorsi in Italia Frigo non sarebbe stato convocabile in NCAA, e per questo motivo nell'estate del 2014 fece ritorno nella Serie A italiana con l'HC Valpellice.\nNell'estate del 2015 tent\u00f2 l'esperienza nella terza divisione svedese con il Kallinge-Ronneby IF. Dopo un anno fece ritorno in Italia firmando per l'HC Bolzano, squadra iscritta alla EBEL.\nNazionale.\nFrigo disput\u00f2 due campionati del mondo di hockey su ghiaccio Under-18 ed altrettanti campionati del mondo di hockey su ghiaccio Under-20.\nNel 2013 partecip\u00f2 alle Universiadi del Trentino, chiuse al sesto posto. L'esordio ufficiale con la Nazionale maggiore avvenne nel dicembre 2014 in un match amichevole contro la Polonia.\nNel 2015 prese parte al mondiale di Prima Divisione disputatosi in Polonia. Nel febbraio 2016 vinse con il \"Blue Team\" il torneo preolimpico disputatosi a Cortina d'Ampezzo. Nella primavera dello stesso anno partecip\u00f2 al mondiale di Prima Divisione disputotosi in Polonia, in cui l'Italia riusc\u00ec a guadagnarsi la promozione in Top Division."}
{"id": "4887314", "revid": "767487", "url": "https://it.wikipedia.org/wiki?curid=4887314", "title": "Cimafej Kala\u010do\u016d", "text": "Caratteristiche tecniche.\nEsterno destro, pu\u00f2 giocare nello stesso ruolo sulla fascia opposta o come trequartista.\nCarriera.\nClub.\nLo Shakter Soligorsk lo preleva dal Dnepr Mogilev nel gennaio 2003 in cambio di \u20ac 150.000. Nel luglio seguente \u00e8 acquistato dallo Shakhtar Donetsk per \u20ac 600.000.\nNazionale.\nEsordisce il 18 febbraio 2004 contro Cipro (0-2). Sigla due doppiette contro il Kazakistan durante le qualificazioni al campionato mondiale di calcio 2010."}
{"id": "4887319", "revid": "643662", "url": "https://it.wikipedia.org/wiki?curid=4887319", "title": "Timofei Kalachev", "text": ""}
{"id": "4887320", "revid": "64588933", "url": "https://it.wikipedia.org/wiki?curid=4887320", "title": "Chiesa di San Pietro e Paolo", "text": ""}
{"id": "4887328", "revid": "1005847", "url": "https://it.wikipedia.org/wiki?curid=4887328", "title": "Calcio Catania 1985-1986", "text": "Questa voce raccoglie le informazioni riguardanti il Calcio Catania nelle competizioni ufficiali della stagione 1985-1986.\nStagione.\nNella stagione 1985-1986 il Catania disputa il campionato di Serie B, raccogliendo 36 punti si piazza in 12\u00aa posizione, tre punti sulla zona retrocessione. Tre allenatori si sono alternati sulla panca etnea, nel tentativo di raddrizzare l'andamento di una stagione complicata, dove il Catania ha galleggiato nella mediocrit\u00e0. Con 10 reti, di cui 6 calci di rigore, il miglior marcatore \u00e8 stato Carlo Borghi. La stagione \u00e8 iniziata e si \u00e8 chiusa con Gennaro Rambone alla guida della squadra, tornato in sella dopo la sconfitta di Roma (1-0) con la Lazio, e portandola alla salvezza. Dalla 15\u00aa alla 19\u00aa ha allenato il Catania il tecnico della Primavera etnea Salvatore Bianchetti, poi dalla 20\u00aa alla 28\u00aa giornata \u00e8 stata la volta di Antonio Colomban. Confermati i due brasiliani, il difensore Pedrinho ed il centrocampista Luvanor.\nAnche in Coppa Italia il Catania non fa una bella figura, nel terzo girone di qualificazione, giocato prima del campionato ottiene due pareggi e tre sconfitte."}
{"id": "4887329", "revid": "287204", "url": "https://it.wikipedia.org/wiki?curid=4887329", "title": "Seigo Yamaguchi", "text": "Biografia.\nNacque il 13 aprile del 1924 nella prefettura di Fukuoka, nel Ky\u016bsh\u016b in Giappone. Da giovanissimo era un avido lettore anche grazie al padre, preside di una scuola, che lo riforniva costantemente di libri, consentendogli di approfondire conoscenze di storia, filosofia e letteratura. Studi\u00f2 presso un istituto tradizionale fondato dai clan Yanagawa e Han durante il periodo Edo, per poi laurearsi presso l'universit\u00e0 Hiroikegakuen.\nDurante la seconda guerra mondiale partecip\u00f2 alla guerra del Pacifico, arruolato in uno squadrone Kamikaze della Marina, di quelli che si schiantavano con un sommergibile esplosivo contro le navi nemiche. Per fortuna dell'Aikid\u014d moderno la guerra fin\u00ec prima che gli fosse assegnata una missione.\nIncontro con l'Aikido.\nDopo la guerra rientr\u00f2 nella nativa Fukuoka per continuare gli studi e nel 1949 ottenne la qualifica per lavorare per il governo. Decise per\u00f2 di approfondire i suoi studi in Europa, ma prima di partire volle perfezionare le sue conoscenze di cultura giapponese studiando macrobiotica con Sakurawaza Nyoichi, conosciuto in occidente come George Oshawa. Grazie a questo legame, nel 1950 venne presentato a Morihei Ueshiba, il fondatore dell'Aikid\u014d, e l'anno dopo divenne uchi deshi (allievo interno al dojo). Dal 1958 al 1960 fu inviato ad insegnare Aikid\u014d ai militari in Birmania e, al suo rientro in Giappone, insegn\u00f2 regolarmente all'Hombu Dojo (Dojo Centrale di Tokyo) in particolare nella famosa lezione del luned\u00ec sera, che tenne per decenni.\nCaratteristiche.\nAveva il suo dojo privato in un primo tempo a Ikenoue, famoso per la durezza del suo tatami, poi si trasfer\u00ec a Shibuya dove il tatami era quello del Kendo: di legno. Il dojo di Shibuya divenne il centro della sua ricerca personale in Aikid\u014d e gli studenti erano accettati solo per invito. Yamaguchi teneva lezioni anche per le squadre di baseball giapponesi, per le universit\u00e0 e per dojo privati (lo Zoshukan di Tokyo, tra i pi\u00f9 importanti). Le sue lezioni all'Hombu Dojo erano tra le pi\u00f9 seguite, anche dai colleghi insegnanti dell'Hombu Dojo stesso, cosa che non si verifica facilmente.\nAlto poco meno di 170 cm per un peso di circa 60 kg, sul tatami appariva un gigante e le sue tecniche fluivano senza sforzo, chiaramente ispirate agli eleganti movimenti della spada giapponese. Studiava Lao Tsu e la filosofia dello Yin e Yang e, nonostante fosse molto severo a lezione, non ammetteva la durezza nell'allenamento e insisteva sul liberarsi dalla rigidit\u00e0. Non metteva troppa enfasi nelle ripetizioni e non spiegava molto della tecnica, ma praticava di persona con ogni studente. I suoi movimenti erano cos\u00ec rapidi che anche gli istruttori Aikikai di grado pi\u00f9 elevato avevano problemi con le sue proiezioni.\nTra il 1977 ed il 1995 fu invitato a condurre stage in Europa, principalmente in Francia, Germania ed Inghilterra; l'Universit\u00e0 di Mannheim, in Germania, istitu\u00ec un vero e proprio corso di Aikid\u014d e cominci\u00f2 ad invitarlo regolarmente.\nDiversi grandi maestri si ispirano moltissimo a lui; tra di essi Seishiro Endo, Yoshinobu Takeda, Masatoshi Yasuno, Christian Tissier, Philippe Gouttard e William Gleason. Anche il figlio Tetsu \u00e8 uno Shihan, 7\u00ba dan di Aikido. Gli fa onore non aver mai voluto fondare una sua scuola, cosa in cui non credeva visto il suo profondo rispetto verso il fondatore Morihei Ueshiba e quindi verso l'Aikikai, ma che avrebbe potuto fare tranquillamente grazie al suo seguito.\nMorte.\nGli fu diagnosticata un'ulcera intestinale che rifiut\u00f2 di curare, da forte sostenitore dell'ordine naturale delle cose quale era. Dopo essere stato attivo in Aikido per pi\u00f9 di 45 anni, il 24 gennaio del 1996 il Maestro mor\u00ec nel sonno per una emorragia interna dopo aver fatto una dimostrazione la sera prima. Alla cerimonia funebre organizzata dalla sua famiglia presero parte pi\u00f9 di 1000 persone. Dopo di essa vennero organizzate delle grandi dimostrazioni in memoria del Maestro Yamaguchi a Kamakura, a Katsuta e alle Universit\u00e0 di Meiji e Nagoya."}
{"id": "4887353", "revid": "287204", "url": "https://it.wikipedia.org/wiki?curid=4887353", "title": "Vestes", "text": "Vest\u0113s (in lingua greca \u03b2\u03ad\u03c3\u03c4\u03b7\u03c2) era un titolo onorifico di corte bizantino in uso dal X all'XI secolo.\nIL termine \u00e8 etimologicamente connesso a quello di \"vestiarion\", il guardaroba imperiale, ma nonostante i primi tentativi di connetterlo ai \"vestai\" e al titolo correlato di \"vestarch\u0113s\", il capo dei \"vestai\", a quello di \"vestiarion\" (cf. Br\u00e9hier), non emergono fonti che confermino questa ipotesi.\nIl titolo viene trovato per la prima volta sotto il regno dell'imperatore Giovanni I Zimisce (regno 969\u2013976), quando era portato da Nikephoros Phokas, figlio del \"curopalate\" Leo Phokas. Il titolo rimase di elevato grado nella gerarchia bizantina fino all'XI secolo, dopodich\u00e9 venne combinato con quello di \"magistros\" ed assegnato a importanti generali, tra i quali Isacco I Comneno (imperatore bizantino nel periodo 1057\u20131059) quando egli era \"stratopedarch\u0113s\" nell'Est, Leone Tornicio e Niceforo III Botaniate (imperatore bizantino nel periodo 1078\u20131081) durante il periodo in cui era \"doux\" di Edessa e Antiochia. L'Escorial \"Taktikon\", lista di cariche di corte compilata negli anni 970, distingue tra \"vestai\" \"barbuti\" (\"barbatoi\"), ai quali era anche attribuito il titolo di \"patrikios\" o \"magistros\", e i \"vestai\" eunuchi (\"ektomiai\"), che avevano il titolo di \"praipositos\".\nCome accadde agli altri titoli, il prestigio dei \"vest\u0113s\" and\u00f2 scemando verso la fine dell'XI secolo, quando esso venne attribuito a funzionari di rango inferiore. Per contrastare questa svalutazione, venne creato il titolo superiore di \"protovestes\" (in greco: \u03c0\u03c1\u03c9\u03c4\u03bf\u03b2\u03ad\u03c3\u03c4\u03b7\u03c2, \"primi\" \"vestes\"). Entrambi i titoli, per\u00f2, non sembrano essere sopravvissuti al regno dell'imperatore Alessio I Comneno (regnante nel periodo 1081-1118)."}
{"id": "4887361", "revid": "767487", "url": "https://it.wikipedia.org/wiki?curid=4887361", "title": "Battaglia di Dayr al-Jathaliq", "text": "La battaglia di Dayr al-Jath\u0101l\u012bq (), o battaglia di Maskin, fu una battaglia che, nell'ottobre-novembre del 691, contrappose a sud di S\u0101marr\u0101\u02be le forze militari del Califfo omayyade \u02bfAbd al-Malik b. Marw\u0101n a quelle dell'anti-califfo della Mecca, \u02bfAbd All\u0101h b. al-Zubayr, comandate queste ultime da suo fratello Mu\u1e63\u02bfab, mentre quelle omayyadi erano guidate da al-\u1e24ajj\u0101j b. Y\u016bsuf.\nLa netta vittoria omayyade apr\u00ec pochi mesi dopo le porte allo scontro decisivo alla Mecca, in cui \u02bfAbd All\u0101h sar\u00e0 sconfitto e ucciso. "}
{"id": "4887368", "revid": "949861", "url": "https://it.wikipedia.org/wiki?curid=4887368", "title": "Palazzetto Foscari Mocenigo", "text": ""}
{"id": "4887372", "revid": "1543377", "url": "https://it.wikipedia.org/wiki?curid=4887372", "title": "Giuseppe Cipriani", "text": "Biografia.\nQuando aveva quattro anni la sua famiglia si trasfer\u00ec in Germania per lavoro ma torn\u00f2 in Italia allo scoppio della prima guerra mondiale. Giuseppe venne richiamato alle armi e combatt\u00e9 la guerra nell'esercito italiano.\nAlla fine della guerra si impieg\u00f2 come cameriere cambiando diversi locali sia in Italia che all'estero. Rientrato in Italia trov\u00f2 lavoro presso un albergo di Venezia dove, nel 1927, avvenne un fatto che gli cambi\u00f2 la vita.\nPresso l'albergo in cui lavorava era ospite un'anziana signora statunitense accompagnata dal giovane nipote Harry Pickering. Un bel giorno la signora part\u00ec lasciando il nipote senza un soldo. Giuseppe Cipriani, che era diventato amico di Harry, gli fece un prestito di 10.000 lire in modo che il ragazzo potesse rientrare in patria. Si trattava di una grossa cifra che qualche anno dopo gli venne rimborsata con gli interessi. Nel febbraio del 1931 infatti, Harry Pickering torn\u00f2 a Venezia restituendo al Cipriani la somma avuta in prestito con l'aggiunta di altre 30.000 lire.\nCon questo capitale in mano, il trentenne Giuseppe decise di aprire un bar in un vecchio deposito di cordami nelle adiacenze di piazza San Marco, decidendo di chiamarlo Harry's Bar in onore dell'amico americano.\nDa qui nacque la sua fortuna che lo port\u00f2 prima ad aprire una locanda a Torcello e poi l'Hotel Cipriani alla Giudecca.\nUna sua invenzione fu il cocktail \"Bellini\" da lui preparato nel 1948 quando era capo barista dell'Harry's Bar. Per via del suo colore rosato che ricord\u00f2 a Cipriani il colore della toga di un santo in un dipinto di Giovanni Bellini, egli intitol\u00f2 il cocktail al pittore veneziano.\nIl \"drink\" divenne una specialit\u00e0 stagionale dell'Harry's Bar di Venezia, uno dei locali favoriti da Ernest Hemingway, Sinclair Lewis e Orson Welles. Successivamente divenne molto popolare anche alla sede dell'Harry's Bar di New York. Dopo che un imprenditore francese instaur\u00f2 una rotta commerciale per trasportare polpa di pesche bianche fra le due localit\u00e0, il cocktail divenne un classico perenne, presente nei bar di tutto il mondo.\nDivenne poi famoso come ristoratore per aver inventato il piatto tipico \"Carpaccio\", consistente in fettine sottilissime di controfiletto di manzo crudo disposte su un piatto e decorate alla Kandinsky, con una salsa che viene chiamata universale, che un giorno del 1950 prepar\u00f2 per un'amica, la contessa Amalia Nani Mocenigo, quando seppe che i medici le avevano vietato di mangiare la carne cotta. Il nome del piatto venne dato in onore di Vittore Carpaccio, in quanto a Giuseppe Cipriani il colore della carne cruda ricordava i colori intensi dei quadri del pittore, alle cui opere in quel periodo era dedicata una mostra nel Palazzo Ducale di Venezia. Secondo alcuni il quadro del Carpaccio che avrebbe ispirato Cipriani sarebbe la \"Predica di santo Stefano\" (Museo del Louvre, Parigi).\nIl successo del \"carpaccio\" \u00e8 stato tale che oggi questo termine non indica la ricetta originale dell'Harry's Bar, ma con esso si definisce genericamente un piatto a base di fettine di carne o pesce crudi o semi-crudi a cui vengono aggiunti olio e scaglie di formaggio grana o altri ingredienti a seconda della versione, e financo ricette a base di pietanze cotte (\u00e8 il caso, ad esempio, del carpaccio di polpo, la cui ricetta prevede la cottura del polpo prima del procedimento di preparazione del carpaccio)."}
{"id": "4887374", "revid": "547992", "url": "https://it.wikipedia.org/wiki?curid=4887374", "title": "Aljaksandr Chackevi\u010d", "text": "Caratteristiche tecniche.\nEra un mediano.\nCarriera.\nClub.\nDal 1991 al 1996 gioca nella Dinamo Minsk, fino a quando passa alla Dinamo Kiev. In Ucraina vince sette titoli nazionali e quattro Coppe d'Ucraina. Conclusa l'esperienza ucraina, gioca in Cina e in Lettonia prima di ritornare in patria, ove chiude la carriera.\nNazionale.\nEsordisce il 27 gennaio 1993 contro l'Ecuador (1-1). Totalizza 38 incontri internazionali e 4 gol, giocando con la fascia da capitano in una sfida del 2000 e per due volte nel 2004."}
{"id": "4887376", "revid": "62004", "url": "https://it.wikipedia.org/wiki?curid=4887376", "title": "Guillaume Van Keirsbulck", "text": "Professionista dal 2011, ha vinto la Tre giorni di La Panne 2014 e la Samyn 2017. \u00c8 il nipote di Benoni Beheyt e il figlio di Kurt Van Keirsbulck."}
{"id": "4887380", "revid": "196390", "url": "https://it.wikipedia.org/wiki?curid=4887380", "title": "Giorno di tutti i Santi", "text": ""}
{"id": "4887382", "revid": "79968", "url": "https://it.wikipedia.org/wiki?curid=4887382", "title": "Time Domain Reflectometry", "text": ""}
{"id": "4887384", "revid": "1573940", "url": "https://it.wikipedia.org/wiki?curid=4887384", "title": "Lonchophylla orcesi", "text": "Lonchophylla orcesi () \u00e8 un pipistrello della famiglia dei Fillostomidi endemico dell'Ecuador.\nDescrizione.\nDimensioni.\nPipistrello di piccole dimensioni, con la lunghezza della testa e del corpo di 61\u00a0mm, la lunghezza dell'avambraccio di 47\u00a0mm, la lunghezza della coda di 11\u00a0mm, la lunghezza del piede di 14,8\u00a0mm, la lunghezza delle orecchie di 17\u00a0mm e un peso fino a 22\u00a0g.\nAspetto.\nLa pelliccia \u00e8 di lunghezza media, morbida e si estende dorsalmente sulla prima met\u00e0 dell'avambraccio. Le parti dorsali sono marroni chiare, pi\u00f9 scure sulla testa e con la base dei peli biancastra, mentre le parti ventrali sono bruno-grigiastre con la base dei peli grigia. Il muso \u00e8 lungo, con il labbro inferiore attraversato da un profondo solco longitudinale contornato da due cuscinetti carnosi e che si estende ben oltre quello superiore. La foglia nasale \u00e8 lanceolata, ben sviluppata e con la porzione anteriore saldata al labbro superiore. Le orecchie sono corte, triangolari con l'estremit\u00e0 arrotondata e ben separate tra loro. Le ali sono attaccate posteriormente sulle caviglie. La coda \u00e8 corta e fuoriesce con l'estremit\u00e0 dalla superficie dorsale delluropatagio. Il calcar \u00e8 pi\u00f9 corto del piede.\nBiologia.\nAlimentazione.\nSi nutre di nettare e di qualche insetto.\nDistribuzione e habitat.\nQuesta specie \u00e8 conosciuta soltanto in una localit\u00e0 della Provincia di Esmeraldas nell'Ecuador settentrionale.\nVive nelle foreste pluviali sub-tropicali a circa 1.200 metri di altitudine.\nStato di conservazione.\nLa IUCN Red List, considerato che si tratta di una specie scoperta solo recentemente e ci sono ancora poche informazioni circa il suo areale, lo stato della popolazione, le minacce e i requisiti ecologici, classifica \"L.orcesi\" come specie con dati insufficienti (DD)."}
{"id": "4887388", "revid": "11959", "url": "https://it.wikipedia.org/wiki?curid=4887388", "title": "Battaglia di Maskin", "text": ""}
{"id": "4887392", "revid": "1702319", "url": "https://it.wikipedia.org/wiki?curid=4887392", "title": "Chiesa della Madonna della Cerasa", "text": "La chiesa della Madonna della Cerasa o del Divino Amore \u00e8 un edificio religioso di Deruta, in provincia di Perugia. La chiesa \u00e8 ubicata nella \"Valle\" di fronte a piazza Cavour.\nStoria e descrizione.\nLa chiesa venne fatta edificare dalla famiglia Ludovici nella prima met\u00e0 del XIX secolo. L'antica e venerata immagine della \"Madonna del Divino Amore\" ora \u00e8 sostituita dalla copia della \"Madonna della Cerasa\" di Federico Barocci. Per questo ora la chiesa \u00e8 denominata \"Madonna della Cerasa\"."}
{"id": "4887398", "revid": "1226", "url": "https://it.wikipedia.org/wiki?curid=4887398", "title": "Hetzel", "text": ""}
{"id": "4887399", "revid": "1964823", "url": "https://it.wikipedia.org/wiki?curid=4887399", "title": "Andra\u017e Struna", "text": "Biografia.\n\u00c8 il fratello maggiore di Alja\u017e Struna, anch'egli calciatore.\nCaratteristiche tecniche.\nTerzino destro, pu\u00f2 giocare anche come esterno sulla medesima fascia o come mediano\nCarriera.\nClub.\nNel gennaio del 2011 il Luka Koper lo cede al KS Cracovia in cambio di \u20ac 350.000.\nNazionale.\nIl 15 agosto 2012 debutta contro la Romania (4-3)."}
{"id": "4887400", "revid": "1573940", "url": "https://it.wikipedia.org/wiki?curid=4887400", "title": "Platyrrhinus nitelinea", "text": "Platyrrhinus nitelinea () \u00e8 un pipistrello della famiglia dei Fillostomidi endemico della Colombia e dell'Ecuador.\nDescrizione.\nDimensioni.\nPipistrello di medie dimensioni, con la lunghezza totale tra 84 e 90\u00a0mm, la lunghezza dell'avambraccio tra 56,8 e 58,4\u00a0mm, la lunghezza del piede tra 14 e 17\u00a0mm, la lunghezza delle orecchie tra 22 e 23\u00a0mm.\nAspetto.\nLa pelliccia \u00e8 lunga con i singoli peli bicolori. Le parti dorsali sono nerastre con una larga striscia dorsale bianca che si estende dalla zona tra le spalle fino alla groppa, mentre le parti ventrali sono nerastre. Il muso \u00e8 corto e largo. La foglia nasale \u00e8 ben sviluppata e lanceolata, con la porzione anteriore parzialmente saldata al labbro superiore. Due strisce giallo-brunastre sono presenti su ogni lato del viso, la prima, pi\u00f9 grande, si estende dall'angolo esterno della foglia nasale fino a dietro l'orecchio, mentre la seconda parte dell'angolo posteriore della bocca e termina alla base del padiglione auricolare. Sono presenti 2 lunghe vibrisse sulle guance. Le orecchie sono larghe, triangolari, ampiamente separate e con diverse pieghe poco marcate sulla superficie interna. Il trago \u00e8 piccolo ed appuntito. Le ali sono attaccate posteriormente alla base dell'alluce. I piedi sono ricoperti di peli mediamente densi. \u00c8 privo di coda. L'uropatagio \u00e8 ridotto ad una sottile membrana lungo la parte interna degli arti inferiori, con il margine libero densamente frangiato e a forma di U rovesciata. Il calcar \u00e8 corto.\nDistribuzione e habitat.\nQuesta specie \u00e8 diffusa nella Colombia centro-occidentale e nell'Ecuador sud-occidentale.\nStato di conservazione.\nQuesta specie, essendo stata scoperta solo recentemente, non \u00e8 stata sottoposta ancora a nessun criterio di conservazione."}
{"id": "4887403", "revid": "253269", "url": "https://it.wikipedia.org/wiki?curid=4887403", "title": "Janet Munro", "text": "Biografia.\nFiglia dell'attore scozzese Alex Munro, esord\u00ec come attrice nel 1957, all'et\u00e0 di 23 anni, nel film \"Small Hotel\".\nI ruoli che la resero famosa al grande pubblico furono quelli ricoperti nei film \"Darby O'Gill e il re dei folletti\" (1959), \"La sfida del terzo uomo\" (1959) e \"Robinson nell'isola dei corsari\" (1960), prodotti dalla Walt Disney. Prese parte a due classici del cinema di fantascienza, \"I mostri delle rocce atomiche\" (1958) e \"...e la Terra prese fuoco\" (1961).\nJanet Munro fu sposata con Tony Wright dal 1957 al 1959. Nel 1963 spos\u00f2 l'attore Ian Hendry, dal quale ebbe due figli, Sally e Corrie. Divorziata dal 1971 da Hendry, la Munro mor\u00ec in seguito a un attacco di cuore causato da cardiopatia ischemica cronica al Whittington Hospital, a nord di Londra nel 1972, all'et\u00e0 di 38 anni. Fu cremata e sepolta al Golders Green Crematorium.\nPremi e riconoscimenti.\nGolden Globe\nBritish Academy Film Awards"}
{"id": "4887406", "revid": "228587", "url": "https://it.wikipedia.org/wiki?curid=4887406", "title": "Maria Teresa del Liechtenstein", "text": "Biografia.\nSuo padre era il Principe Giovanni Adamo Andrea del Liechtenstein \u2013 che aveva acquistato le contee di Vaduz e Schellenberg, ora parte dell'attuale stato del Liechtenstein (anche se il primo principe a visitare Vaduz lo fece solo nel 1844). Sua madre, la Principessa \"Edmunda\" Maria Teresa di Dietrichstein era una bisnipote di Adam von Dietrichstein (1527\u20131590), Hofmeister della corte dell'Imperatore Rodolfo II e sepolto nella Cattedrale di San Vito nel Castello di Praga.\nIl padre di Maria Teresa era morto nel 1712 \u2013 ed entrambi i suoi fratelli prima di lui.\nA Vienna il 24 ottobre 1713 Maria Teresa spos\u00f2 Tommaso Emanuele, Conte di Soissons e Governatore di Anversa (1687-1729), il secondo figlio maschio di Luigi Tommaso di Savoia-Carignano e di sua moglie Uranie de La Cropte de Beauvais. ebbero un unico figlio, Eugenio Giovanni.\nCon questo matrimonio ella divenne anche una Principessa di Savoia, essendosi sposata in un ramo cadetto dei regnanti Duchi di Savoia. suo marito era un discendente dei Principi di Carignano, che erano stati elevati da Carlo Emanuele I, duca di Savoia in un principato come appannaggio per il suo terzo figlio maschio, Thomas Francis. La casa di Carignano svilupp\u00f2 due rami minori, quelli di Soissons e Villafranca.\nNel 1662 la cittadina di Yvois (oggi Carignan) nelle Ardennes fu elevata da Luigi XIV di Francia in un ducato a suo favore."}
{"id": "4887408", "revid": "831312", "url": "https://it.wikipedia.org/wiki?curid=4887408", "title": "Iljo Keisse", "text": ""}
{"id": "4887419", "revid": "1226", "url": "https://it.wikipedia.org/wiki?curid=4887419", "title": "Robot NDR 113", "text": ""}
{"id": "4887421", "revid": "1793900", "url": "https://it.wikipedia.org/wiki?curid=4887421", "title": "Campidoglio (Saint Paul)", "text": "Il Campidoglio di Saint Paul (in lingua inglese \"Minnesota State Capitol\") \u00e8 la sede governativa dello Stato del Minnesota, negli Stati Uniti d'America. Sorge a Saint Paul, dove fu completato nel 1905 dall'architetto Cass Gilbert e costruito in stile neo-rinascimentale italiano e Beaux-Arts."}
{"id": "4887422", "revid": "729019", "url": "https://it.wikipedia.org/wiki?curid=4887422", "title": "Stazione di Nasisi", "text": "La stazione di Taranto Nasisi \u00e8 una stazione ferroviaria posta sulla linea Taranto-Brindisi. Serve il quartiere Paolo Sesto, nel territorio comunale di Taranto.\nStoria.\nLa stazione di Nasisi, dotata di un binario d'incrocio, venne attivata il 25 gennaio 1916.\nVerso la fine della Prima guerra mondiale, da Nasisi partiva una linea a binario singolo che raggiungeva l'Arsenale, la base navale e il deposito munizioni della marina per mezzo di un percorso che aggirava il Mar Piccolo da Est: la linea fu chiusa negli anni settanta del XX secolo, ma ancora oggi se ne vedono le vestigia.\nDal 1919 una linea a binario singolo la collegava a Bellavista, attraversando il sedime del polo siderurgico e offrendo un passaggio alternativo a nord che evitasse la stazione di Taranto; prevalentemente usata per servizio merci fino alla sua chiusura nel 1943, fu in seguito (fino al 1985) utilizzata come raccordo industriale per lo stesso polo siderurgico.\nIn origine era abilitata al solo traffico merci: a partire dal 1\u00ba luglio 1950 venne abilitata anche al traffico passeggeri e bagagli.\nStrutture e impianti.\nLa stazione \u00e8 posta alla progressiva chilometrica 3+999, fra le stazioni di Taranto e di Monteiasi-Montemesola.\nMovimento.\nPur formalmente attiva, la stazione non \u00e8 servita da alcun treno, tanto da non essere nemmeno riportata sull'orario ufficiale di Trenitalia."}
{"id": "4887424", "revid": "599013", "url": "https://it.wikipedia.org/wiki?curid=4887424", "title": "Martin Milec", "text": "Caratteristiche tecniche.\nTerzino destro, pu\u00f2 giocare come esterno o come ala sulla stessa fascia.\nCarriera.\nNazionale.\nEsordisce il 14 agosto 2013 contro la Finlandia (2-0)."}
{"id": "4887427", "revid": "6923", "url": "https://it.wikipedia.org/wiki?curid=4887427", "title": "Campidoglio (Madison)", "text": "Il Campidoglio di Madison (in inglese \"Wisconsin State Capitol\") \u00e8 la sede governativa dello Stato del Wisconsin, negli Stati Uniti d'America.\nFu completato nel 1906 dall'architetto George Browne Post e costruito in stile Beaux-Arts."}
{"id": "4887429", "revid": "123832632", "url": "https://it.wikipedia.org/wiki?curid=4887429", "title": "TVR Tuscan Speed Six", "text": "La TVR Tuscan Speed Six \u00e8 una roadster realizzata dalla TVR dal 1999 al 2006.\nSviluppo.\nLa Speed Six si pone come erede della Tuscan originale realizzata tra il 1967 e il 1971. Fu presentata per la prima volta al pubblico presso il British Motor Show del 1998.\nTecnica.\nLa linea della vettura venne disegnata da Damien McTaggert senza l'ausilio di computer. Il tetto e il lunotto posteriore potevano essere rimossi ed alloggiati all'interno del bagagliaio posteriore. L'apertura delle portiere veniva effettuata tramite un pulsante posto vicino agli specchietti retrovisori. Il telaio era tubolare in acciaio derivato dalla Cerbera, mentre la carrozzeria era in fibra di vetro. Le sospensioni erano a doppi triangoli anteriormente e posteriormente. L'impianto frenante era fornito dalla AP Racing \u00e8 prevedeva quattro freni a disco. Il propulsore di cui era fornito il mezzo era un Speed-6 sei cilindri in linea 3.6 che spingeva la vettura da 0 a 100 km/h in 4 secondi, con velocit\u00e0 massima di 300 km/h. Il blocco e le teste erano in alluminio, e il resto del motore era composto da due alberi a camme comandati da catena, 4 valvole per cilindro, aspirazione con sei corpi farfallati, alimentazione a iniezione elettronica multipoint e lubrificazione a carter secco. La potenza era di 360 CV. Il cambio era un Borg-Warner a cinque marce manuale.\nEvoluzione.\nDella Tuscan \u00e8 stata costruita anche la versione R. Preparato dalla divisione sportiva della TVR, questo modello era pi\u00f9 largo rispetto a quello di serie, aveva il telaio tubolare in acciaio basato su quello della Cerbera Speed 12 ed era dotata di un propulsore 4.0 con 6 cilindri in linea da 440 cv di potenza, in grado di spingerla fino ad una velocit\u00e0 massima di 321 km/h. Facendo ricorso alla sostituzione di diversi elementi della vettura con componenti in fibra di carbonio e kevlar, il peso era stato ridotto a meno di 1000 kg. Le sospensioni erano state modificate con l'introduzione di un nuovo schema a doppi bracci oscillanti."}
{"id": "4887431", "revid": "830939", "url": "https://it.wikipedia.org/wiki?curid=4887431", "title": "Estelita Rodriguez", "text": "Biografia.\nEstelita Rodriguez era nata a Cuba e inizi\u00f2 la propria carriera artistica nel 1942, all'et\u00e0 di 14 anni, quando fu messa sotto contratto dalla MGM, la famosa casa produttrice che inizialmente la tenne nella propria scuderia con l'intenzione di prepararla al debutto sul grande schermo. Tuttavia la MGM non mantenne i suoi piani e lasci\u00f2 andare la giovane attrice, che torn\u00f2 a New York nel 1945 e firm\u00f2 un contratto con la Republic Pictures per girare 5 film.\nA partire da \"Along the Navajo Trail\" (1945), la Rodriguez lavor\u00f2 intensamente per tutta la seconda met\u00e0 degli anni quaranta e oltre, interpretando numerosi ruoli di \"se\u00f1orita\" in western a basso costo prodotti dalla Republic e interpretati dal divo della casa produttrice, Roy Rogers, tra i quali \"Twilight in the Sierras\" (1950) e \"In Old Amarillo\" (1951).\nLa carriera dell'attrice fu assai breve e declin\u00f2 gi\u00e0 all'inizio degli anni cinquanta. Tra le sue interpretazioni del periodo, la commedia \"Lo sposo \u00e8 un altro coso\" (1951), in cui imperson\u00f2 l'intraprendente figlia di un ambasciatore sudamericano, che si mette nei guai con alcuni loschi agenti segreti e viene infine salvata da un ammiratore che la sposa; apparve inoltre nel film d'avventura \"Il giustiziere dei tropici\" (1953), in cui recit\u00f2 accanto a Ronald Reagan e Rhonda Fleming.\nTrascorsero oltre cinque anni prima che la Rodriguez facesse ritorno sugli schermi, in quello che \u00e8 probabilmente il suo film pi\u00f9 celebre, il western \"Un dollaro d'onore\" (1959) di Howard Hawks, accanto a John Wayne, Dean Martin e Angie Dickinson. L'attrice interpret\u00f2 con il consueto temperamento latino il pur breve ruolo di seconda protagonista femminile, Consuelo Robante, la volitiva e petulante moglie di Carlos, il proprietario dell'albergo-casa da gioco della cittadina di Rio Bravo in cui si svolge la vicenda.\nDopo \"Un dollaro d'onore\", la Rodriguez lavor\u00f2 sporadicamente per la televisione e apparve in alcuni episodi di serie quali \"Laredo\" (1965) e \"Le spie\" (1966). Il suo ultimo film fu \"Jesse James Meets Frankenstein's Daughter\" (1966), una bizzarra combinazione di due diversi generi cinematografici, il western e l'horror, realizzata a basso costo.\nVita privata.\nLa Rodriguez si spos\u00f2 una prima volta con il cantante messicano Chu-Chu Martinez, dal quale nel 1946 ebbe una figlia, Nina. La coppia divorzi\u00f2 nel 1947, e l'attrice si rispos\u00f2 nel 1953 con l'attore Grant Withers, ex marito di Loretta Young. Anche questo matrimonio si concluse con un burrascoso divorzio nel 1955. Withers, afflitto da gravi problemi di salute, si toglier\u00e0 la vita quattro anni dopo, nel 1959.\nIl terzo matrimonio con Ismael Alfonso Halfss dur\u00f2 dal 1956 al 1960, dopodich\u00e9 l'attrice si spos\u00f2 per la quarta e ultima volta nel 1961 con il dottor Ricardo A. Pego.\nIl 12 marzo 1966, la Rodriguez venne ritrovata morta nella cucina della sua residenza californiana di Van Nuys (North Hollywood). Le cause del prematuro decesso della trentasettenne attrice non furono rese pubbliche, anche se si parl\u00f2 di una grave forma di influenza. \u00c8 sepolta al San Fernando Mission Cemetery a Mission Hills (Los Angeles)."}
{"id": "4887434", "revid": "1793900", "url": "https://it.wikipedia.org/wiki?curid=4887434", "title": "Campidoglio (Indianapolis)", "text": "Il Campidoglio di Indianapolis (in lingua inglese \"Indiana State House\") \u00e8 la sede governativa dello Stato dell'Indiana, negli Stati Uniti d'America. Ospita l'Assemblea Generale, l'ufficio del governatore, la Corte Suprema ed altri funzionari statali.\nFu completato nel 1878 dagli architetti Edwin May e Adolf Scherer.\nPrecedenti sedi.\nLa prima sede, situata a Corydon, \u00e8 ancora esistente ed \u00e8 classificata come sito storico dello stato. Il secondo edificio era la vecchia sede del tribunale della contea di Marion, demolita e sostituita nel XX\u00b0 secolo. Il terzo edificio era una struttura realizzata nello stile del Partenone, ma a causa di difetti strutturali fu raso al suolo nel 1877 e al suo posto fu ricostruito l'attuale edificio.\nCostruzione.\nCon il rapido aumento della popolazione dell'Indiana durante la met\u00e0 del XIX\u00b0 secolo, l'apparato governativo dello stato aument\u00f2 in termini di dimensioni, causando l'ingolfamento della precedente sede. Nel 1865 venne costruito un edificio per ospitare alcuni uffici di stato del governo fiorente, mentre la Corte Suprema e diversi uffici furono trasferiti nel nuovo edificio.\nQuando la sede di tato venne rasa al suolo 1877, lo stato divenne senza un vero palazzo governativo, tanto che l'amministrazione del governatore James D. Williams propose la costruzione dell'attuale edificio. Il progetto fu approvato dall'Assemblea Generale dell'Indiana durante la sessione legislativa del 1878. Dopo la demolizione del terzo campidoglio, il nuovo edificio fu costruito sullo stesso sito. Due milioni di dollari furono stanziati per la costruzione del nuovo edificio, che venne completato nel 1888. Il governatore Williams, che era famoso per la sua frugalit\u00e0, fu in grado di completare il progetto per 1.800.000 dollari e restitu\u00ec l'economia di spesa di 200.000 dollari alle casse statali.\nUn team di commissari, tra cui l'ex generale della guerra civile ed ingegnere civile Thomas A. Morris, progett\u00f2 e supervision\u00f2 il progetto. La struttura fu progettata da Edwin May, un architetto di Indianapolis. Non volendo ripetere gli errori commessi nella costruzione del precedente palazzo, il legislatore richiese che il nuovo campidoglio fosse costruito su una base solida, in modo da durare per molti decenni. La costruzione inizi\u00f2 con la posa della prima pietra avvenuta il 28 settembre 1880. Poich\u00e9 Edwin May era morto nel febbraio dello stesso anno, Adolph Sherrer supervision\u00f2 il progetto per tutto il periodo di costruzione.\nL'interno dell'edificio \u00e8 modellato nello stile del rinascimento italiano. Ove possibile, sono stati utilizzati materiali locali dell'Indiana. Le porte sono fatte di rovere dell'Indiana e la pietra calcarea dell'Indiana \u00e8 utilizzata in tutta la struttura: la pietra angolare dell'edificio \u00e8 un blocco di calcare di dieci tonnellate estratto a Spencer. La cupola centrale fu completata nel 1883. L'edificio venne anche predisposto per l'elettricit\u00e0, anche se all'epoca Indianapolis non aveva ancora una rete elettrica. Nel 1887, il nuovo campidoglio era sufficientemente finito per la prima sessione legislativa che si tenne in quell'anno. Il completamento della costruzione richiese otto anni: l'edificio fu finalmente completato nel mese di ottobre del 1888. Con un'altezza di 78 metri, al momento della costruzione era il secondo edificio pi\u00f9 alto dello stato.\nNella pietra angolare fu realizzato un buco, in cui fu inserita una capsula del tempo contenente quarantadue oggetti: le relazioni annuali di tutte le agenzie governative, una bibbia, campioni di diverse variet\u00e0 di piante coltivate in Indiana, diverse nuove monete, mappe locali e giornali, un libro sulla storia di Indianapolis e opuscoli di molte istituzioni della citt\u00e0.\nL'edificio \u00e8 progettato a forma di croce. Una grande rotonda centrale con soffitto a cupola di vetro collega le quattro ali. La struttura dispone di quattro piani. Il primo piano ospita gli uffici direzionali dell'amministrazione. Uffici della Camera dei Rappresentanti dell'Indiana sono sul lato est del secondo piano, mentre quelli del Senato dello Stato dell'Indiana sono sul lato ovest del secondo piano. Gli uffici della Corte Suprema dell'Indiana sono sul lato nord del secondo piano. I settantamila volumi della biblioteca giuridica della Corte Suprema si trovano al terzo piano. Il terzo piano ospita anche la Camera, il Senato e le aule della Corte Suprema, mentre al quarto piano vi \u00e8 la sede della Corte d'Appello dell'Indiana e gli uffici di nove dei quindici giudici della corte medesima, oltre ad ulteriori uffici direzionali ed archivi. L'edificio \u00e8 stato costruito con lo scopo di tenere tutto unito in un unico spazio il governo dello Stato. Per diversi decenni, tutte le agenzie di governo furono ospitare all'interno dell'edificio, fino a quando la struttura del governo, ancora una volta, divent\u00f2 troppo grande per la struttura; la maggior parte di uffici dello Stato sono stati gradualmente spostati fuori dall'edificio.\nDi fronte al campidoglio sorge una statua di Oliver Perry Morton, governatore dell'Indiana durante la guerra civile."}
{"id": "4887442", "revid": "344503", "url": "https://it.wikipedia.org/wiki?curid=4887442", "title": "Veronica Mars (film)", "text": ""}
{"id": "4887446", "revid": "1027057", "url": "https://it.wikipedia.org/wiki?curid=4887446", "title": "Vladimir Martynov", "text": "Biografia.\nVladimir Martynov \u00e8 il leader di una generazione di compositori dell'Unione Sovietica, nata dopo la seconda guerra mondiale, che ha perseguito corsi di avanguardia quando la disapprovazione ufficiale di tale stile comportava severi problemi allo sviluppo della propria carriera (anche se non senza i rischi fisici dei primi anni dell'URSS). Ha studiato pianoforte da bambino e si \u00e8 interessato alla composizione musicale. Si \u00e8 iscritto al Conservatorio di Mosca dove ha studiato pianoforte da Michail Me\u017elumov e composizione da Nikolaj Sidel'nikov, diplomandosi nel 1971.\nNei suoi primi lavori, come String Quartet (1966), il Concerto per oboe e flauto (1968), Hexagramme per piano (1971), e Violin sonata (1973), Vladimir Martynov ha usato la tecnica del serialismo. Nel 1973 ottenne un posto di lavoro allo studio di musica elettronica al Museo Aleksandr Skrjabin. Per i compositori sovietici dell'epoca, questo studio aveva lo stesso significato dello studio di fonologia musicale Rai di Milano, dello studio radio della Germania Ovest e dello Office de Radiodiffusion T\u00e9l\u00e9vision Fran\u00e7aise di Parigi, fornendo un terreno di incontro per i musicisti d'avanguardia. Sofija Gubajdulina, Sergei Nemtin, Alfred Schnittke e Edison Denisov erano tra i compositori che regolarmente lavoravano e si incontravano qui.\nMartynov aiut\u00f2 a formare un gruppo rock chiamato Boomerang allo Studio Scriabin. Per loro scrisse l'opera rock \"Seraphic Visions from St. Francis of Assisi\" (1978).\nVladimir Martynov \u00e8 anche conosciuto come un serio etnomusicologo, specializzandosi nella musica delle popolazioni del Caucaso, del Tagikistan, gruppi etnici della Russia. Ha studiato anche musica medievale russa ed europea, cos\u00ec come storia musicale religiosa e musicologia. Questo genere di studio, oltre ad essere generalmente accettato nel periodo sovietico, gli permise anche di studiare teologia, filosofia religiosa e storia. Vladimir Martynov cominci\u00f2 presto a studiare canti religiosi russi alla fine degli anni '70; studi\u00f2 anche la musica del Rinascimento di compositori come Machaut, Gabrieli, Isaac, Dufay e Dunstable, pubblicando edizioni delle loro musiche. Si interess\u00f2 a quella branca del minimalismo sviluppatosi in Unione Sovietica alla fine degli anni 1970: uno stile statico e spiritualmente ispirato senza il bagliore pulsante del minimalismo americano. La qualit\u00e0 senza tempo dei canti e la mancanza del senso delle stanghette della polifonia rinascimentale sono entrati nella sua versione del minimalismo.\nIn questo periodo ha cominciato ad insegnare all'Accademia del Monastero della Trinit\u00e0 di San Sergio di Sergiev Posad.\nNel 2009 la London Philharmonic Orchestra ha dato la prima mondiale della sua opera \"Vita Nuova\". L'opera ha debuttato negli Stati Uniti nel nuovo Alice Tully Hall il 28 febbraio 2009. La composizione di Martynov \"The Beatitudes,\" interpretata dai Kronos Quartet, \u00e8 stata molto usata nel film \"La grande bellezza\" di Paolo Sorrentino (2013), vincitore dell'Premio Oscar come miglior film straniero del 2014.\nVladimir Martynov \u00e8 autore di diversi libri e articoli seminali di teoria musicale, storia e filosofia della musica."}
{"id": "4887447", "revid": "729019", "url": "https://it.wikipedia.org/wiki?curid=4887447", "title": "Stazione di Monteiasi-Montemesola", "text": "La stazione di Monteiasi-Montemesola \u00e8 una stazione ferroviaria posta sulla linea Taranto-Brindisi. Serve i centri abitati di Monteiasi e di Montemesola.\nStrutture e impianti.\nLa stazione, posta alla progressiva chilometrica 12+977 fra le stazioni di Nasisi e di Grottaglie, conta un binario di corsa e uno di precedenza lungo .\nMovimento.\nPur formalmente attiva, la stazione non \u00e8 servita da alcun treno, tanto da non essere nemmeno riportata sull'orario ufficiale di Trenitalia."}
{"id": "4887449", "revid": "15756", "url": "https://it.wikipedia.org/wiki?curid=4887449", "title": "Leon Gouin", "text": "Biografia.\nFiglio di Fr\u00e9deric, magistrato e di Felicit\u00e9 Charlotte Prevoust, apparteneva ad una famiglia della nobilt\u00e0 francese () elevata alla nobilt\u00e0 da Luigi XV nel 1770, nobilt\u00e0 di toga che costitu\u00ec una delle forze pi\u00f9 dinamiche e attive della societ\u00e0 francese tra il XVIII secolo e il XIX secolo. Il bisnonno, Etienne Jacques Benoit de La Grandi\u00e9re fu sindaco di Tours tra il 1770 ed il 1779 , il padre, Fr\u00e9deric, Procuratore e poi Consigliere della Corte d'Appello di Parigi ed il fratello Felix, diplomatico di carriera. L\u00e9on Gouin studi\u00f2 alla \"Ecole des Mines\" di Parigi dove conobbe e familiarizz\u00f2 con Felice Giordano e Quintino Sella e dove ottenne la laurea in ingegneria mineraria nel 1853. Dopo la laurea, partecip\u00f2 tra il 1854 ed il 1858, a diverse campagne di ricerca di minerali in Guatemala, San Salvador e Giappone. Si rec\u00f2 anche a Panama dove partecip\u00f2 alla costruzione della ferrovia Panama-Colon, opera inscritta nei lavori per il taglio del canale.\nAttivit\u00e0 in Sardegna.\nNel 1858 venne inviato in Sardegna, dall'azienda francese \"Petin Gaudet, Compagnie Hauts Forneaux, Forges et Aci\u00e9ries de la Marine e des Chemin de Fer-Rive de Giers\", dove rimase per circa trent'anni dedicandosi allo sviluppo dell'industria mineraria. Per la sua azienda prese a scandagliare la zona sud occidentale della Sardegna (Sulcis) con l'intento di trovare giacimenti di minerale di ferro che avrebbero dovuto alimentare gli stabilimenti siderurgici che la \"Petin Gaudet\" possedeva in Francia, mentre per conto proprio fece ricerche nel campo del piombo, dello zinco, e poi negli anni ottanta del XIX secolo, dell'argento del Sarrabus-Gerrei.\nIl 31 marzo 1862 l'azienda lo integr\u00f2 come socio e suo rappresentante e direttore di tutte le miniere che possedeva in Sardegna. Nel giugno del 1862 trov\u00f2 alcuni importanti giacimenti di magnetite e di altri ossidi di ferro a San Leone, Su Miriagu e Gutturu Sant'Antonio (Assemini). Aperta la miniera, per consentire un economico ed agevole trasporto del materiale estratto, progett\u00f2 e fece realizzare la prima ferrovia della Sardegna, che collegava la miniera di San Leone alla spiaggia di Maddalena nel golfo degli Angeli, dove il minerale veniva imbarcato per la Francia. La ferrovia fu inaugurata il 2 maggio 1865.\nIl prestigio e la considerazione goduti da L\u00e9on Gouin ne fecero il naturale rappresentante della \"Sottocommissione di Cagliari per l'Esposizione Universale di Parigi del 1867\"; per l'occasione Gouin organizz\u00f2 una collezione di minerali sardi integrata dal libro intitolato \"Notice sur les mines de l'\u00eele de Sardaigne\" dove, oltre ad una breve storia delle miniere sarde dalle origini fino al 1867, venivano individuati i problemi, i punti di forza, le debolezze e il futuro dell'industria mineraria sarda.\nNel 1869 divent\u00f2 direttore della miniera di Gennamari e Ingurtosu (Arbus) considerata all'epoca, per l'importanza dei suo giacimento di piombo e di zinco, una delle pi\u00f9 promettenti miniere d'Europa. Sempre nel 1869 accett\u00f2 anche la direzione delle importanti miniere piombo-zinchifere di Corem\u00f2 e di San Benedetto (Iglesias).\nNel 1870 fu nominato per sei mesi rappresentante della Societ\u00e0 \"Sardo Belge\" e nel 1872 divent\u00f2 rappresentante anche della casa francese \"L. De Lamine\", per la quale acquist\u00f2 il permesso di ricerca di Mieddoris (Arbus) che apparteneva alla societ\u00e0 \"Sardo-Belge\"; il 23 giugno 1873 acquist\u00f2 quello per la miniera di piombo di Bacu-Luceddu (Villassalto) e nel 1879 aggiunse a tutte le sue numerose attivit\u00e0 anche quella della direzione della miniera di Rosas (Narcao).\nNel 1884, insieme all'ingegner Ferraris e ai signori Cattaneo della Monteponi e Antico di Cagliari, finanzi\u00f2 la ricerca di giacimenti d'argento nei permessi di Perda S'Oliu (Fluminimaggiore) e Fenugu Sibiri (Gonnosfanadiga) costituendo la societ\u00e0 \"La Fluminese\" con sede a Genova e capitale di 625.000 lire.\nNel 1885 cre\u00f2 la societ\u00e0 \"Tacconis-Sarrabus\" con sede a Genova e capitale di 2.500.000 lire per la ricerca nella miniera di Tacconis (Burcei). Sempre nel 1885 ottenne i permessi di ricerca di Serra S'Ilixi, di Bruncu Arrubiu e di Nicola Secci (Sinnai e Burcei).\nNel 1888 costitu\u00ec la \"Societ\u00e9 des mines de Riu Ollastu\" con sede a Parigi, rue de Provence 50 e un capitale di 2.000.000 di franchi, per finanziare le ricche coltivazioni delle miniere d'argento di Serra S'Ilixi (Sinnai e Burcei), Bruncu Arrubiu (Sinnai) e Nicola Secci (Burcei e San Vito) tutte situate nella valle del Rio Ollastu. I primi risultati di queste ricerche furono sorprendenti in quanto le mineralizzazioni in argento si dimostrarono particolarmente ricche, tanto che nell'edizione del 1887 della \"Rivista del Servizio Minerario\" si definirono le ricerche effettuate dall'ingegner Gouin: \"studiate, attive, perseveranti\".\nAll'attivit\u00e0 mineraria dedic\u00f2 anche una serie di scritti. Nel 1861 pubblic\u00f2 l\"Histoire des mines de la Sardaigne\" e nel 1867 \"Notices sur les mines de l'ile de Sardaigne\". Poi nel 1869 l'importante indagine \"Sulle miniere della Sardegna Osservazioni sommesse all'Onorevole Commissione d'inchiesta per l'isola\", indirizzate alla Commissione parlamentare d'inchiesta presieduta dal suo amico e compagno di universit\u00e0 Quintino Stella. Le Osservazioni furono un importante studio nel quale Gouin faceva un'attenta analisi dei principali problemi che affliggevano il settore minerario, all'epoca potenzialmente in crescita, ma vincolato da carenze strutturali tali da non permetterne lo sviluppo. Lamentava poi la mancanza di mentalit\u00e0 industriale e di cooperazione nella classe dirigente locale ed accusava il governo di lasciare la Sardegna abbandonata ai suoi disagi e di non curarsi delle condizioni di strade, ferrovie, canali e delle acque in genere; per ultimo rimproverava una burocrazia troppo invasiva e che rallentava con inutili formalit\u00e0 la stipula dei permessi e delle concessioni.\nL\u00e9on Go\u00fcin archeologo.\nIn Sardegna l'ing. Gouin si dedic\u00f2 anche ad un'altra attivit\u00e0: l'archeologia. Questa passione, a cui dedic\u00f2 tempo e capitali, gli regal\u00f2 soddisfazioni personali e riconoscimenti ufficiali come l'ammissione come membro nel 1884 alla \"Soci\u00e9t\u00e8 d'antropologie de Paris\".\nL'attivit\u00e0 di scavo in aree archeologiche gi\u00e0 note oppure ancora sconosciute, inizi\u00f2 subito al suo arrivo nell'isola e si infitt\u00ec soprattutto a partire dalla fine degli anni '70 spingendolo ad intraprendere delle vere e proprie campagne di scavo in varie localit\u00e0 della Sardegna. A partire dal 1878 per esempio, cominci\u00f2 lavori di scavo nella Tanca Regia (Abbasanta), propriet\u00e0 acquistata insieme al socio P\u00e9tin, e nella localit\u00e0 di Abini furono ritrovati nuraghe, ossa, armi, \"idoli\" (come allora venivano chiamati i bronzetti nuragici), e panetti di minerali tra cui il rame. Molta attenzione dedic\u00f2 ai bronzetti la cui composizione fece analizzare da diversi laboratori chimici a Cagliari, Londra e Marsiglia. Il Gouin infatti era anche interessato a capire se il rame usato per creare insieme allo stagno il bronzo, era d'origine locale perch\u00e9 questo avrebbe potuto significare che nelle viscere delle montagne sarde si sarebbe ancora potuto trovare ingenti quantit\u00e0 di rame in attesa di essere scoperto e sfruttato.\nIn questa attivit\u00e0 di scavo e di studio Gouin fu in continuo contatto con tutta una serie di studiosi sardi, italiani e stranieri, ai quali inviava schizzi, disegni e resoconti di scavi, scoperte, ipotesi, idee e teorie. Primo fra tutti il canonico Giovanni Spano, con il quale ebbe frequenti contatti epistolari e incontri diretti in occasione di scavi e di ritrovamenti. Lo Spano lo ricord\u00f2 spesso, vista l'intensa attivit\u00e0 di scavo, nei suoi \"Bullettini archeologici\". Poi Vincenzo Crespi, direttore del \"Regio Museo Archeologico\" di Cagliari ed importante studioso di storia antica, Ettore Pais, sovrintendente del \"Museo di Cagliari\", Filippo Nissardi e altri studiosi e appassionati d'archeologia sparsi in tutta Europa. Tra questi Georges Perrot, archeologo di fama mondiale e membro dell'Istituto di Parigi, Alphonse Baux anch'egli archeologo e appassionato d'arte sarda, insieme al quale Gouin scrisse anche un libro, Arturo Issel naturalista, eminente studioso, professore di geologia all'Universit\u00e0 di Genova e il direttore del \"Museo Preistorico di Roma\", Luigi Pigorini. Nel 1887 ebbe anche contatti con Alfred Louis Delattre, direttore del \"Museo Archeologico\" di Cartagine, che si rivolse al Gouin per chiedergli consigli in vista dell'apertura del museo archeologico di Cartagine vista la sua grande esperienza del Gouin sull'arte punica-cartaginese.\nNel 1884, insieme al Baux, pubblic\u00f2 il libro \"Essai sur les nuragues et les bronzes de Sardaigne\" nel quale i due autori cercarono di fare un po' di luce sull'origine e sviluppo della civilt\u00e0 nuragica, una civilt\u00e0 di cui all'epoca non si sapeva assolutamente nulla. Nel loro lavoro i due autori arrivano alla conclusione che la civilt\u00e0 nuragica fu fondata da popoli giunti dall'Oriente che, dopo aver colonizzato l'Europa e l'Africa, raggiunsero la Sardegna durante la civilt\u00e0 del bronzo; questa teoria naturalmente escludeva qualsiasi origine autoctona alla civilt\u00e0 sarda.\nSulla natura ed uso dei nuraghi si evidenziava che considerato il loro concentramento solo in alcune zone e che la loro presenza seguiva una linea da nord a sud, tutto ci\u00f2 stava a significare che i nuraghi sarebbero stati costruiti da un popolo invasore, giunto da ovest, per difendersi poi dalle popolazioni gi\u00e0 presenti nella Barbagia. Questi invasori sarebbero sbarcati nella penisola del Sinis, dov' erano ottime sia le condizioni di sbarco che di difesa, e si spostarono poi verso l'interno in cerca di pascoli e cercando dei confini facilmente difendibili. Questi furono trovati lungo la linea che dal fiume Tirso scende verso la Giara di Gesturi, Laconi, Isili, per finire alla foce del Flumendosa. A sostegno e come prova di questa tesi si evidenziava che questa linea di demarcazione era poi coincisa anche con quella successiva del dominio cartaginese e poi romano. Il Gouin faceva notare come ancora nel 1884, oltre quella linea, vivevano popolazioni con caratteri culturali e fisici completamente diversi da quelli del resto della popolazione sarda.\nSull'uso dei nuraghi per i due autori l'ipotesi pi\u00f9 attendibile era che si trattasse di fortezze, ma non del tipo classico; piuttosto erano delle vedette in tempo di pace e dei rifugi provvisori per la comunit\u00e0 in tempo di guerra, quando venivano attaccati dalle popolazioni dell'interno che compivano razzie nei territori abitati dai nuragici.\nSu che cosa rappresentassero i bronzetti nuragici, i due autori ritenevano che essi non fossero degli idoli, bens\u00ec degli ex-voto realizzati in occasione di trattati di pace o di guerre. Queste opere dimostravano che i popoli dei nuraghi erano degli esperti fonditori e lavoratori dei metalli e che essi avevano raggiunto un grado di civilizzazione molto pi\u00f9 avanzato di quanto si potesse credere all'epoca. Inoltre gli autori sottolineavano come alcuni costumi rappresentati nei bronzetti, come l'uso di trecce e di cappelli a punta per gli uomini, e del modo di coprire la testa con un velo per le donne, facevano ancora parte dei costumi usati in varie regioni dell'isola nel 1884.\nContemporaneamente ai lavori di scavo e allo scambio intellettuale con gli altri studiosi di storia sarda, Gouin costitu\u00ec a poco a poco una collezione d'arte sarda-antica di grande valore storico ed artistico tanto che gi\u00e0 nel 1861 il canonico Spano nel \"Bullettino Archeologico Sardo\", Anno VIII riportava la collezione del Gouin come \"una delle pi\u00f9 belle mai viste prima\". Alla fine degli anni '80 la collezione contava pi\u00f9 di 1500 pezzi: vasi, piatti, statue, bronzi, gioielli, utensili, steli, urne cinerarie, appartenenti al periodo nuragico, a quello punico-romano e perfino a quello greco, provenienti o dalle aree in cui L\u00e9on Gouin aveva lavorato, come il nuraghe Losa, il nuraghe Zuri (Abbasanta), il nuraghe di Abini (Teti), Barumini, da Tharros, da Cornus, Nora, Bithia, da Carloforte, dalle grotte d'Oreri e di Santa Lucia, dal nuraghe Arrubiu (Orroli), dalla Tanca Regia (Abbasanta), dalla zona di Isili, dalla localit\u00e0 Torraxi, Soraxi Nioi e Forraxi Nioi (Laconi) , oppure erano stati acquistati dal Gouin da tombaroli locali; notevole era anche la collezione di monete antiche creata sempre durante quegli anni.\nLa collezione venne riunita dallo stesso Gouin nella villa di Baccu Tinghinu (Capoterra); i vasi, i bronzi, i gioielli e le monete furono esposte in grandi vetrine, mentre le edicole d'et\u00e0 punico-romana e steli fenicie furono usate per abbellire il giardino e le vasche della tenuta.\nIn breve la villa divenne una meta obbligata di quanti volevano studiare le antiche civilt\u00e0 della Sardegna o solo anche gustare la bellezza di questi monumenti.\nDopo la morte del Gouin la collezione fu ceduta quasi interamente al Museo Archeologico di Cagliari dov'\u00e8 da allora esposta, mentre una piccola parte fu tenuta dalla famiglia che ne ha conservato la propriet\u00e0.\nFamiglia.\nIn Sardegna L\u00e9on Gouin form\u00f2 anche la sua famiglia. Il 2 maggio 1864, spos\u00f2 a Cagliari la nobildonna Maria Teresa, figlia di Don Giovanni Guirisi e di Donna Angelica dei marchesi De Candia e nipote del famoso tenore Mario (Giovanni) de Candia.\nLa coppia ebbe cinque figli: Giulia nata nel 1865 (per celebrare la sua nascita il padre piant\u00f2 a Baccu Tinghinu un eucalipto esistente ad inizio ventunesimo secolo), Felix nato nel 1866, Angelica nel 1868, Fr\u00e9deric nel 1871 e infine Caterina nel 1875. Anche con i figli, che lo chiamavano scherzosamente \"le P\u00e9re Directeur\", dimostr\u00f2 un carattere affettuoso e pieno di humour.\nLa famiglia Gouin passava i mesi invernali in un appartamento in Via Canelles 3 nel quartiere nobile di Cagliari \"Castello\", mentre i mesi estivi venivano trascorsi nella localit\u00e0 di Baccu Tinghinu (Capoterra), dove l'ing. Gouin costru\u00ec una villa da cui si godeva un bellissimo panorama sul golfo di Cagliari. Questa vastissima propriet\u00e0 fu acquistata dal Gouin intorno al 1860 poich\u00e9 era attigua alla miniera di San Leone di cui l'ing. Gouin era Direttore. La tenuta, oltre alla villa, comprendeva una fattoria e vasti terreni adibiti a colture agricole o a semplice bosco.\nL'interno venne arredato con mobilio portato direttamente dalla Francia e con i molti reperti archeologici rinvenuti nel corso degli scavi condotti dall'ing. Gouin, il quale vi realizz\u00f2 anche una fornita biblioteca nella quale inser\u00ec opere di letteratura, scienza, storia e altri argomenti che lo appassionavano oltre ad opere sulla storia della Sardegna.\nNel giardino furono piantati fiori e alberi, tra cui un eucalipto, il primo in Sardegna ed ancora esistente, piantato da L\u00e9on Gouin il 12 marzo 1865 per celebrare la nascita della sua primogenita Giulia; nel giardino furono anche disposti reperti archeologici tra cui spiccava un enorme pietra miliare romana portata fino alla villa da Macomer e una serie di edicole puniche con le quali fu abbellita una grande vasca per la raccolta delle acque.\nLeon Gouin mor\u00ec a Parigi, il 26 aprile 1888, in seguito a complicazioni seguite ad una polmonite mal curata e la sua salma venne inumata nel cimitero P\u00e8re-Lachaise.\n\"L' Avvenire di Sardegna\", giornale generalmente ostile nei confronti degli imprenditori stranieri operanti in Sardegna, lo volle ricordare invece con una frase di stima \"Coltiv\u00f2, non distrusse\", scrisse il 28 aprile del 1888 quando arriv\u00f2 la notizia della sua scomparsa."}
{"id": "4887450", "revid": "1793900", "url": "https://it.wikipedia.org/wiki?curid=4887450", "title": "Campidoglio (Augusta)", "text": "Il Campidoglio di Augusta () \u00e8 la sede governativa dello Stato del Maine, negli Stati Uniti d'America.\nFu costruito ad Augusta tra 1829 e 1832 in stile neoclassico su progetto di Charles Bulfinch."}
{"id": "4887451", "revid": "247222", "url": "https://it.wikipedia.org/wiki?curid=4887451", "title": "Photo Finish Records", "text": "La Photo Finish Records \u00e8 un'etichetta discografica statunitense, fondata nel 2006.\nStoria.\nL'azienda \u00e8 relativamente recente, essendo stata fondata a New York nel 2006 da Matt Galle."}
{"id": "4887455", "revid": "729019", "url": "https://it.wikipedia.org/wiki?curid=4887455", "title": "Stazione di Grottaglie", "text": "La stazione di Grottaglie \u00e8 una stazione ferroviaria posta sulla linea Taranto-Brindisi. Serve il centro abitato di Grottaglie.\nStrutture e impianti.\nLa stazione, posta alla progressiva chilometrica 18+483 fra le stazioni di Monteiasi-Montemesola e di Villa Castelli, conta un binario di corsa e due di precedenza lunghi e .\nMovimento.\nLa stazione \u00e8 servita da treni regionali in servizio sulla tratta da Taranto a Brindisi."}
{"id": "4887457", "revid": "1777102", "url": "https://it.wikipedia.org/wiki?curid=4887457", "title": "Campidoglio (Montpelier)", "text": "Il Campidoglio di Montpelier (in inglese \"Vermont State House\") \u00e8 la sede governativa dello Stato del Vermont, negli Stati Uniti d'America. Infatti in questo palazzo ha sede l'Assemblea generale del Vermont, composta dalla Camera dei rappresentanti e dal Senato.\nL'attuale edificio fu completato nel 1859 dall'architetto Thomas Silloway e costruito in stile neoclassico.\nStoria.\nIl primo Campidoglio fu costruito tra il 1805 e il 1809, anno in cui fu inaugurato, fu costruito nel luogo in cui poi sorse l'edificio, inaugurato nel 1918, in cui ha sede la Corte Suprema del Vermont.\nNel 1833 si decise di edificare una nuova sede per il Parlamento statale e si scelse il luogo in cui sorge l'edificio attuale. Il secondo Campidoglio, costruito tra il 1833 e il 1838, fu progettato dall'architetto Ammi Young, autore del progetto della sede del Dipartimento del Tesoro degli Stati Uniti, e rappresentava una rinascita dello stile greco classico, ispirandosi nella struttura al Tempio di Efesto ad Atene. L'edificio era su due piani a pianta cruciforme sormontata al centro da una cupola ribassata, realizzato in marmo grigio di Barre e con un portico dorico anteriore. Nel 1857 l'edificio fu vittima di un incendio da cui si salv\u00f2 soltanto il portico dorico, presente nell'edificio attuale.\nNello stesso anno si inizi\u00f2 la ricostruzione su progetto di Thomas Silloway, che recuper\u00f2 il portico e parti delle mura granitiche, aggiunse un'ulteriore campata di finestre su entrambi i lati e alz\u00f2 la cupola (struttura di legno coperta da fogli di rame), forse per imitare la struttura della cupola del Campidoglio di Washington, che in quel periodo era in costruzione. La cupola e il tetto attuali erano in origine dipinti di rosso terracotta per imitare le tegole toscane, e la stessa nel XX secolo fu dorata. Negli anni '80 e fino al 1994 l'edificio fu ristrutturato dall'architetto David Sch\u00fctz e da un comitato locale."}
{"id": "4887460", "revid": "1573940", "url": "https://it.wikipedia.org/wiki?curid=4887460", "title": "Mormopterus phrudus", "text": "Mormopterus phrudus () \u00e8 un pipistrello della famiglia dei Molossidi endemico del Per\u00f9.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 50 e 51\u00a0mm, la lunghezza dell'avambraccio tra 33 e 34\u00a0mm, la lunghezza della coda tra 29 e 32\u00a0mm, la lunghezza del piede di 8\u00a0mm, la lunghezza delle orecchie tra 13 e 14\u00a0mm.\nAspetto.\nLe parti dorsali sono marroni scure con la base dei peli bianca, mentre le parti ventrali sono bruno-nerastre, con la gola biancastra. Il muso \u00e8 largo, con il labbro superiore ricoperto di pliche cutanee superficiali e di numerosi peli spatolati. Le orecchie sono relativamente piccole, sottili, con l'estremit\u00e0 arrotondata e separate. Il trago \u00e8 piccolo ed appuntito, mentre l'antitrago \u00e8 poco sviluppato. Nei maschi \u00e8 presente una sacca golare. Le membrane alari sono bruno-nerastre. La coda \u00e8 lunga, tozza e si estende per pi\u00f9 della met\u00e0 oltre l'uropatagio.\nBiologia.\nComportamento.\nSi rifugia probabilmente nelle grotte.\nAlimentazione.\nSi nutre di insetti.\nDistribuzione e habitat.\nQuesta specie \u00e8 diffusa nel Per\u00f9 centro-meridionale, nella Regione di Cusco.\nVive nelle foreste subtropicali a circa 3.000 metri di altitudine.\nStato di conservazione.\nLa IUCN Red List, considerato che questa specie \u00e8 conosciuta soltanto in una localit\u00e0, situata all'interno di un parco nazionale, classifica \"M.phrudus\" come specie vulnerabile (VU)."}
{"id": "4887464", "revid": "1793900", "url": "https://it.wikipedia.org/wiki?curid=4887464", "title": "Campidoglio (Concord)", "text": "Il Campidoglio di Concord (in inglese \"New Hampshire State House\") \u00e8 la sede governativa dello Stato del New Hampshire, negli Stati Uniti d'America.\nFu completato nel 1819 dall'architetto Stuart Park e costruito in stile neoclassico."}
{"id": "4887467", "revid": "106456", "url": "https://it.wikipedia.org/wiki?curid=4887467", "title": "Stefano di Langhton", "text": ""}
{"id": "4887473", "revid": "6923", "url": "https://it.wikipedia.org/wiki?curid=4887473", "title": "Campidoglio (Charleston)", "text": "Il Campidoglio di Charleston (in inglese \"West Virginia State Capitol\") \u00e8 la sede governativa dello Stato della Virginia Occidentale, negli Stati Uniti d'America.\nFu completato nel 1925 dall'architetto Cass Gilbert e costruito in stile neo-rinascimentale italiano e coloniale."}
{"id": "4887477", "revid": "1793900", "url": "https://it.wikipedia.org/wiki?curid=4887477", "title": "Campidoglio (Salem)", "text": "Il Campidoglio di Salem (in inglese \"Oregon State Capitol\") \u00e8 la sede governativa dello Stato dell'Oregon, negli Stati Uniti d'America.\nFu completato nel 1938 dallo studio Trowbridge &amp; Livingston e costruito in stile Art d\u00e9co."}
{"id": "4887480", "revid": "1793900", "url": "https://it.wikipedia.org/wiki?curid=4887480", "title": "Campidoglio (Olympia)", "text": "Il Campidoglio di Olympia (in inglese: \"Washington State Capitol\") \u00e8 la sede governativa dello Stato di Washington, negli Stati Uniti d'America.\nFu completato nel 1928 dagli architetti Walter R. Wilder e Harry K. White e costruito in stile neoclassico."}
{"id": "4887484", "revid": "599013", "url": "https://it.wikipedia.org/wiki?curid=4887484", "title": "Paolo Casciaro", "text": "Nella massima serie italiana ha giocato con il Bolzano (con cui ha fatto le giovanili), i Devils Milano, il Varese ed il Feltreghiaccio.\nCon la nazionale italiana ha giocato 21 incontri.\nSuo figlio Nick Casciaro (chiamato cos\u00ec in onore di un compagno di squadra del padre, Nick Sanza) ha partecipato alla tredicesima edizione di Amici di Maria De Filippi."}
{"id": "4887485", "revid": "77594", "url": "https://it.wikipedia.org/wiki?curid=4887485", "title": "Campidoglio (Frankfort)", "text": "Il Campidoglio di Frankfort (in lingua inglese \"Kentucky State Capitol\") \u00e8 la sede governativa dello Stato del Kentucky, negli Stati Uniti d'America.\nFu costruito tra il 1905 e il 1909 dall'architetto Frank Mills Andrews in stile Beaux-Arts."}
{"id": "4887494", "revid": "1543377", "url": "https://it.wikipedia.org/wiki?curid=4887494", "title": "Associazione Sportiva Volley Lube 2008-2009", "text": "Questa voce raccoglie le informazioni riguardanti l'Associazione Sportiva Volley Lube nelle competizioni ufficiali della stagione 2008-2009.\nStagione.\nLa stagione 2008-09 \u00e8 per l'Associazione Sportiva Volley Lube, sponsorizzata dalla Banca Marche, la quattordicesima consecutiva in Serie A1; rispetto all'annata precedente viene confermato come allenatore Ferdinando De Giorgi, cos\u00ec come la rosa rimane praticamente intatta, eccetto per gli acquisti di Andrea Giovi, Marko Podra\u0161\u010danin, entrambi dal Volley Corigliano, e Matteo Martino e le cessioni di Alessandro Paparoni, Lorenzo Smerilli, entrambi in prestito, Murray Grapentine e Andrija Geri\u0107.\nLa stagione si apre con la Supercoppa italiana; l'Associazione Sportiva Volley Lube partecipa in quanto vincitrice della Coppa Italia e la sfidante \u00e8 la Trentino Volley, campione d'Italia: la partita termina con un secco 3-0 per i marchigiani, che si aggiudicano il trofeo per la seconda volta.\nIl campionato \u00e8 segnato in apertura da quattro vittorie consecutive: la prima sconfitta arriva alla quinta giornata contro la Trentino Volley; il resto del girone di andata \u00e8 un monologo di vittorie, con un'altra sola sconfitta contro la Pallavolo Modena per 3-2, che porta la squadra di Macerata al primo posto in classifica, qualificandola anche per la Coppa Italia. Il girone di ritorno \u00e8 pi\u00f9 incerto rispetto al precedente, con un maggior numero di sconfitte, cinque esattamente, di cui quattro fuori casa e due consecutive: tuttavia il club riesce a chiudere la \"regular season\" mantenendo il primo posto in classifica, assicurandosi l'ingresso ai \"play-off\" scudetto. Nei quarti di finale elimina in appena tre gare la Sisley Volley, accedendo cos\u00ec alle semifinali dove sfida la Pallavolo Piacenza: dopo aver vinto gara 1, perde le due sfide successive, ma riesce ad aggiudicarsi in trasferta gara 4, per poi cedere gara 5, in casa, ai piacentini, al \"tie-break\", venendo eliminata dalla competizione.\nIl primo posto al termine del girone di andata della Serie A1 2008-09, permette all'Associazione Sportiva Volley Lube di prendere parte alla Coppa Italia; nel quarto di finale elimina il Callipo Sport, accedendo quindi alla \"Final Four\" di Forl\u00ec: in semifinale vince per 3-1 contro la Pallavolo Piacenza e con lo stesso risultato ha la meglio sul Piemonte Volley in finale, aggiudicandosi il trofeo per la quarta volta, la seconda consecutiva.\nLa vittoria della Coppa Italia 2007-09 ha qualificato la squadra marchigiana direttamente alla Champions League 2008-09; l'Associazione Sportiva Volley Lube chiude il proprio raggruppamento nella fase a gironi al primo posto grazie cinque vittorie su sei gare disputate, accedendo cos\u00ec agli ottavi di finale dove incontra il Fenerbah\u00e7e Spor Kul\u00fcb\u00fc: la squadra italiana batte quella turca per 3-0 nella gara di andata, me viene sconfitta in quella di ritorno per 3-2, anche se si qualifica al turno successivo grazie ad un maggior numero di set vinto. Lo stesso accade nei quarti di finale quando vince la gara di andata per 3-0 contro il Volejbol'nyj Klub Zenit e perde quella di ritorno per 3-2 ma accede alla \"Final Four\" di Praga per un miglior quoziente set. In semifinale lo scontro \u00e8 il \"derby\" italiano contro la Trentino Volley, la quale riesco ad imporsi per 3-0; il club di Macerata non riesce a salire sul podio perdendo anche la finale per il terzo posto contro il Volejbol'nyj klub Iskra Odincovo.\nOrganigramma societario.\nArea direttiva\nArea organizzativa\nArea tecnica\nArea comunicazione\nArea marketing\nArea sanitaria"}
{"id": "4887495", "revid": "174925", "url": "https://it.wikipedia.org/wiki?curid=4887495", "title": "Lex Cornelia Sull\u00e6 de sicariis et veneficis", "text": "La lex Cornelia Sull\u00e6 de sicariis et veneficis fu una legge proposta nell'81 a.C. dal dittatore Silla per ridisciplinare la materia del \"cr\u00ecmen homicidii\", crimine variamente disciplinato in diritto romano (fino al II sec. a.C. veniva ancora chiamato \"parric\u00ecdium\"). La legge istituiva un tribunale allo scopo per questi crimini, la \"quaestio de sicariis et veneficis\". Tra le altre disposizioni, la \"lex Cornelia\" prevedeva il divieto di aborto volontario per le donne (in quanto sottoposte giuridicamente al \"pater familias\") e il divieto di circoncisione \"erga omnes\", eccetto per gli Ebrei, che va inteso come restrizione verso forme di religione privata. \nDescrizione.\nLa legge colpiva:\nUn premio spettava all'eventuale accusatore.\nPer le varie fattispecie di omicidio o di tentato omicidio, la \"lex Cornelia de sic\u00e0riis et ven\u00e8ficis\" stabil\u00ec la pena dell\u2019\"interd\u00ecctio aqua et igni\", una delle pene previste dal diritto penale romano e, nella Roma delle origini, dalla legge delle XII tavole, come conseguenza di delitti particolarmente gravi. Tale pena consisteva nell'allontanamento coatto e definitivo dal territorio romano: coloro che la subivano, pertanto, non potevano pi\u00f9 rientrare in patria. Nel caso in cui varcavano i confini di Roma, non solo non riacquistavano la soggettivit\u00e0 giuridica, ma potevano essere impunemente aggrediti da qualsiasi cittadino, mentre in periodo classico subivano la pena pubblica della \"deportatio in insulam\" (deportazione in una localit\u00e0 isolata che comportava la perdita dello \"status civitatis\" e la confisca dei beni, totale o parziale). \nLa connessione dell\u2019\"interd\u00ecctio aqua et igni\" con la pena di morte \u00e8 evidenziata dal fatto che, per taluni delitti, al condannato era attribuito un particolare beneficio, detto \"i\u00f9s ex\u00eclii\", consistente nella facolt\u00e0 di sottrarsi all'esecuzione della pena di morte, sottoponendosi volontariamente all\u2019\"interd\u00ecctio aqua et igni\". In correlazione con tale facolt\u00e0, sta la distinzione terminologica (talora riscontrabile nelle fonti) tra: \"interd\u00ecctio aqua et igni\" in senso stretto (esilio coatto) ed \"exilium\" (esilio volontario, accettato nell'esercizio del \"i\u00f9s ex\u00eclii\"). \nDall'ambito applicativo dell\u2019\"interd\u00ecctio aqua et igni\" esul\u00f2 la particolare ipotesi dell'uccisione del proprio \"pater\" o di propri congiunti (\"parric\u00ecdium\"), punita con la \"p\u0153na c\u00f9llei\" (temutissima pena inflitta al soggetto che si era reso responsabile di \"parric\u00ecdium\"), crimine consistente, in origine, nell'uccisione di un \"pater familias\" (in seguito di un qualsiasi patrizio): il colpevole veniva chiuso in un sacco di cuoio insieme ad una vipera, ad un cane, ad un gallo e ad una scimmia, e gettato nel Tevere.\nLa \"p\u0153na c\u00f9llei\", tipica dell'et\u00e0 arcaica e successivamente caduta in disuso, venne ripristinata da Augusto nei confronti dei soggetti resisi colpevoli di delitto nei confronti del proprio \"pater familias\" (\"parricidium\" in senso stretto).\nNel 55 a.C., con l'emanazione della \"lex Pompeia de parricidio\" si stabil\u00ec che al parricida dovesse applicarsi la stessa pena irrogata, per l'omicida, dalla \"lex Cornelia de sic\u00e0riis et ven\u00e8ficis\", e cio\u00e8 l\u2019\"interd\u00ecctio aqua et igni\", in sostituzione della \"p\u0153na c\u00f9llei\". "}
{"id": "4887496", "revid": "767487", "url": "https://it.wikipedia.org/wiki?curid=4887496", "title": "Campidoglio (Jackson)", "text": "Il Campidoglio di Jackson (in lingua inglese \"Mississippi State Capitol\") \u00e8 la sede governativa dello Stato del Mississippi, negli Stati Uniti d'America.\nFu completato nel 1901 dagli architetti Theodore C. Link e Barnard R. Green in stile Beaux-Arts."}
{"id": "4887500", "revid": "1793900", "url": "https://it.wikipedia.org/wiki?curid=4887500", "title": "Campidoglio (Tallahassee)", "text": "Il Campidoglio di Tallahassee (in lingua inglese \"Florida State Capitol\") \u00e8 la sede governativa dello Stato della Florida, negli Stati Uniti d'America.\nSi tratta di un complesso che comprende il vecchio edificio completato nel 1845 in stile neoclassico e il nuovo Campidoglio costruito alla fine degli anni settanta."}
{"id": "4887502", "revid": "33689", "url": "https://it.wikipedia.org/wiki?curid=4887502", "title": "Patto di Pasqua", "text": ""}
{"id": "4887507", "revid": "6923", "url": "https://it.wikipedia.org/wiki?curid=4887507", "title": "Campidoglio (Helena)", "text": "Il Campidoglio di Helena (in inglese \"Montana State Capitol\") \u00e8 la sede governativa dello Stato del Montana, negli Stati Uniti d'America.\nFu costruito tra 1899 e 1902 in stile neoclassico."}
{"id": "4887515", "revid": "77594", "url": "https://it.wikipedia.org/wiki?curid=4887515", "title": "Campidoglio (Honolulu)", "text": "Il Campidoglio di Honolulu (in lingua inglese \"Hawaii State Capitol\") \u00e8 la sede governativa dello Stato delle Hawaii, negli Stati Uniti d'America.\nVi hanno sede la Camera dei rappresentanti e il Senato delle Hawaii, oltre agi uffici del Governatore delle Hawaii e del vicegovernatore.\nSi trova nel centro di Honolulu e venne costruito tra il 1954 e il 1969 durante il mandato di John A. Burns, secondo governatore dello stato. Alla sua apertura, ha sostituito il Palazzo \u02bbIolani come sede del governo."}
{"id": "4887517", "revid": "31886", "url": "https://it.wikipedia.org/wiki?curid=4887517", "title": "Tomba di Davide", "text": "La tomba di Davide () \u00e8 una localit\u00e0 vista come luogo di sepoltura di Davide, re del Regno di Giuda e Israele, fin dal XII secolo, secondo la tradizione. Essa si trova sul Monte Sion a Gerusalemme, vicino alla Basilica della Dormizione di Maria. La tomba si trova in angolo del piano terreno di quanto resta dell'antica chiesa bizantina di \"Hagia Zion\". Un'antica tradizione bizantina, risalente al IV secolo, colloca in tale localit\u00e0 il Cenacolo di Ges\u00f9 e il luogo d'incontro dei primi cristiani. Il fabbricato fa ora parte della \"Diaspora Yeshiva\".\nStoria.\nApparentemente il luogo non venne riconosciuto come tomba di Davide fino al XII secolo. Secondo Beniamino di Tudela, che ne scrisse nel 1173, la tomba venne scoperta durante i lavori di restauro della chiesa. Il motivo per ritenerla tomba di Davide risiede nella conquista del Monte Sion, descritta nei libri di Samuele. Nel 1335 l'antica chiesa divenne un monastero francescano, ma a causa delle tensioni con il patriarca ortodosso di Costantinopoli, la residenza francescana venne chiusa.\nIl monastero francescano in Gerusalemme nel XVI secolo non comprendeva l'attuale complesso della tomba di Davide. In effetti non si trattava di un monastero ma della residenza di un piccolo gruppo di frati in uno spazio sulla parte occidentale dell'attuale complesso della tomba di Davide, poich\u00e9 si riteneva che fosse il luogo ove si era svolta l'Ultima Cena.\nI frati solevano gettare fuori le loro immondizie verso la parte orientale del complesso che oggi \u00e8 chiamato Tomba di Davide.\nLo sceriffo Ahmad Dajani, il primo a portare il nome dei Dajani, ripul\u00ec le immondizie e rinnov\u00f2 il trascurato lato orientale dell'odierno complesso della Tomba di Davide negli anni 1490 e vi stabil\u00ec uno spazio per la preghiera dei musulmani. I francescani furono allontanati dal Monte dagli abitanti di Gerusalemme nel 1524. La moschea di \"Ibn Dawood\", titolo dato ad Ahmad Dajani dagli abitanti di Gerusalemme fu eretta per la preghiera dei musulmani sotto il patronato del sultano Solimano il Magnifico e la supervisione di al-Shareef Sheikh Ahmad bin Ali Dajani.\nLa propriet\u00e0 del luogo fu trasferita alla famiglia palestinese al-Ashraf Dajani (discendenti dal nipote di Maometto, Hussein) con un editto di Solimano il Magnifico nel 1529. Da allora la famiglia Dajani provvede al controllo ed alla manutenzione della localit\u00e0 e questo diede luogo alla denominazione, da parte degli abitanti di Gerusalemme, di \"Daoudi\" o \"Dawoodi\", in riferimento al complesso della Tomba di Davide.\n\u00c8 impossibile accertare se si tratta del luogo della tomba originale, poich\u00e9 i crociati rimossero la tomba dalla posizione originaria e la posero sotto un sarcofago di pietra appositamente costruito; il sarcofago si trova ora su un pavimento del XIV secolo.\nDopo la guerra arabo-israeliana del 1948 essa si trov\u00f2 dal lato israeliano della Linea Verde. Dal 1948 al 1967 la Citt\u00e0 Vecchia fu amministrata dalla Giordania, che ne imped\u00ec l'ingresso agli ebrei, anche a quelli che avevano il solo scopo di recarsi a pregare sui luoghi sacri di Gerusalemme. Pellegrini ebrei, provenienti oltre che dallo Stato di Israele un po' da tutto il mondo, giungevano sulla Tomba di Davide e si arrampicavano sulla sua sommit\u00e0 per pregarvi. Dal 1949 un rivestimento in stoffa blu, con un ornamento moderno, \u00e8 stato piazzato sul sarcofago. Le immagini sul rivestimento comprendono numerosi ornamenti a forma di corona posti su rotoli di \"Torah\" ed un violino e il tessuto contiene numerosi brani di testo scritti in ebraico. Il fabbricato fa ora parte della Diaspora \"yeshiva\".\nNel dicembre del 2012 sconosciuti distrussero completamente un gran numero di piastrelle islamiche del XVII secolo sulla tomba e l'Autorit\u00e0 per le Antichit\u00e0 decise di non ricostruirle.\nIl problema dell'autenticit\u00e0.\nI contenuti del sarcofago non sono ancora stati oggetto di esame scientifico, per determinarne l'et\u00e0, l'aspetto precedente o anche solo se all'interno vi sia o meno una salma.\nL'autenticit\u00e0 del luogo \u00e8 stata contestata su pi\u00f9 basi. Secondo l'\"Antico Testamento\", Davide venne sepolto nella Citt\u00e0 di David, insieme ai suoi predecessori, ma al contrario l'\"Itinerarium burdigalense\" riferisce che l'autore scopr\u00ec che Davide era stato sepolto a Betlemme, in una cripta che conteneva anche le tombe di Ezechiele, Iesse, Salomone, Giobbe ed Asaf, i cui nomi erano incisi sui muri della tomba.\n\u00c8 piuttosto improbabile che la vera tomba di Davide contenga oggetti di valore: secondo lo scrittore del I secolo Flavio Giuseppe, Erode il Grande avrebbe cercato di depredare la tomba di Davide, ma avrebbe scoperto che qualcuno lo aveva gi\u00e0 fatto prima di lui.\nLe narrazioni risalenti al IV secolo dell'anonimo pellegrino di Bordeaux e di Epifanio di Salamina segnalano entrambe che vi erano ben sette sinagoghe sul Monte Sion e che verso il 330 (cio\u00e8 alla fine del periodo romano ed inizio di quello bizantino) ne rimaneva solo una, ma non si fa alcuna menzione riguardo alla tomba di Davide.\nSecondo il Libro di Samuele il Monte Sion era il luogo della fortezza dei Gebusei, che venne conquistata da Davide, divenendone il suo palazzo e la Citt\u00e0 di Davide.\nEsso \u00e8 citato nel Libro di Isaia (60:14), in quello dei Salmi e nel Primo libro dei Maccabei (II secolo a.C. circa).\nDopo la conquista della cittadella dei Gebusiti, la collina della Citt\u00e0 Bassa venne divisa in pi\u00f9 parti. Quella pi\u00f9 alta, a nord, divenne la sede del Tempio di Salomone.\nVerso la fine del periodo del Primo Tempio, la citt\u00e0 si \u00e8 espansa verso ovest.\nPoco prima della conquista di Gerusalemme da parte dei Romani e della distruzione del Secondo Tempio, Giuseppe Flavio descriveva il Monte Sion come una collina attraverso la valle, verso ovest. Quindi la collina ad ovest che si estende a sud della Citt\u00e0 Vecchia venne chiamata Monte Sion, e cos\u00ec \u00e8 stato fino da allora. Alla fine del periodo romano una sinagoga chiamata \"Hagiya Zion\" venne eretta all'ingresso della struttura denominata Tomba di Davide, probabilmente sulla credenza che Davide abbia portato qui l'Arca dell'Alleanza da Bet Shemesh e Kiryat Ye'arim prima di costruire il Tempio.\nSecondo Doron Bar:\nSebbene le fonti relative alla tradizione della Tomba di Davide sul Monte Sion non siano chiare, si vede che essa trae origine durante il primo periodo di occupazione musulmana. Apparentemente i cristiani hanno ereditato questa convinzione dai Musulmani, e solo ad un relativamente tardivo riconoscimento nella storia della citt\u00e0 si convinsero parimenti anche gli Ebrei.\nIl racconto del IV secolo di Epifanio nel suo \"Trattato dei Pesi e Misure\" fu uno dei primi ad associare la localit\u00e0 con il luogo d'incontro dei primi cristiani, scrivendo che ivi stava \u00ab\u2026la chiesa di Dio, che era piccola, ove i discepoli, quando erano tornati dopo che il Salvatore era asceso al Cielo dal Monte degli Ulivi, salirono nello spazio al piano superiore.\u00bb\nGli archeologi, dubitando della localizzazione sul Monte Sion ed in favore della narrazione biblica, hanno cercato, fin dall'inizio del XX secolo la vera tomba nell'area della Citt\u00e0 di Davide. Comunque la Citt\u00e0 di Davide come appare oggi potrebbe non essere quella citata nel racconto biblico di Samuele, dato che Flavio Giuseppe spiega che il Monte Sion e la Citt\u00e0 di Davide potrebbero essere la medesima localit\u00e0, dato che Davide conquist\u00f2 la Fortezza di Sion e la chiam\u00f2, insieme alla zona circostante, Citt\u00e0 di Davide.\nNel 1913 Raymond Weill trov\u00f2 otto tombe lavorate a sud della Citt\u00e0 di Davide, nelle quali gli archeologi hanno di conseguenza visto un forte candidato al luogo delle sepolture dei primi re della citt\u00e0; Hershel Shanks, ad esempio, sostiene che la pi\u00f9 abbellita di esse (ufficialmente etichettata \"T1\") si trova precisamente ove ci si aspetterebbe di trovare il luogo di sepoltura citato nella Bibbia. \nTra coloro che concordano con le tesi accademiche ed archeologiche riguardo alla posizione sul Monte Sion, qualcuno crede che questa sia realmente la tomba di uno degli ultimi re, forse Manasse, del quale la Bibbia ebraica dice che venne sepolto nel Giardino del Re, invece che nella Citt\u00e0 di Davide, come i suoi predecessori."}
{"id": "4887518", "revid": "339392", "url": "https://it.wikipedia.org/wiki?curid=4887518", "title": "Museo archeologico di Desenzano del Garda", "text": ""}
{"id": "4887522", "revid": "767487", "url": "https://it.wikipedia.org/wiki?curid=4887522", "title": "Campidoglio (Juneau)", "text": "Il Campidoglio di Juneau (in inglese \"Alaska State Capitol\") \u00e8 la sede governativa dello Stato dell'Alaska, negli Stati Uniti d'America.\nFu costruito tra 1929 e 1931 in stile Art d\u00e9co."}
{"id": "4887523", "revid": "1573940", "url": "https://it.wikipedia.org/wiki?curid=4887523", "title": "Campidoglio (Boise)", "text": "Il Campidoglio di Boise (in inglese \"Idaho State Capitol\") \u00e8 la sede governativa dello Stato dell'Idaho, negli Stati Uniti d'America.\nFu costruito tra 1905 e 1912 in stile neoclassico."}
{"id": "4887527", "revid": "181699", "url": "https://it.wikipedia.org/wiki?curid=4887527", "title": "Stagione di college football 1908", "text": "La Stagione di college football 1908 fu la quarantesima stagione di college football negli Stati Uniti.\nLa stagione riporta l'esordio di 44 scuole statunitensi, tra cui Western Kentucky attualmente in Division I FBS. Il numero di gare ricominci\u00f2 a crescere sostanzialmente, dopo le nuove regole immesse nel 1906 per rendere tale sport meno brutale.\nIl 19 settembre 1908, Il Washington &amp; Jefferson College fu la prima scuola a sfoggiare la numerazione sulle maglie, contro la Denison University.\nRegolamento.\n\"Con le giocate modernizzate che sono state introdotte nel gioco, il football \u00e8, attualmente, lo sport nazionale in autunno cos\u00ec come il baseball lo \u00e8 in estate\" scrisse ad inizio stagione il giornale \"The Atlanta Constitution\". La regolamentazione del passaggio in avanti, legalizzato due anni prima, fu modificata, ma tale opzione rimase una giocata piuttosto pericolosa. Nel caso di lancio toccato ma non trattenuto, nel caso fosse recuperato dalla squadra in attacco, veniva fermato il gioco e ripreso consegnando la palla alla squadra in difesa dal punto in cui era stato effettuato il primo tocco, questo per scoraggiare il lancio alto e la rincorsa generalizzata alla palla che andava di moda sulla costa orientale. Oltre a questo, la pausa di met\u00e0 gara fu portata a 15 minuti\nIl regolamento venne mantenuto identico a quello dell'anno prima:\nEventi principali.\nil 26 settembre a Philadelphia, Pennsylvania sconfisse West Virginia 6-0 completando due passaggi in avanti nella giocata che port\u00f2 al touchdown, con cinque minuti di gioco ed un caldo definito \"opprimente\". Il mercoled\u00ec successivo, 30 settembre, Harvard fatic\u00f2 molto per vincere la sua gara di apertura stagionale, 5-0 su Bowdoin, con una segnatura nel secondo tempo.\nI Crimson si rifecero il 3 ottobre battendo Maine 16-0, mentre Penn sconfisse Bucknell con il medesimo punteggio. Yale fu sorprendentemente batturta a Syracuse per 6-0. Navy sconfisse Rutgers 18-0. Ad ovest Michigan sconfisse Case 16-6, e Chicago batt\u00e9 Purdue 39-0. Al sud, Tennessee batt\u00e9 North Carolina 12-0 ed Auburn sconfisse Howard College 18-0. Al termine della prima settimana di gare di ottobre, solo sette scuole a livello nazionale erano rimaste imbattute, senza pareggi e senza lasciare punti agli avversari: Harvard e Penn, entrambe 3-0-0; Yale, Navy e Cornell (2-0-0); University of Chicago, Auburn, e Tennessee.\nIl 10 ottobre la Cornell batt\u00e9 Oberlin 23-10, mentre Chicago sub\u00ec una segnatura nella vittoria 29-6 su Indiana. Ad East Lansing, Michigan e Michigan State si fermarono sullo 0-0, risultato identico si verific\u00f2 tra Princeton e Lafayette. Wisconsin apr\u00ec la stagione con una vittoria 35-0 sul Lawrence College, mentre Tennessee sub\u00ec un touchdown dal Maryville College, 39-5 il finale. Pennsylvania il mercoled\u00ec successivo sconfisse Gettysburg College con il risultato finale di 23-4. Il 17 ottobre a New Haven, Yale affront\u00f2 un'altra imbattuta come lei, i cadetti di Army, e vinse 6-0. Nello stesso giorno Penn rimase imbattuta sconfiggendo Brown 12-0. Michigan ebbe la meglio su Notre Dame 12-6, Vanderbilt sconfisse pesantemente Clemson 41-0 ed LSU sconfisse Texas A&amp;M 26-0.\nIl 24 ottobre vide diverse importanti gare per la classifica finale. A Philadelphia, Penn (7-0-0) ospit\u00f2 Carlisle (5-0-0) davanti a circa 20.000 persone al Franklin Field, dopo l'iniziale vantaggio di Penn, Carlisle pareggi\u00f2 con Jim Thorpe che successivamente fall\u00ec tre field goal lasciando il punteggio sul 6-6. Ad Annapolis, Navy sub\u00ec lo stesso trattamento dopo un iniziale vantaggio, nel secondo tempo Richardson perse palla e Nourse corse per il touchdown del 6-6. Princeton non ne approfitt\u00f2 non andando oltre lo 0-0 contro Syracuse. Michigan vinse a Columbus, contro Ohio State, 10-6. Tennessee sconfisse Georgia 10-0, Vanderbilt surclass\u00f2 Ole Miss 29-0, LSU batt\u00e9 Rhodes 55-0 . Il mercoled\u00ec successivo Navy inflisse alla George Washington University la sua prima sconfitta, 17-0.\nIl 31 ottobre iniziarono le gare all'epoca definite \"intersezionali\". Pittsburgh fu ospitata a St. Louis (entrambe imbattute 5-0-0) dove vinse 13-0. Michigan sconfisse ad Ann Harbor Vanderbilt 24-6. Carlisle sconfisse Navy ad Annapolis 16-6 con quattro field goal di Mike Balenti. A West Point, Princeton ed Army si fermarono sullo 0-0 sotto la neve. Ad Auburn, LSU sconfisse gli imbattuti Tigers per 10-2, infliggendogli l'unica \"L\" dell'anno ed impreziosendo la propria stagione imbatutta.\nYale, imbattuta, il 7 novembre ospit\u00f2 la Brown non andando oltre il 10-10 finale, la Brown sbagli\u00f2 la trasformazione del touchdown buttando al vento la possibilit\u00e0 di una prestigiosa vittoria. Al Polo Grounds di New York pi\u00f9 di 10.000 persone sugli spalti videro la sorprendente vittoria di Dartmouth sugli imbattuti Princeton Tigers, 10-6, e nella medesima giornata, Harvard inflisse a Carlisle la sua prima sconfitta 17-0. Michigan ospit\u00f2 e sconfisse Kentucky con un largo 62-0 mentre St. Louis fu fermata in casa da Sewanee sul 6-6. Vanderbilt sub\u00ec la prima sconfitta stagionale presso Tennessee, 16-9. Il 10 novembre, mercoled\u00ec, LSU seppell\u00ec Baylor 89-0 .\nIl 14 novembre si sfidarono due delle poche squadre ancora imbattute e senza pareggi, sotto una tormenta di neve, la Cornell (6-0-0) rec\u00f2 visita a Chicago (4-0-0) venendo raggiunta nei minuti conclusivi con una giocata comprendente ben tre passaggi in avanti. Pennsylvania batt\u00e9 Michigan 29-0 ad Ann Harbor, mentre Ohio State perse contro Vanderbilt 17-6. Pitt soffr\u00ec la prima sconfitta stagionale contro Carlisle 6-0. Yale rec\u00f2 visita a Princeton e davanti a 30.000 persone vinse 11-6.\nLa settimana dopo a New Haven scesero in campo Harvard e Yale per quella che veniva considerata la pi\u00f9 importante gara dell'anno. Secondo il \"New York Times\" nell'impianto furono accolti 35.000 spettatori ma, se avesse potuto, ci sarebbero stati 75.000 spettatori.. Harvard vinse 4-0, con un field goal di Vic Kennard. Carlisle nel frattempo perse a Minnesota 11-6, e Michigan venne sconfitta a Syracuse 28-4. Chicago sconfisse l'imbattuta Wisconsin 18-12.\nIl pomeriggio del 28 novembre, giorno del ringraziamento, Pennsylvania, guidata dal quarterback Albert Miller, sconfisse l'imbattuta Cornel 17-4. LSU termin\u00f2 la stagione imbattuta con la vittoria 36-4 su Arkansas a Little Rock."}
{"id": "4887530", "revid": "1793900", "url": "https://it.wikipedia.org/wiki?curid=4887530", "title": "Campidoglio (Carson City)", "text": "Il Campidoglio di Carson City (in inglese \"Nevada State Capitol\") \u00e8 la sede governativa dello Stato del Nevada, negli Stati Uniti d'America.\nFu completato nel 1871 dall'architetto Joseph Gosling e costruito in stile neoclassico italianizzante latinizzante."}
{"id": "4887539", "revid": "125139732", "url": "https://it.wikipedia.org/wiki?curid=4887539", "title": "Alto Piemonte", "text": "L'Alto Piemonte (\"\u00c0ut Piemont\" in piemontese) \u00e8 il territorio della regione piemontese compreso tra le province di Biella, Vercelli, Novara e Verbano-Cusio-Ossola.\nGeografia.\nGeograficamente parlando il territorio \u00e8 incastonato fra la pianura padana, come confine meridionale, e le alpi pennine e lepontine, come confine settentrionale (Canton Vallese e Canton Ticino); delimitato ad est dal Lago Maggiore e ad ovest dal Monte Rosa, il territorio si divide fra pianura (Novara e provincia, Vercelli e provincia ad eccezione della Valsesia, Biella e parte dell'omonima provincia) e montagna (Verbania e provincia, Valsesia). In questa zona del Piemonte sono numerosi i laghi (come ad esempio il Cusio o il lago di Mergozzo, oltre al pi\u00f9 grande Verbano). L'idrografia \u00e8 completata dai fiumi, tutti affluenti del Po: fra questi possiamo annoverare la Toce, l'Agogna e il Sesia.\nDescrizione.\nParticolarmente rinomato nel recente passato per il successo dei suoi distretti industriali (automobile, tessile e meccanico) sta guadagnando rinomanza internazionale grazie alla valorizzazione dei suoi prodotti eno-gastronomici tra cui si annoverano il riso di Baraggia prodotto nella pianura biellese e vercellese ed i vini a denominazione di origine controllata e garantita come il Gattinara e il Ghemme.\nQuesti prodotti enologici pi\u00f9 celebri sono affiancati da una serie di altre etichette a denominazione DOC tra i quali si ricordano il Canavese rosso, bianco e rosato, il Coste della Sesia (Bianco, Rosso, Rosato e Nebbiolo) ed ancora il Bramaterra, Lessona, Boca e Fara tutti vinificati a partire da uve provenienti dal vitigno Nebbiolo eventualmente corretto da altri uvaggi quali Vespolina, Croatina, Bonarda e/o Barbera."}
{"id": "4887550", "revid": "729019", "url": "https://it.wikipedia.org/wiki?curid=4887550", "title": "Premi BAFTA 1989", "text": "La 42\u00aa edizione dei British Academy Film Awards, conferiti dalla British Academy of Film and Television Arts alle migliori produzioni cinematografiche del 1988, si \u00e8 svolta agli inizi del 1989."}
{"id": "4887558", "revid": "446353", "url": "https://it.wikipedia.org/wiki?curid=4887558", "title": "Fanteria leggera della Rhodesia", "text": ""}
{"id": "4887565", "revid": "561821", "url": "https://it.wikipedia.org/wiki?curid=4887565", "title": "Oscar Forel", "text": "Figlio di Auguste Forel, divenne uno dei dirigenti della Societ\u00e0 svizzera di psichiatria.\nA Prangins, sul lago di Ginevra, fond\u00f2 nel 1934 una clinica psichiatrica privata, \"Les Rives\", dove vennero curate persone illustri di ogni parte d'Europa."}
{"id": "4887573", "revid": "767487", "url": "https://it.wikipedia.org/wiki?curid=4887573", "title": "Abernathy Kids to the Rescue", "text": "Abernathy Kids to the Rescue \u00e8 un cortometraggio muto del 1910 diretto da Travers Vale.\nProduzione.\nFu il primo film prodotto dalla Champion Film Company, una compagnia che era stata appena fondata da Mark M. Dintenfass e che in seguito sarebbe confluita nell'Universal Film Manufacturing Company.\nDistribuzione.\nDistribuito dalla Motion Picture Distributors and Sales Company, il film - un cortometraggio di una bobina - usc\u00ec nelle sale cinematografiche statunitensi il 13 luglio 1910."}
{"id": "4887605", "revid": "767487", "url": "https://it.wikipedia.org/wiki?curid=4887605", "title": "Cow-boy and the Squaw", "text": "Cow-boy and the Squaw (o \"Cowboy and the Squaw\") \u00e8 un cortometraggio muto del 1910. Il nome del regista non viene riportato nei credit del film, un western in un rullo prodotto dalla Champion Film Company, una piccola compagnia indipendente che era stata appena fondata da Mark M. Dintenfass e che aveva la sua sede nel New Jersey, a Fort Lee.\nProduzione.\nIl film fu prodotto dalla Champion Film Company.\nDistribuzione.\nDistribuito dalla Motion Picture Distributors and Sales Company, il film - un cortometraggio di una bobina - usc\u00ec nelle sale cinematografiche USA il 27 luglio 1910."}
{"id": "4887612", "revid": "869733", "url": "https://it.wikipedia.org/wiki?curid=4887612", "title": "Episodi de Il mammo (prima stagione)", "text": "La prima stagione della sitcom Il mammo veniva trasmessa la domenica alle ore 18:15, all'interno di \"Buona Domenica\"."}
{"id": "4887614", "revid": "729019", "url": "https://it.wikipedia.org/wiki?curid=4887614", "title": "Kevin Wacholz", "text": "Carriera.\nAmerican Wrestling Association.\nWacholz inizi\u00f2 la sua carriera nel mondo del wrestling nel 1982 nella American Wrestling Association (AWA) con il ring name Kevin Kelly, un face midcarder. Nel 1986 divenne uno dei top heel della federazione e inizi\u00f2 a farsi chiamare \"Mr. Magnificent\" Kevin Kelly.\nNel 1987 ebbe come manager Sherri Martel e lott\u00f2 spesso contro Tommy Rich, che aveva risposto ad una sua sfida a braccio di ferro nel corso di una puntata di \"AWA Championship Wrestling\" sul canale ESPN. Inizialmente Rich sembr\u00f2 avere la meglio durante la sfida, ma poi la Martel interfer\u00ec in favore di Kelly. In risposta, Rich le strapp\u00f2 di dosso il vestito.\nQuando Sherry Martel lasci\u00f2 l'AWA, Kelly prese come sua nuova manager Madusa Miceli. In questo periodo, frequentemente lottava in coppia con Nick Kiniski in un duo chiamato \"The Perfect Tag Team\".\nNel 1991 abbandon\u00f2 la compagnia e inizi\u00f2 a combattere in federazioni del circuito indipendente.\nWorld Wrestling Federation.\nNel 1992 Wacholz debutt\u00f2 nella WWF con la gimmick di Nailz, un ex carcerato non del tutto sano di mente, presentandosi in una serie di promo televisivi nei quali dichiarava di essere stato vittima di soprusi e angherie da parte di Big Boss Man, ex guardia carceraria, durante la sua prigionia. Afferm\u00f2 inoltre di essere sempre stato innocente dei crimini che gli erano stati imputati. Nailz (vestito con la tipica divisa arancione dei carcerati statunitensi) attacc\u00f2 Boss Man, ammanettandolo al sostegno del ring e iniziando quindi a colpirlo ripetutamente con il suo stesso manganello.\nNailz sconfisse facilmente numerosi jobber in attesa di scontrarsi con Virgil, l'alleato di Boss Man, a SummerSlam 1992. Poi continu\u00f2 il suo feud con Big Boss Man, che nel frattempo si era ripreso dal suo assalto. La contesa si risolse quando Big Boss Man sconfisse Nailz nel corso di un Nightstick Match a Survivor Series 1992.\nLicenziamento e causa alla WWF.\nPrima della fine del feud con Boss Man, Nailz inizi\u00f2 un'altra rivalit\u00e0, questa volta con The Undertaker. I due si scontrarono il 24 ottobre durante una puntata del programma \"Superstars\", ma il feud non ebbe seguito in quanto Wacholz venne licenziato in tronco per aver assalito sul serio Vince McMahon nel suo ufficio per una questione di soldi mentre John Nord faceva da palo. Bret Hart raccont\u00f2 nella sua autobiografia che Wacholz \"spinse in un angolo Vince nel suo ufficio continuando a gridargli in faccia per quasi un quarto d'ora\"; Hart aggiunse di aver sentito un gran baccano mentre si trovava nella hall sotto l'ufficio di McMahon e di aver poi saputo che Wacholz \"colp\u00ec Vince iniziando a strangolarlo mentre questi era seduto in poltrona\".\nL'incidente ebbe come strascico una serie di cause legali tra Wacholz e la WWF: Wacholz accus\u00f2 McMahon di avergli dato steroidi in numerose occasioni mentre McMahon neg\u00f2 ogni addebito. Nel 1994, inoltre, Wacholz testimoni\u00f2 contro McMahon durante il processo steroidi che sconvolse la WWF negli anni novanta.\nIl dopo WWF e ritiro.\nNel 1993 pass\u00f2 alla World Championship Wrestling (WCW) (dove adott\u00f2 il ringname The Prisoner) combattendo solo un match contro Sting.\nNel 1994 lott\u00f2 per breve tempo nella WWN di Jim Crockett con il nome The Convict. Lo stesso anno milit\u00f2 nella New Japan Pro-Wrestling, tornando a fare uso del nome Nailz.\nNel 1996 Wacholz apparve nella American Wrestling Federation di Tito Santana con il ring name Nails (pronunciato allo stesso modo di \"Nailz\"). Wacholz si ritir\u00f2 ufficialmente dal wrestling nel 2000.\nWacholz ha due figli ormai adulti e vive in Minnesota."}
{"id": "4887615", "revid": "767487", "url": "https://it.wikipedia.org/wiki?curid=4887615", "title": "A Romance of an Anvil", "text": "A Romance of an Anvil \u00e8 un cortometraggio muto del 1910. Il nome del regista non viene riportato nei credit del film, un western in un rullo prodotto dalla Champion Film Company di Mark M. Dintenfass.\nProduzione.\nIl film fu prodotto dalla Champion Film Company.\nDistribuzione.\nDistribuito dalla Motion Picture Distributors and Sales Company, il film - un cortometraggio di una bobina - usc\u00ec nelle sale cinematografiche USA il 20 luglio 1910."}
{"id": "4887647", "revid": "298229", "url": "https://it.wikipedia.org/wiki?curid=4887647", "title": "New York University Violets football 1873-1879", "text": "Nelle stagioni che vanno dal 1873 al 1879, i New York University Violets football, rappresentanti l'Universit\u00e0 di New York mossero i primi passi nel football americano, disputando solo cinque gare, perdendole tutte, e tutte contro la Stevens Tech. \nI Violets, nel periodo dal 1873 al 1879 non ebbero un coach ufficiale, e non giocarono gare casalinghe, essendo scesi in campo sempre ad Hoboken (New Jersey), campo di gara di Stevens Tech.\n1877.\nIn questa stagione New York non disput\u00f2 nessuna gara.\n1878.\nIn questa stagione New York non disput\u00f2 nessuna gara."}
{"id": "4887649", "revid": "599013", "url": "https://it.wikipedia.org/wiki?curid=4887649", "title": "Amos Thomas", "text": "Carriera.\nSelezionato al secondo giro del Draft NBA 1971 dai Buffalo Braves come 26\u00aa scelta assoluta, non ha tuttavia mai giocato in NBA. \u00c8 stato eletto All American negli anni di militanza a Southwestern Oklahoma State University. \u00c8 considerato tra i pi\u00f9 forti giocatori di sempre nella storia dell'Oklahoma."}
{"id": "4887650", "revid": "937789", "url": "https://it.wikipedia.org/wiki?curid=4887650", "title": "New York University football 1873", "text": ""}
{"id": "4887651", "revid": "937789", "url": "https://it.wikipedia.org/wiki?curid=4887651", "title": "New York football 1874", "text": ""}
{"id": "4887653", "revid": "2014155", "url": "https://it.wikipedia.org/wiki?curid=4887653", "title": "Galeotto II Pico", "text": "Biografia.\nEra figlio del signore Ludovico I Pico e di Francesca Trivulzio, figlia naturale legittimata di Gian Giacomo Trivulzio. Venne battezzato avendo come padrini l'imperatore Massimiliano I e il duca d'Urbino Guidubaldo I e come madrina Lucrezia Borgia, duchessa di Ferrara.\nAll'et\u00e0 di un anno rimase orfano del padre, morto nella battaglia di Polesella del 15 dicembre 1509, e la sua successione al governo della citt\u00e0 mirandolese, sotto la tutela della madre, venne confermato dall'Imperatore e dal Papa. Francesca Trivulzio cerc\u00f2 tuttavia anche il sostegno del re di Francia al fine di contrastare le rivendicazione del cognato Giovanni Francesco II Pico, che era stato precedentemente spodestato dai fratelli minori a seguito dell'assedio della Mirandola del 1502. A seguito del mutamento del quadro politico italiano conseguente alla pace tra papa Giulio II e la Repubblica di Venezia (14-15 febbraio 1510) e all'inizio dei contrasti contro re Luigi XII di Francia, il ducato di Ferrara e la Signoria della Mirandola passarono dalla parte del nemico.\nA vicinandosi la guerra, il giovane Galeotto II venne inviato in salvo a Milano, mentre durante il celebre assedio della Mirandola del 1510-1511 di papa Giulio II, apprese l'odio verso lo zio Giovanni Francesco II, che riottenne la Mirandola per pochi mesi, rispodestato poi nuovamente dai Trivulzio. A seguito della situazione conflittuale, l'imperatore incaric\u00f2 il commissario Matth\u00e4us Lang, vescovo di Gurck di risolvere la questione: il 13 ottobre 1513 fu deciso di dividere lo Stato della Mirandola in due parti, con Mirandola assegnata a Gianfrancesco II e Concordia a Francesca Trivulzio, che chiese la protezione di Francesco II, marchese di Mantova. Il 24 aprile 1514 fu cos\u00ec programmato il matrimonio tra Galeotto II Pico e Ippolita Gonzaga di Gazzuolo-Bozzolo, che venne celebrato poi il 7 agosto 1524.\nNel giugno 1528 tenta un colpo di Stato a Mirandola ma viene respinto dai soldati dello zio Gianfrancesco II: assedia quindi la citt\u00e0 comandando 500 fanti mantovani e bolognesi e 50 cavalieri, accampandosi presso la chiesa della Madonna delle Grazie e saccheggiando il territorio circostante. Dopo lo scontro contro l'esercito comandato da Pompeo Ramazzotto, \u00e8 costretto a ritirarsi sconfitto.\nNel marzo del 1529, su richiesta di Roberto da San Severino, il Consiglio dei Savi della Repubblica di Venezia gli affida 500 fanti ed alcune decine di cavalli leggeri, con cui combatte in Lombardia, abbandonando per\u00f2 il campo di Cassano d\u2019Adda per il mancato pagamento dei salari.\nLa notte tra il 15 e 16 ottobre 1533 penetr\u00f2 nel castello dei Pico alla guida di un manipolo di 40 fedeli raggruppati da Bartolomeo Brugnoli ed assassin\u00f2 lo zio Giovanni Francesco II, prendendo il potere sulla Mirandola. L'imperatore Carlo V invi\u00f2 i suoi commissari a Mirandola, invitando Galeotto a consegnare lo Stato, ma costui si rifiut\u00f2 e fu per questo accusato di fellonia e condannato a morte il 1\u00ba luglio 1536. Ma neppure l'invio del generale Antonio de Leyva e del consigliere Marino Caracciolo riusc\u00ec a smuovere Galeotto. Si pose allora, nel 1534, sotto protezione di re Francesco I di Francia, inviando i figli alla corte di Francia.\nNel 1536, al riaccendersi della guerra tra francesi e Carlo V, Galeotto partecip\u00f2 in Piemonte alle manovre contro gli imperiali. Ricevendo altres\u00ec molti finanziamenti per rafforzare le mura (fece altres\u00ec demolire tutti gli edifici posti vicino alle fortificazioni, tra cui il convento dei frati domenicani e quello dei frati eremitani alla Vigona), Mirandola divenne cos\u00ec il \"nido e la rocca de' Francesi in Italia\", in cui \"pi\u00f9 eserciti\" partirono contro Milano, Genova e Firenze.\nScoperta una congiura ai suoi danni nel 1539, fece squartare i tre responsabili, le cui teste furono esposte sulle torri delle porte delle mura di Mirandola.\nInsignito da re Francesco I di Francia nel 1540 del collare di cavaliere dell'Ordine di San Michele, Galeotto ottenne anche una pensione di 4.000 ducati annui derivante dalle rendite della diocesi di Limoges.\nDopo la scomparsa della moglie Ippolita (10 settembre 1547), Galeotto II ipotizz\u00f2 di scambiare la Mirandola con un feudo francese concesso dal re di Francia. Mor\u00ec poi a Parigi nel 1550 per un'infezione polmonare, disponendo di venire sepolto a Mirandola. Nel testamento dispose la successione al trono mirandolese del primogenito Ludovico II Pico o, in caso di indegnit\u00e0 ed inettitudine, in sequenza dei figli maschi minori Luigi e Ippolito.\nNella cultura di massa.\nNel romanzo \"Ascanio\" scritto da Alexandre Dumas padre nel 1843, Galeotto II Pico \u00e8 citato tra gli esuli italiani francofili insieme a Pietro Strozzi, al conte Orsini di Pitigliano, al conte dell'Anguillara ed altri.\nDiscendenza.\nGaleotto II Pico nel 1526 spos\u00f2 Ippolita Gonzaga, figlia di Ludovico Gonzaga, II conte di Sabbioneta, e di Francesca Fieschi, figlia del conte Gian Luigi Fieschi di Lavagna e di Caterina del Carretto. Ebbero i seguenti figli:"}
{"id": "4887654", "revid": "937789", "url": "https://it.wikipedia.org/wiki?curid=4887654", "title": "New York University football 1875", "text": ""}
{"id": "4887655", "revid": "937789", "url": "https://it.wikipedia.org/wiki?curid=4887655", "title": "New York University football 1876", "text": ""}
{"id": "4887656", "revid": "767487", "url": "https://it.wikipedia.org/wiki?curid=4887656", "title": "The Hermit of the Rockies", "text": "The Hermit of the Rockies \u00e8 un cortometraggio muto del 1910. Il nome del regista non viene riportato nei credit del film, un western prodotto dalla Champion Film Company di Mark M. Dintenfass che aveva fondato la compagnia alcuni mesi prima, andando a stabilirsi a Fort Lee, nel New Jersey.\nProduzione.\nIl film fu prodotto dalla Champion Film Company.\nDistribuzione.\nDistribuito dalla Motion Picture Distributors and Sales Company, il film - un cortometraggio di una bobina - usc\u00ec nelle sale cinematografiche USA il 10 agosto 1910."}
{"id": "4887660", "revid": "937789", "url": "https://it.wikipedia.org/wiki?curid=4887660", "title": "New York University football 1879", "text": ""}
{"id": "4887661", "revid": "28592", "url": "https://it.wikipedia.org/wiki?curid=4887661", "title": "Guerra dei Goti", "text": ""}
{"id": "4887663", "revid": "937789", "url": "https://it.wikipedia.org/wiki?curid=4887663", "title": "New York University football 1874", "text": ""}
{"id": "4887664", "revid": "937789", "url": "https://it.wikipedia.org/wiki?curid=4887664", "title": "New York University Violets football 1873", "text": ""}
{"id": "4887665", "revid": "937789", "url": "https://it.wikipedia.org/wiki?curid=4887665", "title": "New York University Violets football 1874", "text": ""}
{"id": "4887666", "revid": "937789", "url": "https://it.wikipedia.org/wiki?curid=4887666", "title": "New York University Violets football 1875", "text": ""}
{"id": "4887667", "revid": "937789", "url": "https://it.wikipedia.org/wiki?curid=4887667", "title": "New York University Violets football 1876", "text": ""}
{"id": "4887669", "revid": "937789", "url": "https://it.wikipedia.org/wiki?curid=4887669", "title": "New York University Violets football 1879", "text": ""}
{"id": "4887672", "revid": "125591935", "url": "https://it.wikipedia.org/wiki?curid=4887672", "title": "The Avril Lavigne Tour", "text": "The Avril Lavigne Tour \u00e8 il settimo tour musicale (quinto mondiale) della cantautrice canadese Avril Lavigne, a supporto del suo quinto album in studio \"Avril Lavigne\" (2013). \nComposto da 64 concerti, il tour ha attraversato sia l'Asia che l'America.\nScaletta.\nLe seguenti canzoni sono state interpretate da Avril Lavigne al concerto di Rio de Janeiro, non \u00e8 pertanto rappresentativa di tutti i concerti del tour. "}
{"id": "4887680", "revid": "287204", "url": "https://it.wikipedia.org/wiki?curid=4887680", "title": "Kentucky Stallions", "text": "I Kentucky Stallions sono stati una franchigia di pallacanestro della AABA, con sede a Louisville, nel Kentucky, attivi nella stagione 1978.\nTerminarono il loro unico campionato con un record di 7-5. Scomparvero dopo il fallimento della lega."}
{"id": "4887686", "revid": "70647", "url": "https://it.wikipedia.org/wiki?curid=4887686", "title": "Portici", "text": "Portici (, \"Pu\u00f3rtece\" in napoletano) \u00e8 un comune italiano di abitanti della citt\u00e0 metropolitana di Napoli in Campania.\n\u00c8 il secondo comune italiano per densit\u00e0 di popolazione con circa ab./km\u00b2 dopo il comune di Casavatore.\nGeografia fisica.\nTerritorio.\nPortici sorge alle pendici del versante ovest del Vesuvio e occupa una piccola porzione di territorio lungo la costa del Golfo di Napoli.\nConfina a nord col comune di San Giorgio a Cremano e con il quartiere di Napoli San Giovanni a Teduccio, a sud e a est con Ercolano, mentre a ovest \u00e8 bagnata dal mar Tirreno. Portici affaccia su un piccolo golfo: il Granatello (\"Ranati\u00e9llo\", in napoletano). Il nome deriva dal fatto che nel Settecento, dalla Villa di Portici fino al Convento della Santa Maria, erano presenti molte piante di melograno (in napoletano \"Ranate\").\nMonumenti e luoghi d'interesse.\nArchitetture civili.\nMiglio d'oro.\nA Portici sono presenti numerose ville che fanno parte del cosiddetto Miglio d'oro del settecento napoletano, tutte edificate da ricchi nobili partenopei che scelsero la zona per la bellezza dei paesaggi e per la salubrit\u00e0 dell'aria. Tra le ville vanno menzionate:\nSu corso Garibaldi si affacciano anche Villa Scocchera, Villa Bideri, Villa Gallo, Palazzo Ruffo di Bagnara e altre, tutte sotto la tutela della Soprintendenza ai Beni Architettonici.\nLa Reggia di Portici.\n\u00c8 sede della Facolt\u00e0 di Agraria dell'Universit\u00e0 degli studi di Napoli \"Federico II\", nata dalla trasformazione della Scuola superiore di agricoltura, poi divenuta Istituto superiore agrario e, con la riforma entrata in vigore nell'anno accademico 1935-1936, trasformata in facolt\u00e0 universitaria. Tale scuola \u00e8 situata nella Reggia voluta da Carlo di Borbone. Nella Reggia \u00e8 presente un Bosco, detto \"Real Bosco di Portici\".\nIl Museo Nazionale Ferroviario di Pietrarsa.\nNel museo si conserva la prima locomotiva entrata in servizio sulla Napoli-Portici e molti altri oggetti legati alla storia della ferrovia italiana. La ferrovia Napoli-Portici fu voluta dal re Ferdinando II di Borbone, che richiedeva un collegamento pratico con la citt\u00e0 vesuviana.\nCultura.\nIstruzione.\nA Portici \u00e8 presente il Liceo classico Quinto Orazio Flacco.\nRicerca.\nNella zona portuale del Granatello \u00e8 presente il Centro Ricerche dell'ENEA, specializzato in ricerche sui film sottili e sui materiali nanostrutturati, che dal 2013 ospita anche l'Istituto per i Materiali Compositi e Biomedici (IMCB) del CNR, dedicato alla ricerca sui materiali polimerici e biomedici.\nNella medesima area si trova anche il Centro Ricerche Tartarughe Marine della Stazione zoologica Anton Dohrn di Napoli (MIUR).\nUniversit\u00e0.\nNella sede della settecentesca reggia borbonica, vi \u00e8 la sede del Dipartimento di agraria dell'Universit\u00e0 degli studi di Napoli \"Federico II\".\nInfrastrutture e trasporti.\nLa stazione di Portici-Ercolano si trova lungo la ferrovia Napoli-Salerno; inaugurata il 3 ottobre 1839 alla presenza del re Ferdinando II di Borbone, rappresent\u00f2 allora il capolinea Napoli-Portici, prima linea ferroviaria costruita in Italia. Trasformato nel tempo in semplice fermata, l'impianto \u00e8 servito da treni regionali svolti da Trenitalia nell'ambito del contratto di servizio stipulato con la Regione Campania.\nLungo la ferrovia Napoli-Pompei-Poggiomarino sorgono le fermate ferroviarie di Portici Bellavista e Portici Via Libert\u00e0, servite da treni regionali EAV.\nPer quanto riguarda il trasporto su gomma, \u00e8 servita da due autolinee circolari (la \"Verde\" e l\"Arancione\") e la linea Portici-Torre del Greco dall'EAV, oltre a una linea della CTP (M54, \"Portici-Pomigliano D'Arco\") e ben 5 dell'ANM, di cui 4 autoviarie con capolinea stesso nel territorio comunale (5 \"Portici-Ercolano\", 158 \"Portici-S.Giorgio-Cercola\", 176 \"Portici-Ercolano\" e 177 \"Portici-S.Sebastiano al Vesuvio\", con capolinea al parcheggio sito in via E. Gianturco) ed una di tipo filoviario (254 \"Ponti Rossi-Piazza Poli\"). Dal 12 settembre 2018, dato il venir meno di diverse linee ANM (3, 155, 157, 255) nei precedenti 2 anni, \u00e8 partito un servizio privato di navette-bus interne alla citt\u00e0 patrocinato dal Comune, su una rete di tre linee circolari: rossa (Martiri di via Fani - Bellavista stazione - De Lauzieres bassa - Ascione - Da Vinci - Garibaldi), verde (Martiri di via Fani - Gianturco andirivieni - De Lauzieres alta - Campitelli - De Curtis), azzurra (Martiri di via Fani - Libert\u00e0 - Cozzolino - Canarde a S.Pietro - Gravina - S.Cristofaro).\nFra il 1879 e il 1958 la citt\u00e0 era inoltre collegata a Napoli mediante la tranvia Napoli-Portici-Torre del Greco che proprio a Portici si diramava, all'incrocio tra corso Garibaldi e via Diaz, per servire le zone di Bellavista e Pugliano, nel comune di Res\u00ecna.\nSport.\nNel comune ha sede la societ\u00e0 calcistica Associazione Sportiva Dilettantistica Portici 1906, fondata nel 1906. Altra squadra locale \u00e8 l'Associazione Sportiva Dilettantistica Atletico Portici 2009 militante in terza categoria.\nLe squadre di Atletica Leggera sono l'ASD Budokan Portici e\nl'ASD Atletica Leggera Portici\nA Portici si trovano diverse squadre di pallacanestro: lo Sporting Portici, fondato nel 1972, militante in serie C, il Portici 2000, fondato nel 1999 che disputa il campionato di serie C2 regionale, la societ\u00e0 Virtus Portici che milita nel campionato regionale maschile di Promozione e l'ASD Citt\u00e0 vesuviana. Nel basket femminile \u00e8 presente la Pegaso Portici, che gareggia in serie B\nIn citt\u00e0 vi \u00e8 una squadra di rugby la Rugby Vesuvio che milita nel campionato regionale di serie C.\nLa squadra di pallavolo locale \u00e8 invece l'ASD Polisportiva Portici.\nLa associazione dilettantistica Club Scherma Portici"}
{"id": "4887688", "revid": "287204", "url": "https://it.wikipedia.org/wiki?curid=4887688", "title": "Carolina Lightning", "text": "I Carolina Lightning sono stati una franchigia di pallacanestro della AABA, con sede a Winston-Salem, nella Carolina del Nord, attivi nella stagione 1978.\nTerminarono il loro unico campionato con un record di 8-2. Scomparvero dopo il fallimento della lega."}
{"id": "4887689", "revid": "767487", "url": "https://it.wikipedia.org/wiki?curid=4887689", "title": "Monster (Steppenwolf)", "text": "Monster \u00e8 il quarto album discografico in studio del gruppo musicale rock canadese/statunitense Steppenwolf, pubblicato nel 1969."}
{"id": "4887690", "revid": "6653", "url": "https://it.wikipedia.org/wiki?curid=4887690", "title": "Polpa di pomodoro", "text": ""}
{"id": "4887691", "revid": "287204", "url": "https://it.wikipedia.org/wiki?curid=4887691", "title": "Georgia Titans", "text": "I Georgia Titans sono stati una franchigia di pallacanestro della AABA, con sede a Macon, in Georgia, attivi nella stagione 1978.\nTerminarono il loro unico campionato con un record di 5-3. Scomparvero dopo il fallimento della lega."}
{"id": "4887692", "revid": "785863", "url": "https://it.wikipedia.org/wiki?curid=4887692", "title": "Deduce, You Say", "text": ""}
{"id": "4887693", "revid": "785863", "url": "https://it.wikipedia.org/wiki?curid=4887693", "title": "Haredevil Hare", "text": ""}
{"id": "4887694", "revid": "73843", "url": "https://it.wikipedia.org/wiki?curid=4887694", "title": "Tiezzi", "text": ""}
{"id": "4887695", "revid": "1910402", "url": "https://it.wikipedia.org/wiki?curid=4887695", "title": "Steppenwolf 7", "text": "Steppenwolf 7 \u00e8 un album discografico in studio del gruppo musicale rock canadese/statunitense Steppenwolf, pubblicato nel 1970."}
{"id": "4887697", "revid": "287204", "url": "https://it.wikipedia.org/wiki?curid=4887697", "title": "New York Guard", "text": "I New York Guard sono stati una franchigia di pallacanestro della AABA, con sede a Westchester, nello Stato di New York, attivi nella stagione 1978.\nTerminarono il loro unico campionato con un record di 4-5. Scomparvero dopo il fallimento della lega."}
{"id": "4887698", "revid": "785863", "url": "https://it.wikipedia.org/wiki?curid=4887698", "title": "Box-Office Bunny", "text": ""}
{"id": "4887699", "revid": "785863", "url": "https://it.wikipedia.org/wiki?curid=4887699", "title": "The Old Grey Hare", "text": ""}
{"id": "4887700", "revid": "188116", "url": "https://it.wikipedia.org/wiki?curid=4887700", "title": "Concentrato di pomodoro", "text": ""}
{"id": "4887702", "revid": "1910402", "url": "https://it.wikipedia.org/wiki?curid=4887702", "title": "For Ladies Only", "text": "For Ladies Only \u00e8 il sesto album discografico in studio del gruppo musicale rock canadese/statunitense Steppenwolf, pubblicato nel 1971."}
{"id": "4887703", "revid": "785863", "url": "https://it.wikipedia.org/wiki?curid=4887703", "title": "Hair-Raising Hare", "text": ""}
{"id": "4887704", "revid": "339392", "url": "https://it.wikipedia.org/wiki?curid=4887704", "title": "Elmer's Candid Camera", "text": ""}
{"id": "4887706", "revid": "785863", "url": "https://it.wikipedia.org/wiki?curid=4887706", "title": "Baseball Bugs", "text": ""}
{"id": "4887710", "revid": "1910402", "url": "https://it.wikipedia.org/wiki?curid=4887710", "title": "Slow Flux", "text": "Slow Flux \u00e8 il settimo album discografico in studio del gruppo musicale rock canadese/statunitense Steppenwolf, pubblicato nel 1974."}
{"id": "4887713", "revid": "287204", "url": "https://it.wikipedia.org/wiki?curid=4887713", "title": "Richmond Virginians", "text": "I Richmond Virginians sono stati una franchigia di pallacanestro della AABA, con sede a Richmond, in Virginia, attivi nella stagione 1978.\nTerminarono il loro unico campionato con un record di 3-8. Scomparvero dopo il fallimento della lega."}
{"id": "4887715", "revid": "682087", "url": "https://it.wikipedia.org/wiki?curid=4887715", "title": "Lex Cornelia de sicariis et veneficis", "text": ""}
{"id": "4887717", "revid": "287204", "url": "https://it.wikipedia.org/wiki?curid=4887717", "title": "Indiana Wizards", "text": "Gli Indiana Wizards sono stati una franchigia di pallacanestro della AABA, con sede a Indianapolis, nell'Indiana, attivi nella stagione 1978.\nTerminarono il loro unico campionato con un record di 0-8. Scomparvero dopo il fallimento della lega."}
{"id": "4887718", "revid": "599013", "url": "https://it.wikipedia.org/wiki?curid=4887718", "title": "Gestore dell'infrastruttura", "text": "Un gestore dell'infrastruttura \u00e8 definito, in Europa, come qualsiasi impresa a statuto privato o pubblico responsabile per la costruzione e la manutenzione dell'infrastruttura ferroviaria o di parte di essa; tale definizione \u00e8 di generale utilizzo negli ordinamenti amministrativi di tutti gli stati che possiedono sistemi ferroviari.\nIn generale, a prescindere dalla propriet\u00e0 dell'infrastruttura ferroviaria, il gestore della stessa \u00e8 una societ\u00e0 incaricata del suo mantenimento in efficienza nonch\u00e9 del controllo del traffico e della gestione dei sistemi di sicurezza.\nQuadro normativo.\nLa necessit\u00e0 di introdurre il concetto di gestore dell'infrastruttura deriva dalla necessit\u00e0 individuata in Europa alla fine degli anni ottanta di separare i processi di mantenimento e gestione dell'infrastruttura ferroviaria da quelli di esercizio del trasporto, al fine di favorire la concorrenza fra imprese. Tale orientamento si concretizz\u00f2 con l'emissione della direttiva 91/440/CEE del Consiglio, del 29 luglio 1991.\nLa definizione ufficiale \u00e8 inserita nella citata direttiva 91/440/CEE del Consiglio europeo, del 29 luglio 1991, relativa allo sviluppo delle ferrovie comunitarie, come modificata dalle direttive 2004/51/CE e 2007/58/CE, e direttiva 2001/14/CE del Parlamento europeo e del Consiglio, del 26 febbraio 2001, relativa alla ripartizione della capacit\u00e0 di infrastruttura ferroviaria e all'imposizione dei diritti per l'utilizzo dell'infrastruttura ferroviaria, come modificata dalle direttive 2004/49/CE e 2007/58/CE.\nUna definizione analoga a quella adottata in Europa \u00e8 utilizzata per regolare l'adesione all'UIC (Union internationale des chemins de fer) delle societ\u00e0 di gestione dell'infrastruttura, e la stessa \u00e8 ampiamente utilizzata nella documentazione ufficiale diffusa da tale federazione. Una definizione in lingua italiana \u00e8 altres\u00ec formalizzata dall'Ufficio federale dei trasporti svizzero e in numerose legislazioni analoghe.\nCompiti e responsabilit\u00e0.\nIn accordo con le definizioni, il gestore dell'infrastruttura ha le seguenti responsabilit\u00e0 principali:\nPer svolgere tali funzioni i gestori dell'infrastruttura possono avvalersi di risorse proprie o, per alcune di esse, rivolgersi al mercato, come nel caso della conduzione di lavori sull'armamento ferroviario che sono generalmente affidati ad aziende esterne.\nPer quanto concerne la funzione di gestione del traffico, gli interlocutori principali dei gestori dell'infrastruttura sono le imprese ferroviarie, che una volta composti i convogli (ricorrendo alle funzioni di \"formazione\" e \"verifica\" proprie di tali soggetti) e trasferiti gli stessi sui binari di competenza del gestore, provvedono ad assegnare a ciascuno di essi, che prende il nome di \"treno\", un numero identificativo associato all'itinerario che dovr\u00e0 essere percorso.\nA ciascuna rete o linea associata a un gestore dell'infrastruttura possono risultare connesse, oltre ad altre reti, anche raccordi o scali privati (terminal). Dell'infrastruttura stessa fanno invece parte integrante le stazioni passeggeri e gli scali merci.\nPer la determinazione del canone di accesso, il pedaggio che ciascuna impresa ferroviaria deve corrispondere per la circolazione di propri treni sull'infrastruttura, ciascun gestore opera in conformit\u00e0 con le proprie direttive nazionali, generalmente pubblicando un documento-prospetto informativo che definisce le tariffe in funzione dei consumi reali o presunti di energia elettrica nel caso questa sia la forma di trazione utilizzata, la massa dei convogli e soprattutto gli orari richiesti e il tempo di permanenza nei nodi, cos\u00ec da gravare maggiormente sui servizi che impongono maggiori oneri di gestione e di manutenzione della rete.\nStoria.\nDopo la nascita della prima ferrovia, avvenuta in Inghilterra nel 1825 con l'apertura della Stockton &amp; Darlington Railway, la crescita del nuovo mezzo di trasporto fece parte integrante della rivoluzione industriale; la sua diffusione avvenne negli altri paesi europei e negli altri continenti, a partire dai possedimenti coloniali, inizialmente con capitali e tecnologie britanniche. Le societ\u00e0 che investivano nel settore che ottenevano dai governi locali concessioni per l'utilizzo del suolo e lo svolgimento del servizio di trasporto; la costruzione delle ferrovie avvenne dunque prevalentemente con capitali privati, reperiti sul mercato anche attraverso l'emissione di obbligazioni, la cui remunerazione avveniva attraverso i proventi da traffico: questi erano in generale riscossi attraverso societ\u00e0 concessionarie del servizio costituite all'uopo e che non necessariamente erano legate alla societ\u00e0 di costruzione proprietaria della sede ferroviaria.\nCon il diffondersi delle reti e, nel contempo, la minore remunerativit\u00e0 delle stesse derivante da mutamenti del quadro economico, in misura sempre maggiore la costruzione di linee ferroviarie fu promossa direttamente dagli stati, con ricorso a capitali pubblici, e durante il XX secolo in molti di essi si arriv\u00f2 a nazionalizzare in tutto o in parte i sistemi ferroviari. In Europa, ad esempio, furono nazionalizzate sia le principali reti ferroviarie che le imprese di trasporto, sovente unificate in imprese a carattere nazionale, pur persistendo operatori privati a livello sia locale (un esempio \u00e8 costituito dall'italiana Ferrotramviaria), sia internazionale (come nel caso della Compagnie Internationale des Wagons-Lits). Negli Stati Uniti d'America il settore pubblico si \u00e8 occupato prevalentemente di servizi passeggeri, con la costituzione dell'Amtrak, mentre in Europa sono comunque sopravvissute reti non \"nazionali\" come nel caso della austro-ungarica GySEV.\nAl fine di contrastare la tendenza, registrata in tutto il mondo, di progressivo declino del trasporto ferroviario che si registrava nonostante alcuni successi nel campo del trasporto pendolare, nel centro Europa e in Giappone, e in quello dell'alta velocit\u00e0 in quest'ultimo stato e in Francia, a partire dall'Europa \u00e8 stata intrapresa un'azione di graduale riapertura al mercato, che port\u00f2 nel 1991 all'emanazione da parte dell'allora Comunit\u00e0 Economica Europea di una direttiva, la n. 440, che mirava ad una separazione contabile tra societ\u00e0 di gestione delle infrastrutture e societ\u00e0 di esercizio. Tale separazione, avvenuta non solo negli stati membri dell'Unione europea, ha peraltro portato a contenziosi da parte delle nuove societ\u00e0 di trasporto che si sono nel frattempo affacciate nel mercato, imponendo in diversi casi una separazione pi\u00f9 netta fra gestori dell'infrastruttura e imprese ferroviarie ex monopoliste, o la devoluzione di alcune funzioni ad altri enti terzi. Approcci diversi alla separazione hanno in ogni caso prodotto risultati eterogenei, alcuni dei quali contraddistinti da un effetto positivo in termini di sviluppo competitivo delle ferrovie, altri con conseguenze \"pi\u00f9 sottotono\".\nAlcune infrastrutture, segnatamente dedicate all'alta velocit\u00e0 o a trafori internazionali la cui costruzione si prospettava particolarmente onerosa e non sopportabile dalle sole finanze pubbliche, sono state realizzate anche fra la fine del XX e l'inizio del XIX secolo con ricorso a capitali privati anche in Europa: \u00e8 il caso ad esempio della galleria sotto la Manica, il cui gestore dell'infrastruttura \u00e8 la societ\u00e0 Eurotunnel o la linea Perpignano-Figueres, il cui il gestore \u00e8 la societ\u00e0 TP Ferro. Anche per la realizzazione della dorsale ad alta velocit\u00e0 italiana fu costituito un apposito soggetto, denominato TAV Spa, in seguito accorpato a Rete Ferroviaria Italiana; l'elenco dei gestori dell'infrastruttura di tale Paese \u00e8 esemplificativo della presenza, in un medesimo territorio statale, di pi\u00f9 gestori."}
{"id": "4887719", "revid": "116234152", "url": "https://it.wikipedia.org/wiki?curid=4887719", "title": "Gestori dell'infrastruttura italiani", "text": "In Italia i gestori dell'infrastruttura ferroviaria sono quegli organismi o imprese incaricati in particolare della creazione e della manutenzione dell'infrastruttura ferroviaria, compresa eventualmente anche la gestione dei sistemi di controllo e di sicurezza della stessa.\nQuadro normativo.\nTale definizione deriva dal recepimento della direttiva 91/440/CEE del 29 luglio 1991, relativa allo sviluppo delle ferrovie comunitarie (GU L 237, p.\u00a025), come modificata dalle direttive 2004/51/CE e 2007/58/CE, e direttiva 2001/14/CE del Parlamento europeo e del Consiglio, del 26 febbraio 2001, relativa alla ripartizione della capacit\u00e0 di infrastruttura ferroviaria e all'imposizione dei diritti per l'utilizzo dell'infrastruttura ferroviaria (GU L 75, p.\u00a029), come modificata dalle direttive 2004/49/CE e 2007/58/CE.\nPer quanto concerne in particolare le competenze in tema di sicurezza ferroviaria, la legislazione italiana opera una distinzione fra rete nazionale, sottoposta alla giurisdizione dell'Agenzia nazionale per la sicurezza delle ferrovie (ANSF), le cosiddette reti isolate, per le quali l'omologo organismo competente \u00e8 l'Ufficio speciale trasporti a impianti fissi (USTIF) e le reti \"funzionalmente interconnesse\" alla rete nazionale, per le quali il previsto passaggio di competenze dal secondo al primo ente \u00e8 oggetto di un processo che al 2014 ancora non risultava compiuto.\nFra i gestori dell'infrastruttura indicati alcuni di essi risultano a totale capitale pubblico, altri sono a totale capitale privato ed esistono altres\u00ec societ\u00e0 miste; in alcuni casi, come quelli di SAD, ATAC o di EAV, risultano affidate sia infrastrutture, interconnesse con RFI sia reti isolate, anche con scartamenti differenti."}
{"id": "4887720", "revid": "287204", "url": "https://it.wikipedia.org/wiki?curid=4887720", "title": "Irakli Labadze", "text": "Carriera.\nIn carriera ha raggiunto 3 finali di doppio. Nei tornei del Grande Slam ha ottenuto il suo miglior risultato raggiungendo nel singolare il quarto turno a Wimbledon nel 2006.\nIn Coppa Davis ha giocato un totale di 37 partite, ottenendo 27 vittorie e 10 sconfitte."}
{"id": "4887725", "revid": "287204", "url": "https://it.wikipedia.org/wiki?curid=4887725", "title": "West Virginia Wheels", "text": "I West Virginia Wheels sono stati una franchigia di pallacanestro della AABA, con sede a Wheeling, nella Virginia Occidentale, attivi nella stagione 1978.\nTerminarono il loro unico campionato con un record di 3-8. Scomparvero dopo il fallimento della lega."}
{"id": "4887726", "revid": "891081", "url": "https://it.wikipedia.org/wiki?curid=4887726", "title": "Williams Martini Racing", "text": ""}
{"id": "4887728", "revid": "775372", "url": "https://it.wikipedia.org/wiki?curid=4887728", "title": "Kopa\u010di", "text": "Kopa\u010di era un villaggio vicino a \u010cernobyl', in Ucraina, a sud-ovest del bacino del fiume Pryp\"jat', nell'oblast' di Kiev. Dopo il disastro di \u010cernobyl' nel 1986 il paese fu contaminato dal fallout nucleare e successivamente evacuato. Adesso \u00e8 all'interno della zona di esclusione.\nLe uniche tracce del villaggio oggi sono una serie di tumuli e un piccolo numero di alberi sopravvissuti che non fanno parte della flora nativa. Ogni tumulo contiene i resti di una casa ed \u00e8 sormontato da un cartello con il simbolo internazionale di pericolo radiazioni."}
{"id": "4887733", "revid": "785863", "url": "https://it.wikipedia.org/wiki?curid=4887733", "title": "Mutiny on the Bunny", "text": ""}
{"id": "4887736", "revid": "785863", "url": "https://it.wikipedia.org/wiki?curid=4887736", "title": "A Star Is Bored", "text": ""}
{"id": "4887737", "revid": "64593859", "url": "https://it.wikipedia.org/wiki?curid=4887737", "title": "Shark - rosso nell'oceano", "text": ""}
{"id": "4887740", "revid": "767487", "url": "https://it.wikipedia.org/wiki?curid=4887740", "title": "Global Basketball Association", "text": "La Global Basketball Association (GBA) \u00e8 stata una lega professionistica di pallacanestro negli Stati Uniti d'America.\nLa lega disput\u00f2 due stagioni, nel 1991-92 e nel 1992-93. Durante la seconda stagione il campionato venne interrotto per il fallimento della lega nel dicembre del 1992."}
{"id": "4887743", "revid": "125430448", "url": "https://it.wikipedia.org/wiki?curid=4887743", "title": "Attila S\u00e1volt", "text": "Biografia.\nIn carriera ha raggiunto una finale di doppio. Nei tornei del Grande Slam ha ottenuto il suo miglior risultato raggiungendo nel singolare il terzo turno all'Open di Francia nel 2000 e nel 2003.\nIn Coppa Davis ha giocato dal 1996 al 2005 un totale di 35 partite, ottenendo 20 vittorie e 15 sconfitte.\nIn singolare \u00e8 riuscito a issarsi sino alla 68\u00aa posizione del ranking mondiale.\nHa preso parte alle Olimpiadi del 2000 sia come singolarista sia come doppista, uscendo in entrambe le specialit\u00e0 subito al primo turno.\nSi \u00e8 ritirato nel 2006: successivamente \u00e8 diventato coach - seguendo anche \u00c1gnes Sz\u00e1vay e M\u00e1rton Fucsovics - nonch\u00e9 commentatore di telecronache per Sport 1. \u00c8 sposato e ha un figlio."}
{"id": "4887744", "revid": "339392", "url": "https://it.wikipedia.org/wiki?curid=4887744", "title": "Videoton", "text": ""}
{"id": "4887745", "revid": "2146946", "url": "https://it.wikipedia.org/wiki?curid=4887745", "title": "\u00c1d\u00e1m Gyurcs\u00f3", "text": "Caratteristiche tecniche.\nAla destra, pu\u00f2 giocare come seconda punta o come ala sinistra.\nCarriera.\nClub.\nIl 19 novembre 2016 firma un poker di reti contro il (6-2)."}
{"id": "4887747", "revid": "1226", "url": "https://it.wikipedia.org/wiki?curid=4887747", "title": "Simulacron-3", "text": ""}
{"id": "4887754", "revid": "729019", "url": "https://it.wikipedia.org/wiki?curid=4887754", "title": "Stazione di Fildidonna", "text": "La stazione di Fildidonna era una stazione ferroviaria della ferrovia Catania-Caltagirone-Gela a prevalente uso di movimento distante dai centri abitati circostanti. \u00c8 stata declassata in seguito a Posto di Movimento.\nStoria.\nLa stazione venne costruita dalla Societ\u00e0 per le Strade Ferrate della Sicilia e aperta in occasione del completamento della seconda tratta della linea Valsavoia-Caltagirone il 31 ottobre 1892. La stazione ebbe sin dall'origine un servizio viaggiatori pressoch\u00e9 inesistente data la sua lontananza dai centri abitati e le notevoli difficolt\u00e0 per raggiungerla; serviva principalmente per le esigenze di movimento cio\u00e8 di incroci e precedenze, data la lunghezza della tratta tra stazione di Militello e stazione di Scordia tra le quali la linea presentava la massima acclivit\u00e0.\nLa stazione venne costruita su un pianoro al termine del primo tratto in rampa del 30 per mille che iniziava dalla stazione di Scordia, con i due binari completamente in curva a formare un semicerchio quasi perfetto. All'uscita degli scambi riprendeva l'ascesa fino alla successiva stazione di Militello. La stazione era presenziata da assuntore per tutto il periodo dell'esercizio a Dirigente Unico; \u00e8 divenuta impresenziata in seguito all'attivazione della dirigenza centrale operativa.\nIl 15 dicembre 2002 venne declassata a Posto di Movimento.\nStrutture e impianti.\nLa stazione di Fildidonna venne dotata di un piccolissimo e basso fabbricato ferroviario posto quasi in corrispondenza degli scambi di ingresso lato Scordia con un corto marciapiede atto a contenere due o tre carrozze a livello.\nIl fascio binari comprendeva il primo binario (deviato) e il secondo binario di corretto tracciato tra cui era interposto uno stretto marciapiedi per servizio viaggiatori privo di pensilina e di sottopassaggio; oltre ad essi vi era un binario tronco con il piano caricatore dello scalo merci.\nAll'inizio degli anni ottanta la stazione ha ricevuto un Apparato Centrale Elettrico a Itinerari semplificato per il comando degli scambi e degli enti di stazione in seguito all'attivazione del Controllo Centralizzato del Traffico.\nMovimento.\nLa stazione ebbe sempre un traffico viaggiatori limitatissimo. L'orario generale del novembre 1938 prevedeva la fermata di 6 coppie di treni. La fermata venne mantenuta fino alla trasformazione a DCO e all'impresenziamento. Nel 1995 un solo treno al mattino vi faceva fermata."}
{"id": "4887757", "revid": "287204", "url": "https://it.wikipedia.org/wiki?curid=4887757", "title": "Aqua (album)", "text": ""}
{"id": "4887758", "revid": "125242639", "url": "https://it.wikipedia.org/wiki?curid=4887758", "title": "Grace Gummer", "text": "Biografia.\nNata il 9 maggio 1986 a New York e figlia dell'attrice Meryl Streep e dello scultore Don Gummer, Grace Gummer cresce tra il Connecticut e Los Angeles con il fratello e la sorella maggiori, Henry e Mamie, e la sorella minore Louisa.\nNel 1993 appare nel film di Bille August \"La casa degli spiriti\", nel quale interpreta il ruolo di Clara Del Valle da bambina.\nDopo essersi laureata al Vassar College in Soria dell'arte e Lingua italiana, nel 2008 la Gummer ha fatto il proprio debutto nel programma di Lukas B\u00e4rfuss \"The Sexual Neuroses of Our Parents\". Nel 2010, invece, ha interpretato il ruolo principale di Anna Moore nella serie \"Gigantic\", andata in onda su TeenNick.\nL'attrice fa il suo debutto cinematografico nel 2010 con il film \"Meskada\", dove interpreta il ruolo di Nat Collins, prima di essere Abby in \"Bashert\", cortometraggio dello stesso anno. Nel 2011 ha un piccolo ruolo in \"L'amore all'improvviso - Larry Crowne\", pellicola diretta da Tom Hanks.\nDurante il 2013 partecipa in alcuni episodi di tre serie televisive: \"Zero Hour\" (cancellata dopo soli tredici episodi), \"The Newsroom\" ed \"American Horror Story\".\nDal 2016 entra a far parte del cast principale della serie televisiva \"Mr. Robot\", dove interpreta l'agente dell'FBI Dominique \"Dom\" DiPierro.\nDoppiatrici italiane.\nNelle versioni in italiano dei suoi film, Grace Gummer \u00e8 stata doppiata da:"}
{"id": "4887759", "revid": "599013", "url": "https://it.wikipedia.org/wiki?curid=4887759", "title": "The Spitfire", "text": ""}
{"id": "4887760", "revid": "131145", "url": "https://it.wikipedia.org/wiki?curid=4887760", "title": "Sopot 2014", "text": ""}
{"id": "4887765", "revid": "767487", "url": "https://it.wikipedia.org/wiki?curid=4887765", "title": "The Spitfire (film 1910)", "text": "The Spitfire \u00e8 un cortometraggio muto del 1910. Il nome del regista non viene riportato nei credit del film, un western di un rullo prodotto dalla Champion Film Company, una piccola compagnia indipendente creata da poco da Mark M. Dintenfass e che aveva la sua sede a Fort Lee, in New Jersey.\nProduzione.\nIl film fu prodotto dalla Champion Film Company.\nDistribuzione.\nDistribuito dalla Motion Picture Distributors and Sales Company, il film - un cortometraggio di una bobina - usc\u00ec nelle sale cinematografiche USA il 3 agosto 1910."}
{"id": "4887766", "revid": "155634", "url": "https://it.wikipedia.org/wiki?curid=4887766", "title": "Madison Irwin", "text": "Biografia.\nMadison Irwin ha fatto il suo esordio in gare valide ai fini del punteggio FIS il 16 dicembre 2006, in uno slalom speciale a Val Saint-C\u00f4me non riuscendo a concludere la prima manche. Un anno dopo ha debuttato in Nor-Am Cup partecipando allo slalom gigante di Keystone, non riuscendo a qualificarsi per la seconda manche. Ha esordito in Coppa del Mondo il 28 novembre 2010 in slalom speciale ad Aspen, senza concludere la gara.\nIl 16 marzo 2011 ha conquistato il primo podio in Nor-Am Cup, arrivando 2\u00aa nello slalom speciale di Whistler, e il 4 febbraio 2012 a Vail la prima vittoria, in slalom speciale. Nel 2014 ha disputato la sua ultima gara di Coppa del Mondo, lo slalom speciale di Flachau del 14 gennaio che non ha completato, e al termine della stagione si \u00e8 aggiudicata la Nor-Am Cup 2014, dopo aver ottenuto tra l'altro in supercombinata la sua ultima vittoria, il 15 febbraio a Mont-Sainte-Anne, e il suo ultimo podio, il 14 marzo a Nakiska (2\u00aa), nel circuito.\nSi \u00e8 ritirata durante la stagione 2017-2018 e la sua ultima gara in carriera \u00e8 stata uno slalom gigante universitario disputato il 24 febbraio a Middlebury, non completato dalla Irwin; non ha preso parte n\u00e9 a rassegne olimpiche n\u00e9 iridate.\nPalmar\u00e8s.\nNor-Am Cup.\nNor-Am Cup - vittorie.\nLegenda:\nSG = supergigante\nSL = slalom speciale\nSC = supercombinata"}
{"id": "4887768", "revid": "599013", "url": "https://it.wikipedia.org/wiki?curid=4887768", "title": "Cattedrale di Set\u00fabal", "text": "La cattedrale di Santa Maria delle Grazie (in portoghese: \"Catedral de Santa Maria da Gra\u00e7a\" o \"S\u00e9 Catedral de Set\u00fabal\") \u00e8 la cattedrale cattolica di Set\u00fabal, in Portogallo, e sede della diocesi di Set\u00fabal.\nStoria.\nLa cattedrale sorge nel cuore del borgo medievale di Set\u00fabal, essendo l'edificio intorno al quale si svilupp\u00f2 il quartiere medievale della citt\u00e0. La chiesa originale \u00e8 stata edificata nel XIII secolo, su progetto di Antonio Rodrigues, mentre l'edificio attuale \u00e8 una ricostruzione dell'alto rinascimento, tra il 1565 ed il 1570. Presenta un'imponente facciata manierista. All'interno si trovano colonne, affreschi, sculture e azulejo del XVII e XVIII secolo."}
{"id": "4887771", "revid": "729019", "url": "https://it.wikipedia.org/wiki?curid=4887771", "title": "Campionati del mondo di atletica leggera indoor 2014 - Salto in alto femminile", "text": "La competizione si \u00e8 svolta il 7 e l'8 marzo 2014.\nSituazione pre-gara.\nRecord.\nPrima di questa competizione, il record del mondo (WR) e il record dei campionati (CR) erano i seguenti.\nCampioni in carica.\nLe campionesse in carica, a livello mondiale e continentale, erano:\nLa stagione.\nPrima di questa gara, le atlete con le migliori tre prestazioni dell'anno erano:\nQualificazioni.\nLe atlete che superano la misura di 1,95 m () o le migliori 8 misure () avanzano alla finale."}
{"id": "4887773", "revid": "247222", "url": "https://it.wikipedia.org/wiki?curid=4887773", "title": "Aqua (Angra)", "text": "Aqua \u00e8 il settimo album in studio del gruppo musicale brasiliano Angra, pubblicato nel 2010.\nIl disco vede il ritorno alla batteria di Ricardo Confessori (membro fondatore che abbandon\u00f2 il progetto nel 2000) a discapito dell'uscente Aquiles Priester, ed \u00e8 l'ultimo che vede alla voce Eduardo Falaschi, il quale abbandoner\u00e0 la band l'anno seguente, per via della difficolt\u00e0 a cantare in un registro vocale non totalmente suo."}
{"id": "4887777", "revid": "1924342", "url": "https://it.wikipedia.org/wiki?curid=4887777", "title": "Guilty All the Same", "text": "Guilty All the Same \u00e8 un singolo del gruppo musicale statunitense Linkin Park, pubblicato il 7 marzo 2014 come primo estratto dal sesto album in studio \"The Hunting Party\".\nDescrizione.\nTerzo brano di \"The Hunting Party\", \"Guilty All the Same\" \u00e8 caratterizzato da una lunga introduzione, che la critica specializzata ha ritenuto molto simile a quelle composte dagli Avenged Sevenfold. \u00c8 inoltre riconducibile, come genere, al rap metal dei primi anni della carriera dei Linkin Park. Secondo le parole di Mike Shinoda, la ragione di pubblicare il brano come singolo \u00e8 dovuto al fatto che si tratta di \u00abun ottimo sguardo all'interno del DNA dell'album che stiamo mettendo fuori quest'estate\u00bb.\nLa sezione centrale, che arriva al terzo minuto, \u00e8 caratterizzata da alcune strofe eseguite dal rapper statunitense Rakim del duo old school Eric B. &amp; Rakim, ritenuto da Shinoda come uno dei suoi idoli.\nPubblicazione.\nInizialmente anticipato da un'anteprima di 20 secondi, pubblicata il 3 marzo 2014 sul canale YouTube del gruppo, \"Guilty All the Same\" \u00e8 stato inizialmente reso disponibile per l'ascolto attraverso Shazam a partire dal 5 marzo 2014. Il brano ha ottenuto un buon riscontro sia da parte dei fan che da parte dei critici musicali a causa del sound, il quale si discosta notevolmente dai precedenti album \"A Thousand Suns\" (2010) e \"Living Things\" (2012).\nIl singolo \u00e8 stato distribuito nei principali negozi digitali di musica a partire dal 7 marzo 2014, data in cui \u00e8 stato pubblicato anche il lyric video.\nVideo musicale.\nIl video realizzato per \"Guilty All the Same\", reso disponibile il 25 marzo 2014, \u00e8 una collaborazione tra i Linkin Park e \"Project Spark\" di Microsoft. Secondo quanto affermato dal DJ del gruppo Joe Hahn, non si tratta di un video musicale tradizionale ma di una base di partenza per i fan, i quali hanno dovuto creare, modificare e condividere la propria versione del video.\nIl video animato creato da Hahn, ispirato al videogioco \"Temple Run\", mostra per tutta la durata del brano un personaggio ossessionato dalla colpevolezza che corre attraverso un'ambientazione oscura.\nTracce.\nTesti e musiche dei Linkin Park e William Griffin."}
{"id": "4887778", "revid": "2027252", "url": "https://it.wikipedia.org/wiki?curid=4887778", "title": "Ga\u00ebtan Gatian de Cl\u00e9rambault", "text": "\u00c8 stato anche pittore e fotografo.\nBiografia.\nConsegue la laurea nel 1899 e nel 1905 viene chiamato a collaborare con la prefettura di Parigi fino a diventarne direttore sanitario nel 1920. Gli studi di de Cl\u00e9rambault si concentrano sull'analisi di dipendenze da alcune droghe, quali Hascisc e Cloralio ma a renderlo famoso sono gli studi sulla erotomania che per questo viene anche detta \"sindrome di de Cl\u00e8rambault.\" Oltre ad essere uno psichiatra \u00e8 stato anche pittore e un appassionato fotografo dalle capacit\u00e0 professionali. Famose sono soprattutto le sue donne completamente velate, ritratte in seguito ai suoi viaggi in Marocco e la passione di de Cl\u00e9rambault per i drappeggi e i tessuti. \nMor\u00ec suicida nel 1934. Le sue opere nel 1990 sono state esposte al centro Pompidou."}
{"id": "4887781", "revid": "287204", "url": "https://it.wikipedia.org/wiki?curid=4887781", "title": "L'attesa (album)", "text": ""}
{"id": "4887784", "revid": "767487", "url": "https://it.wikipedia.org/wiki?curid=4887784", "title": "A Wild Goose Chase (film 1908)", "text": "A Wild Goose Chase \u00e8 un cortometraggio muto del 1908 diretto da Percy Stow.\nTrama.\nUn anziano gentiluomo viene inseguito da un'oca selvaggia.\nProduzione.\nIl film fu prodotto dalla Clarendon, una casa di produzione e di distribuzione attiva nel Regno Unito all'epoca del cinema muto.\nDistribuzione.\nDistribuito dalla Clarendon, il film - un cortometraggio lungo 113 metri - usc\u00ec nelle sale cinematografiche britanniche nel settembre 1908."}
{"id": "4887793", "revid": "124353257", "url": "https://it.wikipedia.org/wiki?curid=4887793", "title": "Medico competente", "text": "Il medico competente del lavoro, ai sensi della legislazione italiana in tema di sicurezza sul lavoro, \u00e8 il medico che collabora con il datore di lavoro per effettuare la sorveglianza sanitaria e per tutti gli altri compiti riferiti al Testo unico sulla sicurezza nei luoghi di lavoro, come, ad esempio, collaborare alla valutazione dei rischi.\nCaratteristiche.\nIl medico competente del lavoro deve essere in possesso di particolari titoli e requisiti e viene designato dal datore di lavoro.\nRequisiti.\nSecondo l'articolo 38 dello stesso D.Lgs. 81/08 pu\u00f2 svolgere l'attivit\u00e0 di medico competente del lavoro il laureato in medicina che sia in possesso di almeno uno dei seguenti titoli o requisiti:\nTutti i medici in possesso dei requisiti sono iscritti all'elenco nazionale dei medici competenti del lavoro, istituito presso il Ministero della salute, consultabile per regioni."}
{"id": "4887796", "revid": "298229", "url": "https://it.wikipedia.org/wiki?curid=4887796", "title": "Backlash 2000", "text": "Backlash 2000 \u00e8 stata la seconda edizione dell'omonimo pay-per-view. L'evento si \u00e8 svolto il 30 aprile 2000 al MCI Center di Washington, D.C.."}
{"id": "4887799", "revid": "1226", "url": "https://it.wikipedia.org/wiki?curid=4887799", "title": "Robert Anthony Salvatore", "text": ""}
{"id": "4887803", "revid": "104458", "url": "https://it.wikipedia.org/wiki?curid=4887803", "title": "Kristina Riis-Johannessen", "text": "Biografia.\nKristina Riis-Johannessen fece il suo esordio in gare valide ai fini del punteggio FIS il 25 novembre 2006, in uno slalom speciale a Bjorli classificandosi 30\u00aa. Il 5 marzo 2008 debutt\u00f2 in Coppa Europa nella discesa libera di Haus, giungendo 36\u00aa, e il 28 novembre 2011 debutt\u00f2 in Nor-Am Cup partecipando allo slalom speciale di Loveland e classificandosi 8\u00aa; il 13 dicembre successivo conquist\u00f2 il primo podio nel circuito arrivando 3\u00aa nello slalom speciale di Panorama e il 17 dicembre 2013 l'unica vittoria, a Vail sempre in slalom speciale.\nIl 10 dicembre 2016 colse a Lillehammer Kvitfjell in combinata la prima vittoria, nonch\u00e9 primo podio, in Coppa Europa; al termine di quella stessa stagione 2016-2017 si aggiudic\u00f2 il trofeo continentale. Esord\u00ec in Coppa del Mondo il 29 dicembre 2016 a Semmering, senza concludere lo slalom speciale in programma, e ai Campionati mondiali a Sankt Moritz 2017, dove si classific\u00f2 29\u00aa nella discesa libera, 21\u00aa nel supergigante, 31\u00aa nello slalom gigante e non complet\u00f2 la combinata; il 21 febbraio 2020 conquist\u00f2 l'ultima vittoria, nonch\u00e9 ultimo podio, in Coppa Europa, a Sarentino in combinata.\nAi Mondiali di Cortina d'Ampezzo 2021, sua ultima presenza iridata, vinse la medaglia d'oro nella gara a squadre, non complet\u00f2 lo slalom speciale e non si qualific\u00f2 per la finale nello slalom parallelo; il 13 marzo dello stesso anno conquist\u00f2 a \u00c5re in slalom speciale il miglior piazzamento in Coppa del Mondo (7\u00aa). Si ritir\u00f2 all'inizio della successiva stagione 2021-2022 e la sua ultima gara fu lo slalom speciale di Coppa del Mondo disputato il 21 novembre a Levi, non completato dalla Riis-Johannessen; non prese parte a rassegne olimpiche.\nPalmar\u00e8s.\nCoppa Europa.\nCoppa Europa - vittorie.\nLegenda:\nDH = discesa libera\nSG = supergigante\nGS = slalom gigante\nKB = combinata\nNor-Am Cup.\nNor-Am Cup - vittorie.\nLegenda:\nSL = slalom speciale"}
{"id": "4887807", "revid": "932457", "url": "https://it.wikipedia.org/wiki?curid=4887807", "title": "Wild Goose Chase", "text": ""}
{"id": "4887812", "revid": "64594884", "url": "https://it.wikipedia.org/wiki?curid=4887812", "title": "Chiesa dei santi Pietro e Paolo", "text": ""}
{"id": "4887815", "revid": "767487", "url": "https://it.wikipedia.org/wiki?curid=4887815", "title": "A Wild Goose Chase (film 1910)", "text": "A Wild Goose Chase \u00e8 un cortometraggio muto del 1910. Il nome del regista non viene riportato nei credit del film, prodotto dalla Champion Film Company di Mark M. Dintenfass.\nProduzione.\nIl film fu prodotto dalla Champion Film Company.\nDistribuzione.\nDistribuito dalla Motion Picture Distributors and Sales Company, il film - un cortometraggio di una bobina - usc\u00ec nelle sale cinematografiche USA il 14 settembre 1910."}
{"id": "4887818", "revid": "1573940", "url": "https://it.wikipedia.org/wiki?curid=4887818", "title": "Halichoeres bathyphilus", "text": "Halichoeres bathyphilus () \u00e8 un pesce di acqua salata appartenente alla famiglia Labridae.\nDistribuzione e habitat.\nProviene dalle barriere coralline dell'ovest dell'oceano Atlantico, in particolare da Venezuela, Yucat\u00e1n, Margarita, Bermuda, Carolina del Nord, Brasile e golfo del Messico. \u00c8 una specie che nuota in zone profonde, fino a 190\u00a0m di profondit\u00e0, e predilige fondali rocciosi.\nDescrizione.\nPresenta un corpo appena compresso ai lati, allungato e con la testa dal profilo appuntito. Somiglia a \"Halichoeres sazimai\", comune soprattutto in Brasile, e come in quest'ultimo gli esemplari maschili presentano una fascia scura orizzontale al centro del corpo. La lunghezza massima registrata \u00e8 di 23\u00a0cm.\nBiologia.\nSconosciuta, probabilmente simile a quella delle altre specie appartenenti al genere \"Halichoeres\".\nConservazione.\nQuesta specie viene classificata come \"a rischio minimo\" (LC) dalla lista rossa IUCN perch\u00e9 non sembra essere minacciata da particolari pericoli ed \u00e8 diffusa in diverse aree marine protette. Talvolta viene catturata per essere allevata in acquario."}
{"id": "4887841", "revid": "104458", "url": "https://it.wikipedia.org/wiki?curid=4887841", "title": "Paula Moltzan", "text": "Biografia.\nPaula Moltzan, originaria di Lakeville, ha debuttato in campo internazionale partecipando allo slalom speciale di Loveland del 2 dicembre 2009 valido per la Nor-Am Cup, giungendo 45\u00aa. In Coppa del Mondo ha esordito il 25 novembre 2012 ad Aspen nella medesima specialit\u00e0, senza completare la prima manche. Il 7 gennaio 2013 a Zinal in slalom gigante ha esordito in Coppa Europa, senza qualificarsi per la seconda manche, e il 5 dicembre dello stesso anno ha conquistato il primo podio in Nor-Am Cup arrivando 3\u00aa in slalom speciale. Pochi giorni dopo, il 18 dicembre, a colto a Vail la sua prima vittoria nel circuito continentale nordamericano, ancora in slalom speciale.\nAi Mondiali di Vail/Beaver Creek 2015, sua prima presenza iridata, \u00e8 stata 20\u00aa nello slalom speciale, mentre il 9 marzo dello stesso anno ha conquistato la medaglia d'oro nello slalom speciale ai Mondiali juniores di Hafjell. Ai Mondiali di \u00c5re 2019 \u00e8 stata 18\u00aa nello slalom speciale e non ha completato lo slalom gigante; il 26 novembre 2020 ha conquistato a Lech/Z\u00fcrs in slalom parallelo il primo podio in Coppa del Mondo (2\u00aa) e ai successivi Mondiali di Cortina d'Ampezzo 2021 si \u00e8 piazzata 4\u00aa nello slalom parallelo, 6\u00aa nella gara a squadre e non ha completato slalom gigante e slalom speciale. Ai XXIV Giochi olimpici invernali di , suo esordio olimpico, si \u00e8 classificata 12\u00aa nello slalom gigante, 8\u00aa nello slalom speciale e 4\u00aa nella gara a squadre.\nPalmar\u00e8s.\nNor-Am Cup.\nNor-Am Cup - vittorie.\nLegenda:\nSL = slalom speciale\nGS = slalom gigante\nAustralia New Zealand Cup.\nAustralia New Zealand Cup - vittorie.\nLegenda:\nSL = slalom speciale"}
{"id": "4887842", "revid": "298229", "url": "https://it.wikipedia.org/wiki?curid=4887842", "title": "No Way Out 2006", "text": "No Way Out 2006 \u00e8 stata l'ottava edizione dell'omonimo evento in pay-per-view prodotto dalla World Wrestling Entertainment. L'evento, esclusivo del roster di \"SmackDown!\", si \u00e8 svolto il 19 febbraio 2006 alla 1st Mariner Arena di Baltimora.\nStoryline.\nIl 29 gennaio 2006, alla Royal Rumble, Kurt Angle difese con successo il World Heavyweight Championship contro Mark Henry. Nel post match, The Undertaker fece il suo ritorno facendo esplodere il ring e lanciando un chiaro segnale ad Angle. Nella puntata di \"SmackDown!\" del 3 febbraio Angle accett\u00f2 la sfida di The Undertaker per No Way Out e, la settimana successiva, giunse in soccorso del \"Deadman\" durante un match vinto per squalifica contro Mark Henry a causa dell'intervento degli MNM (Joey Mercury e Johnny Nitro) e di Daivari (manager di Henry). La settimana dopo, a \"SmackDown!\", The Undertaker e Angle sconfissero gli MNM e Henry in un 3-on-2 Handicap match.\nAlla Royal Rumble, durante l'omonimo incontro, Rey Mysterio vinse la contesa eliminando per ultimo Randy Orton. Nella puntata di \"SmackDown!\" del 3 febbraio Orton dichiar\u00f2 che Mysterio non sarebbe stato in grado di sconfiggerlo in un match singolo, e lo sfid\u00f2 pubblicamente per No Way Out. Mysterio accett\u00f2 e il match venne dunque ufficializzato, con la stipulazione che se Orton avesse vinto sarebbe andato a WrestleMania 22 contro Kurt Angle per il World Heavyweight Championship al posto di Rey.\nEvento.\nPrima della messa in onda dell'evento, The Boogeyman sconfisse Simon Dean a \"Sunday Night Heat\".\nMatch preliminari.\nIl primo match dell'evento fu il Cruiserweight Open valevole per il Cruiserweight Championship tra il campione Gregory Helms e gli sfidanti Brian Kendrick, Funaki, Kid Kash, Nunzio, Paul London, Scotty 2 Hotty e Super Crazy. Durante le fasi iniziali del match, Helms si nascose all'esterno del ring, ma tutti i suoi avversari lo riportarono sul quadrato per poi attaccarlo. In seguito, Helms sub\u00ec in successione la \"Sliced Bread #2\" di Kendrick, una \"senton bomb\" di London e il \"Worm\" di Scotty. Psicosis tent\u00f2 poi di approfittarne schienando Helms, per\u00f2 Kash interruppe lo schienamento. Kash esegu\u00ec poi la \"Dead Level\" su Psicosis e lo schien\u00f2, ma Crazy interruppe lo schienamento dopo aver colpito entrambi con un \"moonsault\". Dato che tutti si trovavano a terra, Helms ne approfitt\u00f2 e schien\u00f2 Psicosis per vincere il match e mantenere il titolo.\nIl match successivo fu tra John \"Bradshaw\" Layfield e Bobby Lashley. Prima dell'inizio del match, Lashley venne attaccato da Finlay. Dopo aver effettuato la propria entrata, JBL approfitt\u00f2 della situazione venutasi a creare per attaccare Lashley e portarsi, cos\u00ec, in vantaggio nei suoi confronti. Una volta entrati sul ring, Lashley domin\u00f2 il match, ma JBL lo lanci\u00f2 poi all'esterno del quadrato per poi applicare su di lui una \"sleeper hold\". In seguito, JBL tent\u00f2 un attacco aereo dalla terza corda, per\u00f2 Lashley lo afferr\u00f2 al volo e lo colp\u00ec con una \"powerslam\". Lashley esegu\u00ec poi quattro \"belly to belly suplex\" ai danni di JBL, finch\u00e9 Finlay non gett\u00f2 Tony Chimel all'interno del ring per distrarre l'arbitro. Mentre l'arbitro fu distratto, Finlay colp\u00ec Lashley con il suo shillelagh. Dato ci\u00f2, JBL esegu\u00ec la \"Clothesline from Hell\" su Lashley e lo schien\u00f2 per vincere il match.\nIl terzo match vide gli MNM (Joey Mercury e Johnny Nitro) affrontare Matt Hardy e Tatanka. Durante le fasi iniziali del match, Hardy e Tatanka controllarono il match, finch\u00e9 Nitro e Mercury non isolarono Hardy per poi attaccarlo ripetutamente. In seguito, Hardy diede il cambio a Tatanka, che colp\u00ec sia Nitro che Mercury con delle \"chop\". Dopo che Tatanka lanci\u00f2 Mercury all'esterno del ring, Melina interfer\u00ec e distrasse Tatanka permettendo, cos\u00ec, a Nitro di colpire quest'ultimo con un \"dropkick\" sull'apron ring. Gli MNM dominarono poi la contesa, finch\u00e9 Tatanka non colp\u00ec Nitro con una \"clothesline\" per poi dare il cambio a Hardy. Pochi istanti dopo, Hardy tent\u00f2 di eseguire la \"Twist of Fate\" su Nitro, ma quest'ultimo contrattacc\u00f2 colpendo Hardy con un \"superkick\". Hardy diede poi il cambio a Tatanka, il quale colp\u00ec sia Nitro che Mercury con una \"double tomahawk chop\". Nel finale, Tatanka esegu\u00ec la \"Trail's End\" su Mercury, mentre Hardy esegu\u00ec la \"Twist of Fate\" su Nitro. Tatanka schien\u00f2 poi Mercury per vincere il match ed ottenere una futura opportunit\u00e0 titolata insieme a Hardy per il WWE Tag Team Championship (detenuto proprio da Nitro e Mercury).\nMatch principali.\nIl match seguente fu quello valevole per lo United States Championship tra il campione Booker T (con Sharmell) e lo sfidante Chris Benoit. Durante le fasi iniziali del match, Benoit confront\u00f2 Sharmell per poi essere attaccato da Booker. Benoit controll\u00f2 poi il match dopo che esegu\u00ec una serie di \"suplex\" ai danni di Booker. In seguito, Booker finse di avere un infortunio all'inguine per distrarre sia Benoit che l'arbitro e, cos\u00ec facendo, lo stesso Booker ne approfitt\u00f2 per lanciare Benoit contro dei gradoni d'acciaio. Pi\u00f9 avanti, Benoit si riprese ed esegu\u00ec una serie di \"german suplex\" su Booker per poi colpirlo con i \"Three Amigos\". Dopodich\u00e9, Booker tent\u00f2 di colpire Benoit con lo \"Houston Hangover\", ma Benoit schiv\u00f2 la manovra per poi eseguire un'altra serie di \"german suplex\" sul campione. Benoit tent\u00f2 poi di colpire Booker con il \"diving headbutt\", per\u00f2 Sharmell sal\u00ec sull'apron ring e distrasse Benoit consentendo, cos\u00ec, a Booker di contrattaccare la manovra aerea e di eseguire lo \"Scissors Kick\" su Benoit. Booker schien\u00f2 poi Benoit, ma quest'ultimo si liber\u00f2 dallo schienamento dopo un conteggio di due. Successivamente, dopo che Sharmell interfer\u00ec ancora una volta, Booker schien\u00f2 Benoit con un \"roll-up\", per\u00f2 Benoit rovesci\u00f2 la manovra nella \"Sharpshooter\". Booker si liber\u00f2 dalla presa di sottomissione per poi tentare di eseguire lo \"Scissors Kick\", ma Benoit evit\u00f2 il tutto e riapplic\u00f2 la \"Sharpshooter\" sul campione. Nel finale, dopo che Booker usc\u00ec dalla presa, Benoit applic\u00f2 la \"Crippler Crossface\" su Booker e lo forz\u00f2 alla resa per vincere il match e conquistare il titolo.\nIl quinto match fu tra Rey Mysterio e Randy Orton; se Orton avesse vinto, avrebbe sottratto a Mysterio la sua opportunit\u00e0 titolata per un match per il World Heavyweight Championship a WrestleMania 22. Durante le fasi iniziali del match, Orton domin\u00f2 Mysterio. In seguito, Mysterio tent\u00f2 di eseguire una \"hurricanrana\" su Orton, ma quest'ultimo lo afferr\u00f2 al volo per poi lanciarlo contro un paletto di sostegno del ring, infortunandolo ad una mano. Dato ci\u00f2, Orton continu\u00f2 ad attaccare il braccio e la mano gi\u00e0 danneggiati di Mysterio. Successivamente, Mysterio ruppe il dominio di Orton dopo l'esecuzione di una \"hurricanrana\"; tuttavia, dopo aver eseguito la manovra, Mysterio atterr\u00f2 sul tappeto con la mano infortunata andando, cos\u00ec, ad aggravarne il danno. Orton tent\u00f2 poi di eseguire un \"electric chair drop\" su Mysterio, per\u00f2 quest'ultimo contrattacc\u00f2 eseguendo un \"sunset-flip powerbomb\" su Orton per poi schienarlo. Ciononostante, Orton si liber\u00f2 dallo schienamento dopo un conto di due. Nel finale, Mysterio colp\u00ec Orton con un \"dropkick\" per poi tentare di eseguire la \"619\", ma Orton schiv\u00f2 la manovra e schien\u00f2 Mysterio con un \"roll-up\", facendo illegalmente leva sulle corde del ring, per vincere il match.\nIl \"main event\" fu il match per il World Heavyweight Championship tra il campione Kurt Angle e lo sfidante The Undertaker. Durante le fasi iniziali del match, The Undertaker si port\u00f2 in vantaggio nei confronti di Angle dopo l'esecuzione della \"Old School\" e dello \"Snake Eyes\". In seguito, Angle esegu\u00ec un \"german suplex\" su The Undertaker per poi lanciarlo oltre una barricata di sicurezza. Successivamente, The Undertaker si riprese e gett\u00f2 Angle contro un paletto di sostegno del ring per poi colpirlo con un \"guillotine leg drop\" sull'apron ring. Rientrati sul quadrato, The Undertaker tent\u00f2 di eseguire la \"Chokeslam\" su Angle, ma il campione contrattacc\u00f2 calciando ripetutamente la gamba sinistra del \"Deadman\". Angle continu\u00f2 ad attaccare la gamba di The Undertaker per poi applicare su di lui la \"Ankle Lock\". The Undertaker si liber\u00f2 poi dalla presa di sottomissione e lanci\u00f2 Angle all'esterno del ring per poi tentare di eseguire un altro \"guillotine leg drop\"; tuttavia, Angle rovesci\u00f2 la manovra e riapplic\u00f2 la \"Ankle Lock\" su The Undertaker all'esterno del ring. Dopo essere rientrati sul quadrato, Angle intrappol\u00f2 per la terza volta The Undertaker nella \"Ankle Lock\", ma quest'ultimo contrattacc\u00f2 applicando una \"triangle choke\" sull\"'Olympic Hero\". Dopo che Angle usc\u00ec dalla presa, i due iniziarono a lottare all'esterno del ring, dove Angle schiant\u00f2 The Undertaker attraverso il tavolo dei commentatori dopo l'esecuzione della \"Angle Slam\". Dopodich\u00e9, una volta tornati sul ring, The Undertaker colp\u00ec Angle con un \"big boot\" per poi eseguire su di lui la \"Chokeslam\" e schienarlo; tuttavia, Angle si liber\u00f2 dallo schienamento dopo un conteggio di due. Pochi istanti dopo, Angle esegu\u00ec la \"Angle Slam\" su The Undertaker e lo schien\u00f2, ma il \"Deadman\" evase dallo schienamento dopo un conto di due. Nel finale, The Undertaker applic\u00f2 una \"triangle choke\" su Angle, per\u00f2 il campione rovesci\u00f2 la presa schienando The Undertaker con un \"roll-up\" per vincere il match e mantenere il titolo."}
{"id": "4887845", "revid": "228587", "url": "https://it.wikipedia.org/wiki?curid=4887845", "title": "Lamia (disambigua)", "text": ""}
{"id": "4887850", "revid": "144796", "url": "https://it.wikipedia.org/wiki?curid=4887850", "title": "Vere Fane, IV conte di Westmorland", "text": "Biografia.\nEra il figlio di Mildmay Fane, II conte di Westmorland, e della sua seconda moglie, Mary de Vere.\nCarriera.\nFu deputato per Peterborough (1671-1679), per Kent (1679-1681 e 1689-1691). Ricopr\u00ec la carica di Governatore del castello di Dover.\nRiusc\u00ec a ottenere titolo di conte di Westmoreland il 22 settembre 1691, alla morte del fratellastro Charles.\nRicopr\u00ec la carica di Lord luogotenente del Kent (1692-1693).\nMatrimonio.\nSpos\u00f2, il 13 luglio 1671, Rachel Bence (?-17 febbraio 1711), figlia di John Bence e Judith Andrews. Ebbero undici figli:\nMorte.\nMor\u00ec il 29 dicembre 1693, all'et\u00e0 di 49 anni."}
{"id": "4887854", "revid": "1305772", "url": "https://it.wikipedia.org/wiki?curid=4887854", "title": "Galleria di base del Semmering", "text": "La galleria di base del Semmering (in tedesco Semmering-Basistunnel) \u00e8 la galleria ferroviaria che si sta costruendo in Austria tra Gloggnitz, nella Bassa Austria, e M\u00fcrzzuschlag, nella Stiria. Il fine di quest'opera \u00e8 di evitare il valico del passo del Semmering, posto a 985\u00a0m s.l.m. La realizzazione della galleria rientra nel progetto del corridoio baltico-adriatico e dovrebbe permettere la riduzione dei tempi di percorrenza tra le due localit\u00e0 dagli attuali 45 minuti ai futuri 15. I lavori sono iniziati nel 2012 e la lunghezza del tunnel sar\u00e0 di 27,3\u00a0chilometri.\nPercorso.\nEntrambe le canne corrono in un interasse regolare da 40 a 70\u00a0m e sono collegate tra loro da sezioni trasversali (distanza longitudinale intermedia: 500\u00a0m). Il tunnel occupa una pendenza longitudinale media dell'8,4\u2030. La velocit\u00e0 progettuale prevista \u00e8 di 230\u00a0km/h.\nStoria.\nSituazione iniziale.\nLa sezione, della ferrovia Meridionale, da Gloggnitz fino a M\u00fcrzzuschlag, fu costruita tra il 1846 e il 1854.\nPer le sue caratteristiche, come l'elevata acclivit\u00e0 e la quasi totalit\u00e0 del percorso in curva, viene considerata storicamente come la prima ferrovia di montagna a scartamento normale. La sezione \u00e8 nota anche come ferrovia del Semmering, dal nome del passo omonimo che viene valicato e che divide la Bassa Austria dalla Stiria.\nOggi, per\u00f2, la ferrovia del Semmering \u00e8 soggetta oggi a notevoli limitazioni operative: \nVecchio progetto.\nA causa di queste circostanze tra il 1950 e il 1980 furono sviluppate molteplici varianti per la galleria di base sotto il passo del Semmering. In una conferenza stampa l'allora ministro dei trasporti Karl Lausecker nel 1983 present\u00f2 piani dettagliati per l'ampliamento della Ferrovia Occidentale e della Ferrovia Meridionale, inclusa una galleria di base del Semmering lunga 24\u00a0km fra Gloggnitz e Langenwang come parte di una tratta di nuova costruzione lunga 32\u00a0km. Per M\u00fcrzzuschlag avrebbe dovuto svilupparsi una stazione ferroviaria sotterranea a circa 70\u00a0m di profondit\u00e0 ed essere resa accessibile con ascensori.\nNel 1989 la prima galleria di base del Sommering fu progettata e presentata per la procedura di approvazione del tracciato, che aveva una lunghezza di 22,7\u00a0km e correva tra Gloggnitz e M\u00fcrzzuschlag. Questa galleria avrebbe dovuto ridurre la durata del percorso sulla Ferrovia Meridionale di almeno 30\u00a0minuti e superare le limitazioni tecniche della Ferrovia del Semmering, sulla quale dopo l'entrata in funzione della galleria avrebbe dovuto viaggiare soltanto il traffico regionale e del fine settimana. Nel 1991 fu approvato il decreto sul tracciato e nel 1994 segu\u00ec la decisione giuridica sull'approvazione della costruzione ferroviaria. Nel 1994 fu attivato un cunicolo esplorativo dal lato stiriano, che attraversava gli strati rocciosi che trasportavano le acque.\nProgettazione.\nPoich\u00e9 a causa di dubbi giuridici di tutela ambientale per questo piano non era prevedibile alcun inizio dei lavori, dal marzo 2005 il progetto fu abbandonato. Dopo il bando di gara nel giugno 2005 furono ultimate nuove progettazioni nel 2010. Attraverso una galleria pi\u00f9 lunga risultava una pendenza pi\u00f9 lieve della tratta. Giacch\u00e9 anche la galleria di Koralm, progettata e nel frattempo messa in sicurezza, presenta solo una lieve pendenza, dopo l'ultimazione di entrambi i tunnel i treni merci potrebbero percorrere direttamente la tratta da Klagenfurt a Vienna senza restrizioni.\nDopo una selezione del tracciato, nell'aprile 2008 fu presentato dal ministro dei trasporti Werner Faymann (in seguito divenuto Cancelliere) e dal presidente della Bassa Austria Erwin Pr\u00f6ll con il \"tracciato della Sella del Pfaffen\" un tracciato della galleria a sud di quello precedente, che potesse essere approvato anche dal Land della Bassa Austria dopo i necessari collaudi. Questa variante presentava una lunghezza del percorso di 26,96\u00a0km e doveva rendere possibile anche dirigersi verso M\u00fcrzzuschlag. La differenza di altezza di 239,3\u00a0m tra Gloggnitz e M\u00fcrzzuschlag era superata con una pendenza massima dell'8,4\u00a0\u2030.\nDopo numerose trivellazioni esplorative negli anni 2008-2009 furono apportate migliorie al progetto e il tracciato pianificato tra le localit\u00e0 di Fr\u00f6schnitzgraben e Grautschenhof fu deviato verso sud. Alla fine di maggio 2010 il progetto della galleria di base fu presentato per la valutazione d'impatto ambientale. Con un decreto del ministro dei trasporti Doris Bures il 30 maggio 2011 \u00e8 stato concesso un permesso edilizio. Nel febbraio 2014, per\u00f2, la concessione edilizia \u00e8 stata revocata dalla Corte amministrativa austriaca (il \"Verwaltungsgerichtshof\"), in quanto quest'ultima ha sollevato eccezioni riguardo alla discarica dei materiali di copertura e ha criticato il fatto che nelle vicinanze di uno degli accessi al cantiere fossero state eseguite misurazioni del rumore soltanto accanto a una casa d'abitazione, ma non in punti diversi del relativo giardino. La \u00d6BB e il Ministero delle infrastrutture, malgrado il ritardo, intendono rispettare il cronoprogramma. La decisione della Corte \u00e8 stata salutata con favore dal giornale \"Der Standard\", la cui linea editoriale \u00e8 schierata contro l'opera ferroviaria.\nCostruzione.\nIl 25 aprile 2012 ha avuto luogo a Gloggnitz la posa della prima pietra (il cosiddetto \"Spatenstich\" o \"colpo di pala\").\nLe prime opere edili sono realizzate nelle zone a tracciato libero e comprendono tra l'altro la costruzione di ponti e strade, nonch\u00e9 le opere di ingegneria fluviale. Lo scavo della galleria avverr\u00e0 a partire dal 2014. La galleria, lunga 27,3 chilometri, dovr\u00e0 essere completata nel 2024 e dovr\u00e0 collegare Glognitz e M\u00fcrzzuschlag con due canne parallele. Il tratto da costruire permetter\u00e0 una velocit\u00e0 fino a 230\u00a0km/h. Attualmente (2020) l'apertura \u00e8 prevista per il 2027.\nCritiche.\nContro la galleria di base del Semmering ci sono obiezioni legate all'ecologia delle acque avanzate dall'organizzazione per la tutela del paesaggio \"Alliance For Nature\" e da alcuni comitati cittadini. Gli argomenti contro la galleria di base sono in sostanza:"}
{"id": "4887855", "revid": "767487", "url": "https://it.wikipedia.org/wiki?curid=4887855", "title": "Michael Mortensen", "text": "Carriera.\nOttenne il suo best ranking in singolare il 26 novembre 1984 con la 301\u00aa posizione, mentre nel doppio divenne il 18 aprile 1988, il 34\u00ba del ranking ATP.\nSpecialista del doppio, vinse in carriera cinque tornei del circuito ATP su un totale di dodici finali disputate. Dei cinque tornei vinti, quattro furono conquistati nel 1984: l'ATP Nizza, lo Swedish Open e il Grand Prix de Tennis de Toulouse in coppia con il connazionale Jan Gunnarsson e il Geneva Open in coppia con Mats Wilander. L'anno successivo raggiunse i quarti di finale degli US Open in coppia con Hans Simonsson; vennero sconfitti dalle teste di serie numero uno, gli statunitensi Ken Flach e Robert Seguso futuri vincitori del torneo.\nTra il 1979 e il 1990 venne convocato venticinque volte nella squadra danese di Coppa Davis con un bilancio complessivo di ventitr\u00e9 vittorie e ventisette sconfitte."}
{"id": "4887857", "revid": "1573940", "url": "https://it.wikipedia.org/wiki?curid=4887857", "title": "Choeroniscus godmani", "text": "Choeroniscus godmani () \u00e8 un pipistrello della famiglia dei Fillostomidi diffuso nel Continente americano.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 47 e 58\u00a0mm, la lunghezza dell'avambraccio tra 31 e 35\u00a0mm, la lunghezza della coda tra 5 e 11\u00a0mm, la lunghezza del piede tra 7 e 11\u00a0mm, la lunghezza delle orecchie tra 11 e 13\u00a0mm e un peso fino a 13\u00a0g.\nAspetto.\nLe parti dorsali sono bruno-grigiastre scure con la base dei peli chiara, mentre le parti ventrali sono pi\u00f9 chiare. Il muso \u00e8 lungo con il labbro inferiore che si estende oltre quello superiore e con la foglia nasale lanceolata, corta, larga e con il bordo inferiore fuso al labbro superiore. Sono presenti delle lunghe vibrisse sui lati. Le orecchie sono corte e con l'estremit\u00e0 arrotondata. Le ali sono attaccate posteriormente alla base delle dita dei piedi. La coda \u00e8 corta ed inclusa completamente nell'ampio uropatagio, il quale ha il bordo libero a forma di U. L'avambraccio \u00e8 densamente ricoperto di peli alla base. Il cariotipo \u00e8 2n= 19-20 FNa= 32-36.\nBiologia.\nComportamento.\nAlcuni individui sono stati catturati all'interno di gallerie di miniere abbandonate.\nAlimentazione.\nSi nutre di nettare e polline.\nRiproduzione.\nFemmine gravide sono state osservate nei mesi di gennaio, febbraio, marzo, luglio e dicembre, mentre altre sono state viste allattare a maggio. I piccoli vengono svezzati all'inizio della stagione delle piogge.\nDistribuzione e habitat.\nQuesta specie \u00e8 diffusa dallo stato messicano di Sinaloa attraverso il Guatemala, Honduras, El Salvador, Nicaragua fino alla Costa Rica e in Colombia, Venezuela, Guyana, Suriname e Guyana francese.\nVive nelle foreste decidue, sempreverdi e nelle piantagioni fino a 1.400 metri di altitudine.\nStato di conservazione.\nLa IUCN Red List, considerato il vasto areale e la tolleranza a diversi tipi di habitat, classifica \"C.godmani\" come specie a rischio minimo (LC)."}
{"id": "4887858", "revid": "1573940", "url": "https://it.wikipedia.org/wiki?curid=4887858", "title": "Choeroniscus minor", "text": "Choeroniscus minor () \u00e8 un pipistrello della famiglia dei Fillostomidi diffuso nell'America meridionale.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 61 e 70\u00a0mm, la lunghezza dell'avambraccio tra 33 e 36\u00a0mm, la lunghezza della coda tra 6 e 9\u00a0mm, la lunghezza del piede tra 8,5 e 10\u00a0mm, la lunghezza delle orecchie tra 11 e 13\u00a0mm e un peso fino a 12\u00a0g.\nAspetto.\nLa pelliccia \u00e8 densa e si estende dorsalmente fino ai gomiti. Le parti dorsali variano dal marrone scuro al bruno-nerastro con la base dei peli bruno-giallastra, mentre le parti ventrali sono leggermente pi\u00f9 chiare. Il muso \u00e8 lungo e con la foglia nasale lanceolata e ben sviluppata. Le orecchie sono piccole, triangolari, con il margine anteriore convesso e con una concavit\u00e0 sul bordo posteriore appena sotto l'estremit\u00e0 arrotondata. Il trago \u00e8 corto, leggermente appuntito e con un incavo all'estremit\u00e0 del bordo posteriore. Le ali sono attaccate posteriormente alla base dell'alluce. La coda \u00e8 corta ed inclusa completamente nell'ampio uropatagio, il quale ha il bordo libero a forma di U. Il calcar \u00e8 pi\u00f9 corto del piede e privo di carenatura. Il cariotipo \u00e8 2n=20 FNa=36.\nBiologia.\nComportamento.\nSi rifugia in coppie o piccoli gruppi sotto tronchi abbattuti o in cavit\u00e0 di alberi.\nAlimentazione.\nSi nutre di nettare, polline e talvolta di insetti.\nRiproduzione.\nUna femmina che allattava \u00e8 stata catturata in Colombia nel mese di dicembre, mentre altre gravide sono state osservate sull'isola di Trinidad ad agosto e in Per\u00f9 tra aprile e giugno. Danno alla luce un piccolo alla volta.\nDistribuzione e habitat.\nQuesta specie \u00e8 diffusa nella Colombia e Venezuela centrali e meridionali, Guyana, Suriname, Guyana francese, Ecuador, Per\u00f9, gran parte del Brasile eccetto gli stati pi\u00f9 meridionali e la Bolivia settentrionale e centrale. \u00c8 inoltre presente sull'isola di Trinidad.\nVive nelle foreste pluviali tropicali in prossimit\u00e0 di corsi e specchi d'acqua fino a 1.300 metri di altitudine.\nStato di conservazione.\nLa IUCN Red List, considerato il vasto areale, classifica \"C.minor\" come specie a rischio minimo (LC)."}
{"id": "4887861", "revid": "298229", "url": "https://it.wikipedia.org/wiki?curid=4887861", "title": "Campionati del mondo di atletica leggera indoor 2014 - 400 metri piani femminili", "text": "La competizione \u00e8 svolta il 7 e l'8 marzo 2014.\nSituazione pre-gara.\nRecord.\nPrima di questa competizione, il record del mondo (WR) e il record dei campionati (CR) erano i seguenti.\nCampioni in carica.\nLe campionesse in carica, a livello mondiale e continentale, erano:\nLa stagione.\nPrima di questa gara, le atlete con le migliori tre prestazioni dell'anno erano:\nBatterie.\nLe batterie si sono svolte a partire dalle 10:05 del 7 marzo 2014.\nSi sono qualificate per le semifinali le prime 2 di ogni batteria () e i 4 migliori tempi ().\nSemifinali.\nLe semifinali si sono svolte a partire dalle 20:55 del 7 marzo 2014. Si sono qualificate per la finale le prime 3 atlete di ogni batteria (), senza tempi di ripescaggio.\nFinale.\nLa finale si \u00e8 svolta alle 19:40 dell'8 marzo 2014."}
{"id": "4887870", "revid": "1494169", "url": "https://it.wikipedia.org/wiki?curid=4887870", "title": "Unione Socialista Araba", "text": ""}
{"id": "4887872", "revid": "298055", "url": "https://it.wikipedia.org/wiki?curid=4887872", "title": "Nito Valdi", "text": ""}
{"id": "4887874", "revid": "1543377", "url": "https://it.wikipedia.org/wiki?curid=4887874", "title": "Cammino Celeste", "text": "Il Cammino Celeste \u00e8 una rete percorsi di pellegrinaggio che collega i luoghi di culto di Aquileia in Italia, Maria Saal in Austria e di Brezje in Slovenia con il Santuario di Monte Lussari, situato nelle Alpi Giulie nel comune di Tarvisio, ufficializzata come itinerario di pellegrinaggio internazionale nell'estate del 2006 e il suo nome deriva dall'unione dei numerosi luoghi di antica devozione mariana attraversati.\nStoria.\nAquileia fu sede dell'antico patriarcato, \u00ab chiesa madre \u00bb (\"Ecclesia Mater\") dell'evangelizzazione delle popolazioni del centro e dell'est dell'Europa sin dall'Antichit\u00e0. La tradizione vi riconduce la presenza dell'Evangelista Marco. I santi Ermacore e Fortunato vi furono martirizzati per primi, insieme a Canzio, Canziano e Canzianilla (tre fratelli). Da Aquileia i pellegrini potevano proseguire il viaggio verso Roma. Nell'anno 800, dopo l'incoronazione ad Imperatore, Carlo Magno vi sost\u00f2 per ottenere la benedizione del patriarca Paolino di Aquileia.\nDescrizione.\nI tre percorsi hanno un totale di 365 chilometri e si intrecciano a Camporosso, per concludere il percorso con la salita che li porta sino al Monte Lussari, ad oltre i 1760 metri di altitudine.\nRamo italiano.\nIl ramo italiano del Cammino Celeste \u00e8 lungo 210 chilometri e ha punto di partenza Aquileia, con possibilit\u00e0 di prologo dall'isola di Barbana, sede di un santuario mariano e situata nel comune di Grado.\nDalla basilica di Aquileia, sede dell'antico patriarcato, si passa attraverso numerosi edifici di carattere religioso, tra cui il santuario della Rosa Mistica di Cormons, l'abbazia di Rosazzo, il santuario della Beata Vergine a Castelmonte e infine il santuario della Madonna del Monte Lussari. \nDurante il percorso quattro sono i monumenti dedicati ai pellegrini del Cammino Celeste: uno situato presso l'isola di Barbana, uno a Castelmonte e gli ultimi due condivisi con i percorsi austriaci e sloveni, a Camporosso e sul Monte Lussari.\nRamo austriaco.\nIl ramo austriaco del Cammino Celeste \u00e8 lungo 80 chilometri e passa per le chiese di Maria Saal, Sankt Egyden, Sankt Leonhard, Camporosso e Santuario di Monte Lussari.\nRamo sloveno.\nIl ramo sloveno parte dalla chiesa di Brezje, elevata al rango di basilica nel 1988 da Giovanni Paolo II e raggiunge il Monte Lussari dopo un tragitto di 80 chilometri."}
{"id": "4887882", "revid": "110157", "url": "https://it.wikipedia.org/wiki?curid=4887882", "title": "Basilica di Santa Maria Ausiliatrice (Radovljica)", "text": "La basilica di Santa Maria Ausiliatrice (, ) \u00e8 il luogo di pellegrinaggio pi\u00f9 importante della Slovenia. Parte dell'arcidiocesi di Lubiana, la chiesa del villaggio di Brezje, nel comune di Radovljica, fu elevata nel 1988 dal papa Giovanni Paolo II al rango di basilica minore."}
{"id": "4887887", "revid": "767487", "url": "https://it.wikipedia.org/wiki?curid=4887887", "title": "Game Theory (gruppo musicale)", "text": "I Game Theory sono stati un gruppo power pop statunitense attivo tra il 1982 ed il 1990, guidato dal cantautore californiano Scott Miller che aveva alle spalle gi\u00e0 pubblicato un album con gli Alternate Learning. Il loro stile univa melodie jangle pop ad una forte dose sperimentale e con liriche letterate. Generalmente associati al movimento Paisley Underground rimasero di stanza nella California settentrionale stabilendosi nell'area di San Francisco. \nIl loro apice artistico viene considerato l'album \"Lolita Nation\" del 1987.\nDopo lo scioglimento del 1990 Miller ha proseguito la carriera artista fondando i The Loud Family.\nSi sono riuniti nel 2013 per un concerto commemorativo."}
{"id": "4887891", "revid": "599013", "url": "https://it.wikipedia.org/wiki?curid=4887891", "title": "Game Theory", "text": "Game Theory si pu\u00f2 riferire a:"}
{"id": "4887892", "revid": "1494169", "url": "https://it.wikipedia.org/wiki?curid=4887892", "title": "Stereochilus", "text": ""}
{"id": "4887898", "revid": "228587", "url": "https://it.wikipedia.org/wiki?curid=4887898", "title": "Kelut", "text": ""}
{"id": "4887900", "revid": "767487", "url": "https://it.wikipedia.org/wiki?curid=4887900", "title": "Lamia (amante di Demetrio)", "text": "Biografia.\nSecondo la testimonianza di Ateneo, Lamia era una flautista ed et\u00e8ra, figlia di un ateniese di nome Cleanore, altrimenti ignoto.\nSi sa che soggiorn\u00f2 in Egitto, perch\u00e9 fu catturata dal re dell'Asia minore Demetrio I Poliorcete nel 306 a.C. in occasione della battaglia di Salamina mentre era in viaggio su una nave di Tolomeo I.\nDivent\u00f2 cos\u00ec l'amante favorita di Demetrio, nonostante secondo Plutarco fosse pi\u00f9 anziana di lui di diversi anni.\nPlutarco riferisce diversi aneddoti sul suo carattere aggressivo, come l'episodio secondo il quale quando il re di Tracia Lisimaco mostr\u00f2 ad alcuni ambasciatori di Demetrio le ferite che gli erano state inferte da un leone mentre era con Alessandro Magno in Asia, gli inviati di Demetrio risposero che anche il loro re portava sul collo i graffi e i morsi di una terribile belva: Lamia.\nSecondo la testimonianza di Ateneo, Demetrio e Lamia ebbero una figlia, chiamata Fila."}
{"id": "4887901", "revid": "767487", "url": "https://it.wikipedia.org/wiki?curid=4887901", "title": "Sin City - Una donna per cui uccidere", "text": "Sin City - Una donna per cui uccidere (\"Sin City: A Dame to Kill For\") \u00e8 un film del 2014 diretto da Frank Miller e Robert Rodriguez.\nLa pellicola, adattamento cinematografico della graphic novel \"Una donna per cui uccidere\" e del racconto \"Un sabato notte come tanti\" di Frank Miller, \u00e8 il sequel/prequel del film \"Sin City\" del 2005. \u00c8 costituito da quattro episodi, due dei quali, \"Quella lunga, brutta notte\" e \"La grossa sconfitta\", sono stati scritti appositamente per il film e non sono tratti da nessuno dei fumetti di \"Sin City\".\nTrama.\n\"Una donna per cui uccidere (A Dame To Kill For)\".\nGli eventi narrati si verificano anni prima di \"Un'abbuffata di morte\". Dwight McCarthy \u00e8 un fotografo ingaggiato da mogli gelose per scattare foto dei mariti in flagrante adulterio.\nDurante il suo ultimo incarico, avendo salvato la giovane prostituta Sally dal suo amante Joey, Dwight la riaccompagna nella Citt\u00e0 Vecchia, territorio di dominio delle prostitute. Poco dopo essere tornato a casa riceve una telefonata da Ava Lord, una sua vecchia fiamma mai dimenticata, la quale gli chiede di incontrarlo la notte stessa al Kadie's Bar. Una volta arrivata, la donna chiede perdono a Dwight per aver troncato ogni rapporto con lui per sposare il facoltoso milionario Damien Lord, uomo che la fa vivere nel terrore e la fa seguire ovunque da una minacciosa e violenta guardia del corpo, Manute. Questi arriva al Kadie's Bar, interrompendo la conversazione tra i due e portando via Ava.\nQuella notte Dwight non si d\u00e0 pace e decide di andare a casa di Ava. Una volta arrivato, e trovata la donna nuda e tranquilla in piscina, comincia a scattarle delle fotografie, ma viene scoperto dalla sicurezza e picchiato da Manute, non prima che questi gli distrugga la macchina fotografica. Al suo rientro a casa, trova Ava nuda nel suo letto e, dopo l'iniziale rifiuto dell'uomo, passano la notte insieme. Mentre Ava gli racconta le perversioni del marito e le violenze di Manute, quest'ultimo fa irruzione nell'appartamento e, dopo aver picchiato brutalmente Dwight, accompagna nuovamente Ava a casa sua. Dwight allora decide di chiedere l'aiuto dell'amico Marv, uomo possente e forzuto, per liberare Ava dalle angherie del marito e del bodyguard. Arrivati alla villa comincia una lotta tra Marv e Manute, dove il primo arriver\u00e0 a cavare l'occhio destro all'enorme guardia del corpo.\nIntanto Dwight trova Damien, il marito di Ava, e lo picchia a morte. A questo punto Ava, che ha visto tutto, rivela a Dwight di averlo manipolato per fargli uccidere il marito, uomo del tutto innocente, al fine di intascare l'eredit\u00e0. Non paga di ci\u00f2, apre il fuoco contro Dwight ferendolo gravemente. Marv accompagna Dwight alla Citt\u00e0 Vecchia, affidandolo alle cure di Gail, il capo delle prostitute da sempre innamorata di Dwight. Intanto Ava seduce il detective Mort, che segue le indagini dell'omicidio di Damien, e gli racconta di essere stata perseguitata da Dwight dalla fine della loro relazione e che l'uomo era ossessionato da lei al punto tale da uccidere Damien. Dwight, grazie alle cure delle prostitute, guarisce velocemente e telefona ad Ava per dirle che ben presto arriver\u00e0 da lei assetato di vendetta. Mort, plagiato da Ava, si reca alla Citt\u00e0 Vecchia per assassinare Dwight, ma uccide il suo collega Bob che cerca di farlo ragionare facendogli notare che Ava non \u00e8 del tutto estranea alla vicenda. Dopo essersi reso conto del gesto compiuto e di aver perso la ragione per mano di Ava, Mort si suicida.\nAva per proteggersi da Dwight decide di chiedere l'aiuto del temuto malavitoso Wallenquist, il quale ingaggia un sicario per uccidere Dwight. Manute si reca quindi alla stazione per accogliere il sicario, che altri non \u00e8 che Dwight stesso, il quale ha subito un intervento di chirurgia plastica. Una volta arrivati a casa Lord, Dwight, pur venendo riconosciuto da Manute, con l'aiuto di Gail, Miho e le altre prostitute, riesce ad annientare la sicurezza della casa. Alla fine Ava, ritrovandosi senza difesa, uccide lei stessa Manute con dei colpi di pistola alla testa e tenta di sedurre nuovamente Dwight, ma, se inizialmente Dwight sembra disposto a perdonarla, successivamente la fredda con un colpo di pistola per poi lasciare la casa con le sue complici prima dell'arrivo della polizia.\n\"Solo un altro sabato sera (Just Another Saturday Night)\".\nMarv riprende conoscenza mentre \u00e8 sulla statale che domina i Projects, circondato da giovani morti e incapace di ricordare come ci \u00e8 arrivato. Marv ricorda di non aver preso le sue medicine per la memoria e con molta fatica ricorda di aver seguito tutta la notte dei ragazzi vandali ma di famiglie ricche che stavano maltrattando un barbone fuori dal Kadie's Bar, conducendo il gruppo nella zona delle case popolari, territorio dove \u00e8 cresciuto, per poterli definitivamente uccidere aiutato dagli abitanti del posto.\n\"Quella lunga, brutta notte (The Long Bad Night)\".\nJohnny \u00e8 un presuntuoso giocatore d'azzardo che si reca nel retro del Kadie's Bar assieme alla spogliarellista Marcie per sfidare a poker il Senatore Roark, l'uomo pi\u00f9 potente e malvagio dello stato, usando la donna come distrazione per i giocatori. Roark, dopo essere stato battuto da Johnny, lo cattura per le strade di Sin City dopo una cena con Marcie, per farlo malmenare dai suoi uomini e fargli storcere le dita della mano con cui aveva giocato con una pinza, per poi lasciarlo per strada ferito ad una gamba con un colpo di pistola, non prima di avergli detto di averlo riconosciuto. Infatti Johnny si rivela figlio illegittimo di Roark.\nSuccessivamente, Johnny si reca dallo stravagante dottor Kroenig, il quale gli ripara le dita e gli estrae il proiettile dalla gamba per 40 dollari pi\u00f9 le sue scarpe. Successivamente Johnny si reca all'hotel dove aveva appuntamento con Marcie, ma trova la donna uccisa e mutilata da Roark e i suoi uomini. Senza soldi, spaventato e senza scarpe, in quella notte di pioggia, riesce a racimolare qualche soldo grazie alla cameriera Bertha che gli offre una banconota di sua spontanea volont\u00e0. Johnny fa quindi ritorno al Kadie's Bar per sfidare nuovamente Roark, battendolo nuovamente. Roark, colpito nell'orgoglio dalla sconfitta, uccide con un colpo di pistola alla testa Johnny per punirlo della sua arroganza e per aver osato sfidarlo, per poi riprendere il gioco con gli altri avversari intimoriti dall'accaduto.\n\"La grossa sconfitta (The Fat Loss)\".\nL'episodio inizia con la voce narrante di John Hartigan, spiegando che seppur morto, a Sin City neppure la morte d\u00e0 pace e John viaggia per i meandri della citt\u00e0 come fantasma, vegliando su Nancy. Nancy Callahan, la spogliarellista pi\u00f9 richiesta del Kadie's Bar, non ha ancora superato dopo quattro anni il suicidio dell'amato John Hartigan, uomo che l'ha salvata da bambina dalle grinfie di Roark Junior (il cui nome era Ethan) il serial killer pedofilo figlio del Senatore Roark, anche se intanto il fantasma di John veglia comunque su Nancy. La donna, intenzionata a vendicare la morte dell'unico uomo che abbia mai amato, ritrovata la vecchia pistola di John e una volta acquisita dimestichezza nell'usarla, decide di uccidere il Senatore Roark, l'unico vero responsabile della morte di John, avendolo indotto a suicidarsi. Roark viene intanto informato della situazione e dei comportamenti strani della donna sul lavoro, che ha ripreso a bere, e del suo atteggiamento disturbato. I suoi uomini lo avvertono anche dell'allenamento di Nancy al poligono, ma l'uomo dimostra disinteresse riguardo alla questione, pur serbando ancora molto rancore per la morte del figlio.\nOssessionata dalle visioni di John e del Senatore che la minaccia di farla soffrire atrocemente, Nancy si sfigura il volto per poi far credere a Marv, che \u00e8 stato Roark. I due si recano quindi nell'abitazione del senatore, Marv si occupa di uccidere la sicurezza per poter spianare la strada a Nancy, rimanendo per\u00f2 ferito. Nancy nello scontro con Roark sembra uscirne perdente, ma quest'ultimo poco prima di finire Nancy, guarda nello specchio e vede il fantasma di Hartigan, dando cos\u00ec il tempo a Nancy di rialzarsi e ucciderlo con due colpi di pistola.\nProduzione.\nLe riprese del film si sono svolte tra lo stato della Louisiana ed in Texas, dal 29 settembre 2012 al 22 dicembre dello stesso anno. L'intero film \u00e8 stato girato interamente in modalit\u00e0 green screen negli studi cinematografici della Miramax. Il film \u00e8 stato girato in digitale nativo 3D con cineprese Arri Alexa e Red Epic.\nCast.\nIl cambiamento di volto di Dwight che avviene nel fumetto viene realizzato nel film con un cambio di attori: Josh Brolin sostituisce Clive Owen, che aveva interpretato il personaggio nel precedente film.\nDennis Haysbert sostituisce Michael Clarke Duncan nel ruolo di Manute dopo la morte di quest'ultimo avvenuta nel 2012.\nPost-produzione.\nLa fase di post-produzione \u00e8 durata quasi due anni; originariamente infatti l'uscita del film era prevista per il 4 ottobre 2013, ma in seguito al lavoro in post-produzione \u00e8 stata posticipata di un anno circa.\nDistribuzione.\nIl film, il cui primo trailer \u00e8 stato diffuso il 6 marzo 2014, \u00e8 stato presentato al San Diego Comic-Con International 2014, accompagnato da un nuovo trailer esteso, dove erano presenti Frank Miller, Robert Rodriguez ed il cast. Anche in Italia il film \u00e8 stato presentato in anteprima, a Roma il 15 settembre 2014, dove erano presenti solo i due registi.\nLa pellicola \u00e8 stata distribuita nelle sale cinematografiche statunitensi a partire dal 22 agosto 2014, mentre in quelle italiane il 2 ottobre dello stesso anno.\nAccoglienza.\nIncassi.\nIl film ha incassato 39,4 milioni di dollari, di cui 13,7 milioni in patria.\nCasi mediatici.\nNel 2018, il produttore Sergei Bespalov ha citato in giudizio il regista Robert Rodriguez per aver causato ritardi nella lavorazione e nella produzione che hanno portato al superamento di 20 milioni di dollari del budget fissato per la pellicola."}
{"id": "4887907", "revid": "287204", "url": "https://it.wikipedia.org/wiki?curid=4887907", "title": "Premi BAFTA 1988", "text": "La 41\u00aa edizione dei British Academy Film Awards, conferiti dalla British Academy of Film and Television Arts alle migliori produzioni cinematografiche del 1987, si \u00e8 svolta agli inizi del 1988."}
{"id": "4887909", "revid": "380453", "url": "https://it.wikipedia.org/wiki?curid=4887909", "title": "Rob Bontje", "text": ""}
{"id": "4887915", "revid": "767487", "url": "https://it.wikipedia.org/wiki?curid=4887915", "title": "His Indian Bride", "text": "His Indian Bride \u00e8 un cortometraggio muto del 1910. Il nome del regista non viene riportato nei credit del film, un western prodotto dalla Champion Film Company di Mark M. Dintenfass.\nProduzione.\nIl film fu prodotto dalla Champion Film Company.\nDistribuzione.\nDistribuito dalla Motion Picture Distributors and Sales Company, il film - un cortometraggio di una bobina - usc\u00ec nelle sale cinematografiche USA il 7 settembre 1910."}
{"id": "4887919", "revid": "767487", "url": "https://it.wikipedia.org/wiki?curid=4887919", "title": "Cowboy and the Easterner", "text": "Cowboy and the Easterner \u00e8 un cortometraggio muto del 1910. Il nome del regista non viene riportato nei credit del film, un western prodotto dalla Champion Film Company di Mark M. Dintenfass.\nProduzione.\nIl film fu prodotto dalla Champion Film Company.\nDistribuzione.\nDistribuito dalla Motion Picture Distributors and Sales Company, il film - un cortometraggio di una bobina - usc\u00ec nelle sale cinematografiche USA il 31 agosto 1910."}
{"id": "4887925", "revid": "767487", "url": "https://it.wikipedia.org/wiki?curid=4887925", "title": "The Sheriff and his Son", "text": "The Sheriff and his Son \u00e8 un cortometraggio muto del 1910. Il nome del regista non viene riportato nei credit del film, un western prodotto dalla Champion Film Company di Mark M. Dintenfass.\nProduzione.\nIl film fu prodotto dalla Champion Film Company.\nDistribuzione.\nDistribuito dalla Motion Picture Distributors and Sales Company, il film - un cortometraggio di una bobina - usc\u00ec nelle sale cinematografiche USA il 24 agosto 1910."}
{"id": "4887926", "revid": "767487", "url": "https://it.wikipedia.org/wiki?curid=4887926", "title": "A Cowboy's Pledge", "text": "A Cowboy's Pledge \u00e8 un cortometraggio muto del 1910. Il nome del regista non viene riportato nei credit del film, un western prodotto dalla Champion Film Company di Mark M. Dintenfass.\nProduzione.\nIl film fu prodotto dalla Champion Film Company.\nDistribuzione.\nDistribuito dalla Motion Picture Distributors and Sales Company, il film - un cortometraggio di una bobina - usc\u00ec nelle sale cinematografiche USA il 17 agosto 1910."}
{"id": "4887928", "revid": "671029", "url": "https://it.wikipedia.org/wiki?curid=4887928", "title": "Manchester City Football Club 1995-1996", "text": "Questa voce raccoglie le informazioni riguardanti il Manchester City Football Club nelle competizioni ufficiali della stagione 1995-1996.\nStagione.\nNella stagione 1995-1996 il Manchester City ha partecipato alla FA Premier League, primo livello del campionato inglese. Giunse a pari punti (38) con Southampton e Coventry City, ma per differenza reti si classific\u00f2 18\u00b0 e quindi, retrocesse nel campionato di secondo livello, la First Division. Nella FA Cup e nella Football League Cup venne eliminato rispettivamente al 5\u00ba e 3\u00ba turno.\nMaglie e sponsor.\nLo sponsor tecnico fu Umbro, il main sponsor fu invece Brother\nRosa.\nRosa della prima squadra"}
{"id": "4887930", "revid": "640469", "url": "https://it.wikipedia.org/wiki?curid=4887930", "title": "Rocco Pagliarulo", "text": ""}
{"id": "4887935", "revid": "767487", "url": "https://it.wikipedia.org/wiki?curid=4887935", "title": "Stolen by Indians", "text": "Stolen by Indians \u00e8 un cortometraggio muto del 1910. Il nome del regista non viene riportato nei credit del film, un western prodotto dalla Champion Film Company di Mark M. Dintenfass.\nProduzione.\nIl film fu prodotto dalla Champion Film Company.\nDistribuzione.\nDistribuito dalla Motion Picture Distributors and Sales Company, il film - un cortometraggio di una bobina - usc\u00ec nelle sale cinematografiche USA il 19 ottobre 1910."}
{"id": "4887937", "revid": "1573940", "url": "https://it.wikipedia.org/wiki?curid=4887937", "title": "Battaglia di Harura", "text": "La battaglia di \u1e24ar\u016br\u0101\u02be () fu uno scontro, avvenuto nel 686, che vide contrapposte a \u1e24ar\u016br\u0101\u02be (nelle vicinanze di Kufa) le forze militari di Mu\u1e63\u02bfab b. al-Zubayr - fratello dell'\"anticaliffo\" \u02bfAbd All\u0101h b. al-Zubayr - a quelle dell'alide al-Mukht\u0101r b. Ab\u012b \u02bfUbayd. Esso si concluse con la vittoria del primo e la sconfitta del secondo, che poco dopo, abbandonato dai suoi, cadr\u00e0 a Kufa il 3 aprile 687."}
{"id": "4887938", "revid": "767487", "url": "https://it.wikipedia.org/wiki?curid=4887938", "title": "How the Tenderfoot Made Good", "text": "How the Tenderfoot Made Good \u00e8 un cortometraggio muto. Il nome del regista non viene riportato nei credit del film, un western prodotto dalla Champion Film Company di Mark M. Dintenfass.\nProduzione.\nIl film fu prodotto dalla Champion Film Company.\nDistribuzione.\nDistribuito dalla Motion Picture Distributors and Sales Company, il film - un cortometraggio di una bobina - usc\u00ec nelle sale cinematografiche USA il 12 ottobre 1910."}
{"id": "4887939", "revid": "767487", "url": "https://it.wikipedia.org/wiki?curid=4887939", "title": "The Cowboys to the Rescue", "text": "The Cowboys to the Rescue \u00e8 un cortometraggio muto del 1910. Il nome del regista non viene riportato nei credit del film, un western prodotto dalla Champion Film Company di Mark M. Dintenfass; una compagnia che il produttore aveva fondato poco tempo prima, stabilendo gli studi a Fort Lee, nel New Jersey.\nProduzione.\nIl film fu prodotto dalla Champion Film Company.\nDistribuzione.\nDistribuito dalla Motion Picture Distributors and Sales Company, il film - un cortometraggio di una bobina - usc\u00ec nelle sale cinematografiche USA il 5 ottobre 1910."}
{"id": "4887940", "revid": "1442080", "url": "https://it.wikipedia.org/wiki?curid=4887940", "title": "Global Basketball Association 1991-1992", "text": "La stagione GBA 1991-1992 fu la prima della Global Basketball Association. Parteciparono 11 squadre divise in due gironi.\nI \"Memphis HotShots\" si trasferirono a stagione in corso a Pensacola, diventando i Pensacola HotShots."}
{"id": "4887942", "revid": "767487", "url": "https://it.wikipedia.org/wiki?curid=4887942", "title": "A Western Girl's Sacrifice (film 1910)", "text": "A Western Girl's Sacrifice \u00e8 un cortometraggio muto del 1910. Il nome del regista non viene riportato nei credit del film, un western prodotto dalla Champion Film Company di Mark M. Dintenfass; una compagnia che il produttore aveva fondato poco tempo prima, stabilendo gli studi a Fort Lee, nel New Jersey.\nProduzione.\nIl film fu prodotto dalla Champion Film Company.\nDistribuzione.\nDistribuito dalla Motion Picture Distributors and Sales Company, il film - un cortometraggio di una bobina - usc\u00ec nelle sale cinematografiche USA il 28 settembre 1910."}
{"id": "4887947", "revid": "767487", "url": "https://it.wikipedia.org/wiki?curid=4887947", "title": "The White Princess of the Tribe", "text": "The White Princess of the Tribe \u00e8 un cortometraggio muto del 1910. Il nome del regista non viene riportato nei credit del film, un western prodotto dalla Champion Film Company di Mark M. Dintenfass; una compagnia che il produttore aveva fondato poco tempo prima, stabilendo gli studi a Fort Lee, nel New Jersey.\nProduzione.\nIl film fu prodotto dalla Champion Film Company.\nDistribuzione.\nDistribuito dalla Motion Picture Distributors and Sales Company, il film - un cortometraggio di una bobina - usc\u00ec nelle sale cinematografiche USA il 21 settembre 1910."}
{"id": "4887949", "revid": "913245", "url": "https://it.wikipedia.org/wiki?curid=4887949", "title": "Ksenija Ry\u017eova", "text": "Biografia.\nLa presunta protesta contro la legge che vieta la propaganda gay.\nLa Ryzhova fece notizia quando, dopo aver vinto la medaglia d'oro nella staffetta 4\u00d7400 metri ai campionati del mondo di Mosca 2013, durante la premiazione baci\u00f2 le sue compagne di squadra. Questo bacio scaten\u00f2 diverse reazioni sui social network, in quanto molte persone lo intesero come un gesto politico di dissenso nei confronti della legge che vieta la propaganda gay, approvata in Russia nello stesso anno. Il ministro russo per lo sport Vitaly Mutko rispose a queste reazioni affermando che la controversia sulla legge del suo Paese contro la propaganda gay era \"un problema inventato\" dai media occidentali.\nIn un'intervista all'agenzia di stampa italiana ANSA le quattro atlete negarono che i baci fossero stati scambiati in segno di protesta contro la legge russa, affermando che si era trattato solo di un'espressione di gioia per la vittoria appena conseguita.\nNel 2017 perse la medaglia d'oro conquistata ai campionati del mondo di Mosca 2013 quando la staffettista russa Antonina Krivo\u0161apka \u00e8 stata trovata positiva ad un controllo antidoping."}
{"id": "4887953", "revid": "767487", "url": "https://it.wikipedia.org/wiki?curid=4887953", "title": "Jacqueline Lamba", "text": "Divenuta nota come moglie di Andr\u00e9 Breton, nonch\u00e9 soggetto di molte poesie del marito, si separ\u00f2 da lui nel 1943 per sposare tre anni pi\u00f9 tardi lo scultore e pittore statunitense David Hare. Ader\u00ec al movimento surrealista fra il 1934 ed il 1947; la sua carriera artistica venne adombrata da quella di Breton, come ella stessa ammise.\nBiografia.\nInfanzia e formazione.\nJacqueline Mathilde Lamba fu la seconda figlia di Jane Pinon e Jos\u00e9 Lamba, ingegnere agronomo. I genitori avrebbero desiderato un figlio maschio, ed il loro disappunto fu tale da indicarla come \"lui\" e rivolgersi a lei con il nomignolo di \"Jacko\". Nel 1912 la sua famiglia si trasfer\u00ec al Cairo per il lavoro del padre. Quest'ultimo mor\u00ec due anni pi\u00f9 tardi ad Eliopoli a causa delle conseguenze di un incidente d'auto, e la madre ritorn\u00f2 in Francia con Jacqueline e la sorella Huguette.\nDopo la scuola dell'obbligo a Neuilly e Versailles, Jacqueline studi\u00f2 arte presso la \"\u00c9cole nationale sup\u00e9rieure des arts d\u00e9coratifs\" (Scuola nazionale superiore delle Arti decorative), si iscrisse ai corsi della Scuola di pittura di Andr\u00e9 Lhote a Parigi, e frequent\u00f2 il museo Galliera di cui era conservatore il padre della sua amica Marianne Clouzot.\nEbbe come compagna di studi Theodora Markovitch, in seguito nota come Dora Maar, con la quale strinse una profonda amicizia che sarebbe durata tutta la vita.\nIdealista, Jacqueline fu influenzata dalle nuove idee della sua epoca e gravit\u00f2 intorno agli ambienti di sinistra ed agli studenti comunisti. Fu soprannominata \"Quatorze Juillet\", ossia 14 luglio, con riferimento alla data della presa della Bastiglia, proprio per la sua personalit\u00e0 \"ardente e forte\", oltre che per il suo aspetto fisico.\nNel 1927 la madre Jane mor\u00ec di tubercolosi e Jacqueline dovette pensare da sola al proprio sostentamento. Divenne quindi insegnante di francese prima a Cardiff e poi in Grecia. Rientrata a Parigi trov\u00f2 un impiego come decoratrice presso i grandi magazzini dei \"Trois Quartiers\" (tre quartieri); intorno al 1932-1933 danz\u00f2 in un balletto acquatico del \"Coliseum\", un'antica piscina trasformata in locale per spettacoli nel quartiere di Pigalle.\nL'incontro con Breton.\nJacqueline Lamba e Andr\u00e9 Breton si conobbero il 29 maggio del 1934 al caff\u00e8 Cyrano di place Blanche a Parigi.\nJacqueline aveva scoperto il surrealismo grazie al cugino Andr\u00e9 Delons, scrittore e poeta, uno dei redattori di \"Le Grand Jeu\", la rivista letteraria che rappresent\u00f2 l'espressione delle idee del gruppo omonimo dal 1927 al 1932.\nI membri del gruppo, fondato nel 1922 da Ren\u00e9 Daumal, Roger Gilbert-Lecomte, Roger Vailland e Robert Meyrat, credevano nella ribellione e nella patafisica, e tentavano l'esplorazione del mondo onirico attraverso il ricorso a testi mistici ed all'utilizzo di droghe. Nel 1925 si accostarono al movimento surrealista, di cui ammiravano in particolare il carattere rivoluzionario. Andr\u00e9 Breton, che apprezzava la qualit\u00e0 degli scrittori del \"Grand Jeu\", inizialmente sostenne la collaborazione fra i due gruppi, anche se i primi mantennero sempre la propria indipendenza nei confronti del movimento surrealista. Ma i rapporti si inasprirono irrimediabilmente dal momento in cui lo scrittore Monny de Boully si distacc\u00f2 dai surrealisti per unirsi al \"Grand Jeu\", a causa delle simpatie dimostrate dai seguaci di Breton per il Partito Comunista Francese.\nIn particolare Delons aveva portato la cugina a conoscere la produzione letteraria surrealista attraverso la lettura di Nadja. Il romanzo di Breton diede origine al desiderio ed alla volont\u00e0 di Jacqueline di incontrarne l'autore. Tale determinazione sembr\u00f2 dettata da un interesse rivolto pi\u00f9 alla presa di posizione politica dei surrealisti che alla loro produzione letteraria.\nAl caff\u00e8 Cyrano Breton venne affascinato da Jacqueline, che trov\u00f2 \"scandalosamente bella\", una donna la cui grazia ricordava la sua stessa danza nell'acqua. Quando Breton la vide, Jacqueline stava scrivendo: egli si compiacque di pensare di essere il destinatario della lettera, come in effetti era, anche se quella lettera non gli venne mai consegnata.\nLa loro conoscenza avvenne in circostanze talmente sconcertanti che Breton esit\u00f2 a lungo prima di renderle pubbliche. Inoltre il loro incontro sembrava anticipato da una serie di premonizioni che Breton stesso raccont\u00f2 in \"L'Amour fou\": dal fraintendimento di una battuta sentita poco pi\u00f9 di un mese prima all'interno di un ristorante, alla lunga passeggiata nella Parigi notturna quella sera del primo incontro, quando si erano dati appuntamento dopo lo spettacolo di lei. Qualche giorno pi\u00f9 tardi Breton si rese conto di come la poesia \"La nuit du Tournesol\" (La notte del girasole) del 1923 sembrasse proprio preannunciare quella serata.\nMeno di tre mesi pi\u00f9 tardi, il 14 agosto 1934, la coppia si un\u00ec in matrimonio. Testimoni di nozze furono Alberto Giacometti per Jacqueline Lamba e Paul \u00c9luard per Andr\u00e9 Breton, mentre Man Ray immortal\u00f2 l'evento fotografando Jacqueline fra i tre uomini, come citazione del quadro di \u00c9douard Manet \"Colazione sull'erba\".\nNel 1937 Breton pubblic\u00f2 \"L'Amour fou\", di cui Jacqueline costituiva il personaggio chiave; di lei il marito scrisse successivamente anche in \"L'Air de l'eau\" e \"Fata Morgana\": in generale, negli anni del loro matrimonio Jacqueline divenne il soggetto di diverse poesie di Breton.\nNel 1935 la coppia si rec\u00f2 a Praga in gennaio ed a Santa Cruz de Tenerife nelle Canarie in maggio; il 20 dicembre dello stesso anno nacque la loro figlia Aube.\nNel settembre del 1938 la famiglia Breton soggiorn\u00f2 in Messico, presso i coniugi Rivera. Oltre ai pittori Frida Kahlo e Diego Rivera, Jacqueline conobbe Lev Trockij, che vi si trovava in esilio. Con Frida Kahlo inizi\u00f2 un'amicizia reciproca e profonda, forse con implicazioni sessuali, proseguita poi con scambi epistolari.\nPoich\u00e9 nel 1939 Breton fu richiamato alle armi, all'inizio del 1940 Jacqueline lasci\u00f2 Parigi insieme ad Aube per trascorrere qualche tempo presso Dora Maar e Pablo Picasso a Royan e poi ad Antibes, dove venne ritratta insieme a Dora nel quadro di Picasso \"P\u00eache de nuit \u00e0 Antibes\". Dopo l'armistizio, Breton si ricongiunse alla moglie e alla figlia a Salon-de-Provence.\nNella Francia occupata dai tedeschi e dominata dal governo collaborazionista di P\u00e9tain, gli artisti simpatizzanti per la sinistra erano oggetto di persecuzione. Il giornalista newyorchese Varian Fry, aiutato finanziariamente dalla ricchissima ereditiera Mary Jayne Gold, dirigeva a Marsiglia il coordinamento dell'organizzazione umanitaria statunitense \"Emergency Rescue Committee\" che aiutava gli intellettuali ad emigrare negli Stati Uniti per evitare la deportazione nazista.\nPer alloggiare il comitato e gli intellettuali in attesa di espatrio venne affittata una tipica casa di campagna provenzale, ben protetta dagli alberi, ammobiliata e capiente, dotata di una vasta biblioteca: la \"villa Air-Bel\".\nFu proprio in questa dimora che la famiglia Breton trov\u00f2 accoglienza prima di espatriare. Il soggiorno costitu\u00ec l'occasione per conoscere o ritrovare altri artisti ed intellettuali, non soltanto surrealisti: Victor Brauner, Max Ernst, Wifredo Lam, Benjamin P\u00e9ret, Victor Serge, Andr\u00e9 Masson, Marcel Duchamp, Arthur Adamov, Hans Bellmer, Ren\u00e9 Char, Fr\u00e9d\u00e9ric Delanglade, \u00d3scar Dom\u00ednguez, Jacques H\u00e9rold, Tristan Tzara, Remedios Varo, Wols e Ylla (Camilla Koeffler), l'attore Sylvain Itkine, la collezionista d'arte Peggy Guggenheim ed il fotografo Andr\u00e9 Gom\u00e8s.\nInsieme, per passare il tempo, giocavano ai cadaveri eccellenti; crearono anche un nuovo gioco di carte ispirato ai tarocchi che battezzarono \"Jeu de Marseille\" (gioco di Marsiglia), un gioco che rifletteva \"la mitologia e le preoccupazioni proprie di ciascuno dei surrealisti\". Le figure delle carte tradizionali, il re e la regina, vennero destituite insieme al potere da esse rappresentato, e sostituite con il \u00abGenio\u00bb, il \u00abMago\u00bb e la \u00abSirena\u00bb, rappresentati da un personaggio storico o letterario scelto di comune accordo. I quattro semi: Quadri, Cuori, Picche e Fiori, vennero trasformati in Amore, Conoscenza, Sogno e Rivoluzione, raffigurati rispettivamente con la Fiamma, la Serratura, la Stella e la Ruota (unita al sangue). Breton stesso, insieme ad altri artisti, disegnarono le carte per giocare. Jacqueline disegn\u00f2 \"La Roue sanglante\" (La ruota insanguinata) e \"Baudelaire. G\u00e9nie d'Amour - Flamme\" (Baudelaire. Genio d'amore - fiamma) (gennaio-marzo 1941).\nIl 25 marzo 1941 la famiglia Breton si imbarc\u00f2 per gli Stati Uniti. Dopo un breve scalo a Fort-de-France nella Martinica, dove Breton venne trattenuto nel campo di prigionia del Lazzaretto e liberato su cauzione, il 14 luglio la famiglia giunse infine a New York.\nQui ben presto gli appartamenti di Breton e di Peggy Guggenheim divennero ritrovi di artisti surrealisti immigrati e statunitensi.\nNel 1942 venne fondata la rivista surrealista \"VVV\", curata da Breton in collaborazione con Marcel Duchamp, Max Ernst e David Hare, nella quale vennero pubblicate quattro opere di Jacqueline.\nDopo Breton.\nIl matrimonio con Breton venne messo a dura prova dalle aspre difficolt\u00e0 economiche, che portarono infine Jacqueline ad allontanarsi dal marito nell'autunno del 1942, quando l'amore per David Hare prevalse.\nNel 1944 Jacqueline Lamba e David Hare si trasferirono insieme a Roxbury nel Connecticut, dove si erano stabiliti anche Yves Tanguy con Kay Sage e lo scultore Alexander Calder. Nell'aprile di quello stesso anno Jacqueline organizz\u00f2 la sua prima mostra personale a New York, e per l'occasione scrisse il testo del catalogo \"Manifeste de peinture\" (Manifesto di pittura).\nNel gennaio del 1946 Lamba spos\u00f2 Hare in seconde nozze. Nello stesso anno, dopo un breve soggiorno in Messico da Frida Kahlo, visit\u00f2 gli Stati Uniti sud-occidentali (Arizona, Colorado, Nuovo Messico) e le riserve indiane dei popoli Hopi e Navajo.\nNel 1947, durante un breve ritorno in Francia, ritrov\u00f2 Dora Maar e Pablo Picasso e partecip\u00f2 per l'ultima volta ad un'esposizione surrealista a Parigi, dove organizz\u00f2 anche la sua prima mostra personale in Francia.\nNel giugno dell'anno successivo nacque il figlio Merlin. Nello stesso 1948, Lamba si distacc\u00f2 definitivamente dal surrealismo e distrusse alcune delle sue opere.\nTra il 1954 ed il 1955, dopo un ultimo soggiorno presso gli indiani Pueblo, Jacqueline Lamba si separ\u00f2 da David Hare e torn\u00f2 in Francia con il figlio.\nA Parigi si dedic\u00f2 interamente alla pittura, sperimentando nuove tecniche e stili differenti, ed iniziando a produrre paesaggi. In particolare trov\u00f2 il proprio stile durante i soggiorni a Simiane-la-Rotonde, in Provenza, dove dal 1963 inizi\u00f2 a soggiornare regolarmente in estate ed in autunno nella casa prestatale dal fisiologo Henri Laugier, il primo direttore del CNRS.\nNel 1966 dimostr\u00f2 di voler portare avanti anche l'impegno politico, quando, insieme a Ren\u00e9 Char, partecip\u00f2 alle manifestazioni di protesta contro l'installazione dei missili sull'altopiano di Albion, e l'ampliamento del campo militare del Larzac.\nNel 1967 Picasso organizz\u00f2 per lei una mostra ad Antibes, nel Castello Grimaldi, che divenne la sede del Museo Picasso ad Antibes. La presentazione del catalogo della mostra venne redatta dal poeta Yves Bonnefoy.\nNel 1979 e nel 1981 Jacqueline soggiorn\u00f2 nuovamente negli Stati Uniti, per poi ritornare definitivamente nella sua citt\u00e0 natale Rochecorbon, dove, dal 1988, si ritir\u00f2 in una casa di cura. Sebbene affetta dal morbo di Alzheimer, ella continu\u00f2 a lavorare con i pastelli fino alla morte, che sopravvenne nel 1993. Jacqueline Lamba venne sepolta a Sach\u00e9, nell'Indre e Loira.\nNel 2004 Fabrice Maze gir\u00f2 un film documentario, prodotto su DVD dalla figlia Aube, sulla vita di Lamba, ambientato nello studio parigino della pittrice ed arricchito da fotografie e interviste.\nProduzione artistica.\nDall'incontro nel 1934 con Andr\u00e9 Breton e fino al 1947, Jacqueline Lamba partecip\u00f2 al movimento surrealista, realizzando acquerelli, oggetti, cartoline (\"Pont du demi-sommeil\", ponte del dormiveglia), decalcomanie che espose a Parigi, Londra e New York fra il 1936 ed il 1938.\nTuttavia l'essere moglie di Breton, che dimostrava di considerarla una musa ispiratrice ed una madre di famiglia, fu causa di frustrazione per Jacqueline, e la sua arte fu adombrata dalla figura del marito, che non la cit\u00f2 nemmeno nell'opera \"Le Surr\u00e9alisme et la peinture\" (Il surrealismo e la pittura): Pur essendo stata ritratta dai maggiori surrealisti, da Picasso a Man Ray, da Lam a Masson, le sue numerose opere, circa 400 dipinti creati nell'arco di oltre mezzo secolo, non ottennero una valutazione adeguata.\nA New York cre\u00f2 poche opere di matrice surrealista (oggetti, collage e dipinti), realizzando in particolare forme geometriche dai colori spesso brillanti: \u00abdipinti prismatici\u00bb ispirati alle opere astratte di \u00d3scar Dom\u00ednguez, Matta e di Andr\u00e9 Masson. Nel 1943 espose l'opera \"In Spite of Everything\" (1942) alla \"Exhibition by 31 Women\" (Esposizione fatta da 31 donne) presso la galleria \"Art of this Century\" di New York, inaugurata da Peggy Guggenheim.\nDal 1963 trov\u00f2 la sua espressione personale in dipinti e disegni dominati dal tema del paesaggio, che richiamavano l'Espressionismo astratto statunitense, pur dando anche voce all'inconscio liberato dai surrealisti.\nAlcune opere.\n1936-1949.\nLa maggior parte delle opere di Jacqueline Lamba furono perse alla fine della guerra."}
{"id": "4887955", "revid": "729019", "url": "https://it.wikipedia.org/wiki?curid=4887955", "title": "Raffaele De Grada (scrittore)", "text": "Biografia.\nOrigini familiari e giovent\u00f9.\nFiglio del pittore Raffaele De Grada, per distinguerlo dal quale veniva chiamato \"Raffaellino\" o \"Raffaele \"junior\"\", e nipote di Antonio De Grada, noto come decoratore e affrescatore di chiese, si trasfer\u00ec con la famiglia a Cremona, quindi a San Gimignano e a Firenze.\nNel 1935 cominci\u00f2 l'attivit\u00e0 di critico d'arte. Sposatatosi a Milano, ader\u00ec nel 1938 al gruppo di intellettuali che facevano capo alla rivista \"Corrente\" di Ernesto Treccani, che fu per qualche anno protagonista della reazione anti-novecentista della pittura lombarda dell'epoca, oltre che occasione di opposizione culturale al regime fascista.\nL'impegno antifascista.\nLa frequentazione di ambienti antifascisti attir\u00f2 l'attenzione della Polizia, che arriv\u00f2 ad arrestarlo una prima volta nel 1938. Nel 1943 fu tra gli organizzatori di una serie di scioperi presso la Pirelli e altri stabilimenti milanesi, e questo port\u00f2 ad un secondo arresto. Nei giorni del Governo Badoglio fu redattore del quotidiano \"L'Unit\u00e0\", allora clandestino. Dal 1944 fu partigiano attivo in Lombardia e in Toscana.\nIl dopoguerra e gli ultimi anni.\nDopo la guerra fu nominato direttore dell'Eiar (l'attuale Rai). Divenne collaboratore del \"Corriere della Sera\", di cui fu una delle firme pi\u00f9 amate fino al giorno della sua scomparsa, e fu autore di numerose pubblicazioni e cataloghi d'arte.\nDal 1965 al 1986 fu inoltre titolare della cattedra di Storia dell'arte all'Accademia di Brera. Successivamente fu anche membro della commissione artistica della Biennale di Venezia, consigliere del Teatro alla Scala e del Museo Poldi Pezzoli.\nDal 1989 al 2000 fu direttore dell'Accademia di belle arti Aldo Galli di Como..\nSi spense a Milano nel 2010, all'et\u00e0 di 94 anni.\nL'attivit\u00e0 politica.\nAccanto all'attivit\u00e0 di scrittore e critico d'arte, De Grada coltiv\u00f2 la passione politica, maturata negli anni giovanili, con importanti incarichi. Fu dirigente della Federazione milanese del Partito Comunista Italiano e consigliere comunale di Milano dal 1946 al 1959.\nFu inoltre Deputato per la III Legislatura (1958-1963), dove present\u00f2 37 progetti di legge.\nTra il 1968 e il 1969 fu tra i fondatori del Movimento Lavoratori per il Socialismo, per il quale diresse la riviste \"Fronte Popolare\", \"Realismo\" e \"La Sinistra\". Tra il 1991 e il 1993 fu uno dei fondatori del Centro Lenin Gramsci, oggi Centro Gramsci di Educazione.\nNelle Liste di Democrazia proletaria a Milano venne eletto consigliere comunale nel 1975 (con 3.906 preferenze) e consigliere provinciale nel 1985.\nOpere.\nDe Grada fu autore di numerose pubblicazioni sull'arte italiana ed europea dell'Ottocento e del Novecento. In particolare si ricordano:\nFu inoltre autore di monografie e cataloghi in occasione di esposizioni di artisti quali Fattori, Renoir, Boccioni, Mafai, Sassu, Funi, Soffici, Sironi, Gola e Vernizzi.\nRiconoscimenti.\nNel 1989 gli \u00e8 stato attribuito il Premio Dess\u00ec, premio speciale della Giuria."}
{"id": "4887959", "revid": "287204", "url": "https://it.wikipedia.org/wiki?curid=4887959", "title": "Raffaele De Grada", "text": ""}
{"id": "4887971", "revid": "298229", "url": "https://it.wikipedia.org/wiki?curid=4887971", "title": "Headshrinkers", "text": ""}
{"id": "4887973", "revid": "1305772", "url": "https://it.wikipedia.org/wiki?curid=4887973", "title": "The Way of the West", "text": ""}
{"id": "4887974", "revid": "599013", "url": "https://it.wikipedia.org/wiki?curid=4887974", "title": "Ga\u00ebtan Gatian de Clerambault", "text": ""}
{"id": "4887976", "revid": "767487", "url": "https://it.wikipedia.org/wiki?curid=4887976", "title": "The Way of the West (film 1910)", "text": "The Way of the West \u00e8 un cortometraggio muto del 1910. Il nome del regista non viene riportato nei credit del film, un western prodotto dalla Champion Film Company di Mark M. Dintenfass; una compagnia che il produttore aveva fondato poco tempo prima, stabilendo gli studi a Fort Lee, nel New Jersey.\nProduzione.\nIl film fu prodotto dalla Champion Film Company.\nDistribuzione.\nDistribuito dalla Motion Picture Distributors and Sales Company, il film - un cortometraggio di una bobina - usc\u00ec nelle sale cinematografiche USA il 16 novembre 1910."}
{"id": "4887977", "revid": "767487", "url": "https://it.wikipedia.org/wiki?curid=4887977", "title": "The Ranchman and the Miser", "text": "The Ranchman and the Miser \u00e8 un cortometraggio muto del 1910. Il nome del regista non viene riportato nei credit del film, un western prodotto dalla Champion Film Company di Mark M. Dintenfass; una compagnia che il produttore aveva fondato poco tempo prima, stabilendo gli studi a Fort Lee, nel New Jersey.\nProduzione.\nIl film fu prodotto dalla Champion Film Company.\nDistribuzione.\nDistribuito dalla Motion Picture Distributors and Sales Company, il film - un cortometraggio di una bobina - usc\u00ec nelle sale cinematografiche USA il 9 novembre 1910."}
{"id": "4887978", "revid": "767487", "url": "https://it.wikipedia.org/wiki?curid=4887978", "title": "Caught by Cowboys", "text": "Caught by Cowboys \u00e8 un cortometraggio muto del 1910. Il nome del regista non viene riportato nei credit del film, un western prodotto dalla Champion Film Company di Mark M. Dintenfass; una compagnia che il produttore aveva fondato poco tempo prima, stabilendo gli studi a Fort Lee, nel New Jersey.\nProduzione.\nIl film fu prodotto dalla Champion Film Company.\nDistribuzione.\nDistribuito dalla Motion Picture Distributors and Sales Company, il film - un cortometraggio di una bobina - usc\u00ec nelle sale cinematografiche USA il 2 novembre 1910."}
{"id": "4887980", "revid": "767487", "url": "https://it.wikipedia.org/wiki?curid=4887980", "title": "Doings at the Ranch", "text": "Doings at the Ranch \u00e8 un cortometraggio muto del 1910. Il nome del regista non viene riportato nei credit del film, un western prodotto dalla Champion Film Company di Mark M. Dintenfass; una compagnia che il produttore aveva fondato poco tempo prima, stabilendone gli studi a Fort Lee, nel New Jersey.\nProduzione.\nIl film fu prodotto dalla Champion Film Company.\nDistribuzione.\nDistribuito dalla Motion Picture Distributors and Sales Company, il film - un cortometraggio di una bobina - usc\u00ec nelle sale cinematografiche USA il 26 ottobre 1910."}
{"id": "4887983", "revid": "116543429", "url": "https://it.wikipedia.org/wiki?curid=4887983", "title": "Katharina Innerhofer", "text": "Biografia.\nIn Coppa del Mondo ha esordito il 6 gennaio 2011 a Oberhof (14\u00aa) e ha ottenuto la prima vittoria, nonch\u00e9 primo podio, il 6 marzo 2014 a Pokljuka.\nIn carriera ha preso parte a due edizioni dei Giochi olimpici invernali, (76\u00aa nella sprint, 28\u00aa nell'individuale, 7\u00aa nella staffetta mista) e (29\u00aa nella sprint, 40\u00aa nell'inseguimento, 60\u00aa nell'individuale, 10\u00aa nella staffetta mista), e a tre dei Campionati mondiali (5\u00aa nella staffetta mista a Kontiolahti 2015 il miglior piazzamento).\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSP = Sprint"}
{"id": "4887991", "revid": "380453", "url": "https://it.wikipedia.org/wiki?curid=4887991", "title": "Andressa Picussa", "text": "Gioca nel ruolo di centrale nel .\nCarriera.\nLa carriera da professionista di Andressa Picussa inizia nella stagione 2007-08, quando debutta nella Superliga brasiliana con la maglia del , club col quale gioca per due annate. Dopo aver giocato per il nel campionato 2009-10, nelle due stagioni successive veste la maglia del , vincendo un Campionato Paulista; nell'estate del 2012 viene convocata per la prima volta nella nazionale brasiliana, con cui \u00e8 finalista alla Coppa panamericana.\nNella stagione 2012-13 si trasferisce al , mentre in quella successiva gioca per il ; tuttavia a met\u00e0 stagione si trasferisce per la prima volta in una squadra estera, firmando per l', club della Voleybol 1. Ligi turca col quale disputa la seconda parte di stagione.\nNel campionato 2014-15 gioca invece nella Superliqa azera con l'. Nel campionato seguente torna in patria, difendendo i colori del , dove resta per un biennio, prima di approdare nell'annata 2017-18 al ."}
{"id": "4887994", "revid": "179521", "url": "https://it.wikipedia.org/wiki?curid=4887994", "title": "Dar'ja Virolajnen", "text": "\u00c8 sorella di Kristina Rezcova, a sua volta biatleta di alto livello, e figlia di Anfisa Rezcova, ex biatleta e fondista campionessa olimpica e mondiale.\nBiografia.\nIn Coppa del Mondo ha esordito il 6 marzo 2014 a Pokljuka, subito ottenendo il primo podio (2\u00aa). Ha esordito ai Campionati mondiali in occasione della rassegna iridata di Kontiolahti 2015, classificandosi 5\u00aa nell'individuale, 21\u00aa nella sprint, 16\u00aa nell'inseguimento, 22\u00aa nella partenza in linea e 4\u00aa nella staffetta."}
{"id": "4887996", "revid": "104458", "url": "https://it.wikipedia.org/wiki?curid=4887996", "title": "Darja Virolajnen", "text": ""}
{"id": "4887997", "revid": "104458", "url": "https://it.wikipedia.org/wiki?curid=4887997", "title": "Daria Virolaynen", "text": ""}
{"id": "4888000", "revid": "110157", "url": "https://it.wikipedia.org/wiki?curid=4888000", "title": "Global Basketball Association 1992-1993", "text": "La stagione GBA 1992-1993 fu la seconda della Global Basketball Association. Parteciparono 8 squadre in un unico girone.\nRispetto alla stagione precedente si aggiunsero i Cedar Rapids Sharpshooters e i Mississippi Coast Sharks. I Music City Jammers si trasferirono a Jackson, diventando i Jackson Jammers, mentre gli Albany Sharp Shooters si rinominarono South GA Blues. I Greensboro City Gaters, gli Huntsville Lasers, i Pensacola HotShots, i Raleigh Bullfrogs e i Wichita Outlaws scomparvero.\nI Louisville Shooters fallirono dopo tre partite. La lega fall\u00ec nel dicembre del 1992, a stagione in corso."}
{"id": "4888007", "revid": "104458", "url": "https://it.wikipedia.org/wiki?curid=4888007", "title": "Maicol Rastelli", "text": "Biografia.\nOriginario di Le Prese di Sondalo in Valtellina, in Coppa del Mondo ha esordito il 16 febbraio 2013 a Davos (33\u00ba) e ha ottenuto il primo podio il 5 marzo 2014 a Drammen (3\u00ba). Ai Mondiali di Falun 2015, suo esordio iridato, si \u00e8 classificato 15\u00ba nella sprint. Ai XXIII Giochi olimpici invernali di , sua prima presenza olimpica, si \u00e8 classificato 19\u00ba nella 50 km, 26\u00ba nella sprint e 7\u00ba nella staffetta; l'anno dopo ai Mondiali di Seefeld in Tirol 2019 \u00e8 stato 53\u00ba nella 15 km e 10\u00ba nella staffetta, mentre a quelli di Oberstdorf 2021 si \u00e8 classificato 27\u00ba nella sprint. L'anno dopo ai XXIV Giochi olimpici invernali di si \u00e8 piazzato 52\u00ba nella 15 km e 51\u00ba nella sprint."}
{"id": "4888009", "revid": "298229", "url": "https://it.wikipedia.org/wiki?curid=4888009", "title": "Quebecers", "text": ""}
{"id": "4888010", "revid": "298229", "url": "https://it.wikipedia.org/wiki?curid=4888010", "title": "Fabulous Rougeaus", "text": ""}
{"id": "4888011", "revid": "298229", "url": "https://it.wikipedia.org/wiki?curid=4888011", "title": "Wyatt Family", "text": ""}
{"id": "4888012", "revid": "298229", "url": "https://it.wikipedia.org/wiki?curid=4888012", "title": "Straight Edge Society", "text": ""}
{"id": "4888013", "revid": "298229", "url": "https://it.wikipedia.org/wiki?curid=4888013", "title": "Midnight Rockers", "text": ""}
{"id": "4888014", "revid": "486946", "url": "https://it.wikipedia.org/wiki?curid=4888014", "title": "Rhodes Dynasty", "text": ""}
{"id": "4888015", "revid": "641838", "url": "https://it.wikipedia.org/wiki?curid=4888015", "title": "Alessio Romagnoli", "text": "Caratteristiche tecniche.\nConsiderato uno dei maggiori talenti della sua generazione, \u00e8 un difensore centrale elegante, versatile e abile dal punto di vista tattico, capace di abbinare la tecnica individuale alla protezione del pallone. Saltuariamente impiegato come terzino sinistro all'inizio della carriera, risulta essere prezioso in fase offensiva, soprattutto per servire assist ai compagni e cambiare il gioco. Il suo idolo era Alessandro Nesta, al quale \u00e8 stato spesso paragonato ad inizio carriera per le sue qualit\u00e0 tecniche.\nCarriera.\nClub.\nInizi alla Roma.\nOriginario di Anzio, cresce nel settore giovanile della . \nEsordisce in prima squadra l'11 dicembre 2012, sotto la guida di Zden\u011bk Zeman, giocando titolare nella gara di Coppa Italia vinta 3-0 contro l'. Il 22 dicembre seguente, a 17 anni, esordisce in Serie A nella partita Roma-Milan (4-2). Alla seconda presenza in massima serie, il 3 marzo 2013, viene schierato titolare e realizza il suo primo gol in Serie A, nella gara vinta 3-1 contro il Genoa all'Olimpico.\nNella stagione seguente, con Rudi Garcia in panchina, gioca la prima gara il 16 febbraio 2014 contro la Sampdoria. Da l\u00ec in poi viene impiegato con continuit\u00e0, in prevalenza come terzino sinistro, e conclude la stagione con 11 presenze in campionato.\nPrestito alla Sampdoria.\nIl 1\u00ba settembre 2014 passa in prestito annuale alla per 500.000 euro: l'accordo prevede il diritto di riscatto in favore dei \"doriani\" per 2 milioni e controriscatto in favore della Roma per 750.000 euro. Il 14 settembre fa il suo debutto con i \"blucerchiati\", nella partita casalinga vinta (2-0) contro il Torino. Il 24 settembre segna la sua prima rete, nella partita vinta per 2 a 1 contro il Chievo a Marassi. Sotto la direzione dell'allenatore Sini\u0161a Mihajlovi\u0107 si conquista presto il posto da titolare come difensore centrale, e ottiene 30 presenze in campionato realizzando 2 reti.\nMilan.\nL'11 agosto 2015, dopo la scadenza del prestito alla Sampdoria, si trasferisce dalla Roma al a titolo definitivo per una cifra pari a 25 milioni di euro. Al Milan ritrova Sini\u0161a Mihajlovi\u0107 come allenatore e sceglie di indossare il numero 13. Esordisce con la maglia del Milan il 17 agosto 2015, a 20 anni, nella partita del terzo turno di Coppa Italia vinta per 2-0 a San Siro contro il . Il 23 agosto seguente debutta in campionato nella sconfitta esterna per 2-0 contro la . Realizza il suo primo gol con la maglia rossonera il 1\u00ba marzo 2016, nella semifinale di ritorno di Coppa Italia contro l' vinta per 5-0 in casa. La sua prima stagione al Milan, nella quale ottiene 40 presenze totali, si conclude con la finale di Coppa Italia persa 1-0 contro la ai tempi supplementari.\nIl 23 dicembre 2016 vince il suo primo trofeo da professionista, la Supercoppa italiana, in virt\u00f9 della vittoria sulla Juventus a Doha, maturata ai tiri di rigore. Il 15 aprile 2017 va a segno per la prima volta in campionato con la maglia rossonera, segnando il primo gol della sua squadra, il provvisorio 2-1, nel derby di Milano conclusosi 2-2. A fine stagione il Milan guidato da Vincenzo Montella ottiene il 6\u00ba posto in campionato, qualificandosi per le coppe europee dopo 3 anni di assenza.\nAll'inizio della sua terza stagione al Milan, il 24 agosto 2017, fa il suo esordio nelle coppe europee, giocando titolare in occasione della partita di ritorno del turno di play-off di Europa League disputata a Skopje contro lo \u0160kendija. Durante la semifinale di ritorno di Coppa Italia segna il rigore decisivo contro la (la partita era rimasta in pareggio 0-0 fino ai tempi supplementari) per l'accesso alla finale, persa contro la Juventus per 4-0. Romagnoli termina la stagione con 42 presenze in gare ufficiali e 3 gol, risultando uno dei migliori sotto la guida dell'allenatore Gennaro Gattuso.\nDalla stagione 2018-2019, dopo il ritorno di Leonardo Bonucci alla Juventus, a soli 23 anni viene designato come nuovo capitano, risultando per il secondo anno consecutivo uno dei migliori della squadra. Nel gennaio 2019 disputa la sfida di Supercoppa italiana, persa 1-0 contro la Juventus a Gedda. Realizza due reti in campionato nei successi contro Genoa (in questa gara aveva pure segnato un'autorete) e Udinese.\nNella stagione 2019-2020 il Milan viene escluso dalla partecipazione all'Europa League, che era stata conquistata sul campo con il quinto posto della stagione precedente, per avere violato le norme del fair play finanziario. L'avvio difficile in campionato porta all'esonero del nuovo allenatore Marco Giampaolo e l'arrivo in panchina di Stefano Pioli; Romagnoli si conferma tuttavia leader dello spogliatoio e punto fisso in campo, ottenendo 35 presenze in campionato.\nNella stagione 2020-2021 esordisce in occasione del derby vinto per 2-1 alla 4\u00aa giornata, dopo aver recuperato da una lesione al polpaccio sopraggiunta nel finale della stagione precedente. Nel girone di ritorno, dopo alcune prove negative, perde il posto da titolare a vantaggio di Fikayo Tomori, arrivato a gennaio in prestito dal Chelsea. Termina la stagione, nella quale il Milan ottiene il secondo posto, con 22 presenze in campionato.\nIl 28 settembre 2021 esordisce in Champions League, giocando titolare nella gara della fase a gironi persa 1-2 in casa contro l'Atl\u00e9tico Madrid.\nNazionale.\nNazionali giovanili.\nDopo aver effettuato la trafila delle nazionali giovanili, esordisce in nazionale Under-21 il 5 marzo 2014, nella gara contro l' valida per le qualificazioni all'Europeo 2015. Partecipa all'Europeo Under-21 2015 in Repubblica Ceca, nel quale l'Under-21 viene eliminata nella fase a gironi.\nRealizza il suo primo gol con l'Under-21 nel ciclo successivo, il 24 marzo 2016, nella partita di qualificazione all'Europeo 2017 contro l' vinta 4-1 a Waterford. Nel maggio 2017 un problema al ginocchio gli impedisce di prendere parte all'Europeo Under-21 in programma in Polonia.\nNazionale maggiore.\nIl 27 agosto 2016 viene convocato per la prima volta in nazionale, dal commissario tecnico Gian Piero Ventura, per le gare contro e venendo, per\u00f2, successivamente riaggregato all'Under-21. Esordisce in nazionale il 6 ottobre 2016, a 21 anni, giocando titolare nella partita pareggiata 1-1 contro la a Torino, valevole per le qualificazioni al mondiale 2018. Inizialmente trova spazio in alcune gare, ma nel novembre 2017 non viene inserito dal CT Ventura nella lista dei convocati per le due partite dei \"play-off\" per l'accesso al campionato mondiale, nelle quali l'Italia viene eliminata.\nDopo pi\u00f9 di un anno di assenza, torna in campo con la maglia dell'Italia il 28 maggio 2018, nella partita di esordio del commissario tecnico Roberto Mancini che lo schiera come titolare nell'amichevole vinta 2-1 contro l'Arabia Saudita. Il 15 ottobre 2019 realizza il suo primo gol in nazionale, nella partita di qualificazione a Euro 2020 vinta 5-0 in trasferta contro il a Vaduz. Realizza un gol anche il successivo 18 novembre, nella gara di qualificazione vinta per 9-1 contro l'Armenia che permette alla nazionale di stabilire numerosi record.\nIl 26 gennaio 2022, a distanza di pi\u00f9 di un anno dall'ultima volta e in seguito alle indisponibilit\u00e0 di Giorgio Scalvini e Alessandro Bastoni, viene convocato nuovamente da Mancini per uno \"stage\" in vista degli spareggi delle qualificazioni al mondiale 2022.\nStatistiche.\nPresenze e reti nei club.\n\"Statistiche aggiornate al 25 febbraio 2022.\""}
{"id": "4888016", "revid": "298229", "url": "https://it.wikipedia.org/wiki?curid=4888016", "title": "Real Americans", "text": ""}
{"id": "4888017", "revid": "125004599", "url": "https://it.wikipedia.org/wiki?curid=4888017", "title": "Giampaolo Letta", "text": "Biografia.\n\u00c8 figlio del giornalista e politico Gianni e cugino del politico ed ex presidente del Consiglio Enrico e nipote del matematico Giorgio Letta. \nOttenuta la maturit\u00e0 al liceo classico Villa Flaminia, cominci\u00f2 presto a lavorare grazie a Luca Cordero di Montezemolo, amico di famiglia. Assolto il servizio militare come ufficiale dei Carabinieri e grazie sempre a Luca Cordero di Montezemolo, fece uno stage alla Ferrari negli Stati Uniti; rientrato in Italia grazie a Silvio Berlusconi, conosce il presidente di Medusa Film Carlo Bernasconi. \nNel 2004 \u00e8 diventato vicepresidente e amministratore delegato di Medusa Film.\nNel 2009 secondo una classifica di Ciak \u00e8 risultato l'uomo pi\u00f9 potente del cinema italiano. Nello stesso anno ha anche ricevuto una nomination all'edizione del 2010 dei Golden Globe per il film \"Baar\u00eca\" di Giuseppe Tornatore.\nDal 2010 \u00e8 nel consiglio direttivo di \"Unindustria\" (Unione degli industriali del Lazio legata a Confindustria) con la carica di vicepresidente.\nNel 2013-2014 \u00e8 membro del comitato scientifico del Master in Gestione della Produzione Cinematografica e Televisiva svolto presso la LUISS Business School di Roma.\nRicopre anche le cariche di vice presidente vicario di \"ANICA\" (\"Associazione Nazionale Industrie Cinematografiche Audiovisive e Multimediali\"), vice presidente della \"Fondazione Lazio per lo sviluppo dell'audiovisivo\" e membro del \"Comitato tecnico contro la pirateria digitale e multimediale\" presso la Presidenza del Consiglio dei ministri, vicepresidente dell\"Unione degli Industriali di Roma\" e membro del comitato di presidenza dell\"'Associazione Civita\" (societ\u00e0 no-profit che si occupa di arte e cultura) presieduta dal padre.\nIl 6 maggio 2015 riceve il \"Premio Guido Carli\" nella sala della Regina a Montecitorio alla presenza del padre Presidente della giuria che \u00e8 composta da Barbara Palombelli, Vittorio Feltri, Mario Orfeo, Roberto Rocchi, Franco Bernab\u00e8, Antonio Patuelli, Matteo Marzotto, Giovanni Malag\u00f2, Debora Paglieri, Guido Massimo Dell\u2019Omo."}
{"id": "4888018", "revid": "322321", "url": "https://it.wikipedia.org/wiki?curid=4888018", "title": "Vittorio De Zanche", "text": "Biografia.\nNacque a Caselle il 23 giugno 1888.\nIl 26 luglio 1913 fu ordinato sacerdote per la diocesi di Padova dal vescovo Luigi Pellizzo.\nIl 28 settembre 1928 fu nominato rettore del seminario maggiore di Padova.\nIl 9 agosto 1940 fu eletto vescovo della diocesi di Montefeltro. Ricevette la consacrazione episcopale il successivo 24 ottobre per l'imposizione delle mani del vescovo Carlo Agostini, coconsacranti i vescovi Giovanni Battista Girardi e Guido Maria Mazzocco.\nRecuper\u00f2 il seminario di Pennabilli ed edific\u00f2 il nuovo episcopio.\nIl 23 settembre 1949 fu nominato vescovo della diocesi di Concordia, diocesi che il 12 gennaio 1971 mut\u00f2 il titolo in Concordia-Pordenone.\nRealizz\u00f2 la cappella sepolcrale dei vescovi diocesani nella navata sinistra del duomo di Portogruaro, la colonia diocesana di Bibione e la \"Casa della Madonna Pellegrina\" di Pordenone.\nDot\u00f2 il seminario di Pordenone di un solenne ingresso e di nuovi locali.\nSi adoper\u00f2 per l'istituzione della provincia di Pordenone.\nSi spense a Portogruaro il 14 aprile 1977 all'et\u00e0 di 88 anni. \u00c8 sepolto nella tomba dei vescovi nel duomo di Portogruaro.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "4888020", "revid": "256896", "url": "https://it.wikipedia.org/wiki?curid=4888020", "title": "Consulta dei Senatori del Regno", "text": ""}
{"id": "4888023", "revid": "298229", "url": "https://it.wikipedia.org/wiki?curid=4888023", "title": "Three Man Band", "text": ""}
{"id": "4888024", "revid": "287204", "url": "https://it.wikipedia.org/wiki?curid=4888024", "title": "Strategia dei prezzi predatori", "text": "La strategia dei prezzi predatori o dumping \u00e8 una strategia d'impresa per difendere la propria quota di mercato dall'ingresso di nuove imprese concorrenti sul mercato, riducendo il prezzo di vendita del bene/servizio al di sotto dei costi marginali di produzione, al fine di mettere in difficolt\u00e0 la nuova impresa e costringerla a uscire dal mercato. \nCaratteristiche.\nLa strategia dei prezzi predatori crea una barriera all'entrata sul mercato. Ad esempio, in un mercato di monopolio l'unica impresa operante (monopolista) applica un prezzo determinato dall'uguaglianza tra i costi marginali e ricavi marginali, in modo da massimizzare i propri profitti. Quando un'impresa outsider entra nel mercato, l'impresa monopolista riduce il prezzo di vendita del bene/servizio al di sotto del costo marginale di produzione (prezzo predatorio) riducendo il proprio profitto o, in casi estremi, anche generando una momentanea perdita di esercizio. Il prezzo di mercato pi\u00f9 basso mette in difficolt\u00e0 l'impresa entrante, la quale non beneficia delle economie di scala dell'impresa monopolista, fino a costringerla a uscire dal mercato. La perdita registrata dall'ex impresa monopolista (predatore) durante la strategia dei prezzi predatori viene successivamente compensata dal ritorno ai profitti di monopolio, una volta estromessa dal mercato l'impresa concorrente. All'impresa monopolista conviene adottare la strategia predatoria sui prezzi soltanto se il valore attuale dei futuri profitti di monopolio \u00e8 superiore al valore delle perdite generate dalla strategia stessa nel breve periodo. \nMinaccia di prezzi predatori.\nL'impresa monopolista pu\u00f2 minacciare l'impresa entrante di applicare una strategia predatoria, in modo tale da spingerla a rinunciare all'ingresso nel mercato. La minaccia consente all'impresa monopolista di beneficiare del valore attuale dei profitti futuri di monopolio senza subire alcuna perdita nel breve periodo. \u00c8 per\u00f2 necessario che si tratti di una minaccia credibile, in caso contrario non sarebbe presa in considerazione dall'impresa entrante.\nMinaccia non credibile.\nLa minaccia di applicare la strategia del prezzo predatorio non \u00e8 credibile quando le imprese sono identiche (simmetria) ossia sono dotate della stessa tecnologia e delle stesse informazioni. In tale circostanza l'impresa entrante \u00e8 consapevole che, restando nel mercato, costringerebbe l'impresa ex-monopolista ad accettare l'equilibrio di duopolio. All'impresa ex-monopolista non conviene applicare a lungo la strategia predatoria poich\u00e9, avendo la stessa capacit\u00e0 produttiva e la stessa tecnologia dell'impresa entrante, subirebbe le medesime perdite di profitto. L'impresa ex monopolista \u00e8 consapevole dell'evoluzione razionale del gioco in condizioni di perfetta simmetria e, pertanto, non applica la strategia del prezzo predatorio dopo l'ingresso della nuova imprese nel mercato. \nMinaccia credibile.\nLa minaccia del prezzo predatorio \u00e8 credibile quando le imprese hanno caratteristiche diverse (asimmetria) ossia hanno differenti tecnologie, informazioni, risorse finanziarie e struttura dei costi, efficienza produttiva, ecc. Se l'impresa ex-monopolista \u00e8 pi\u00f9 efficiente, subisce minori perdite di profitto rispetto all'impresa entrante e, quindi, pu\u00f2 applicare i prezzi predatori molto pi\u00f9 a lungo. In questo caso la minaccia di applicare la strategia dei prezzi predatori \u00e8 credibile e la nuova impresa evita di entrare nel mercato. \u00c8 importante sottolineare che, in questo caso, la differenza tra le due imprese pu\u00f2 essere reale ma anche soltanto percepita. Le imprese non hanno le stesse informazioni. Ad esempio, l'impresa entrante potrebbe sopravvalutare l'efficienza dell'impresa monopolista, prendendo la decisione di non entrare sul mercato sulla base di un'informazione percepita non corrispondente con la realt\u00e0 (asimmetria percepita). \u00c8 quindi interesse dell'impresa monopolista distorcere le informazioni reali o, perlomeno, aumentare l'incertezza sulle informazioni disponibili.\nAntitrust.\nLa politica antitrust pu\u00f2 impedire l'attuazione della strategia del prezzo predatorio sanzionando il ribasso sospetto del prezzo di vendita dei beni/servizi. In tali circostanze l'impresa ex-monopolista \u00e8 costretta ad adottare una politica accomodante nei confronti dell'impresa entrante. Qualsiasi minaccia di attuare la strategia del prezzo predatorio \u00e8 considerata non credibile anche se l'impresa ex-monopolista \u00e8 pi\u00f9 forte di quella entrante (asimmetria percepita).\nEffetti sul benessere sociale.\nLa strategia del prezzo predatorio migliora temporaneamente il benessere sociale, poich\u00e9 la riduzione dei prezzi aumenta la rendita del consumatore. Si tratta, tuttavia, di un fenomeno temporaneo in quanto \u00e8 finalizzato soltanto ad espellere l'impresa entrante dal mercato. Una volta ottenuto il risultato, l'impresa vincente pu\u00f2 tornare ad applicare una politica da monopolista, aumentando il prezzo di vendita sul mercato. In conclusione, nel breve periodo la strategia del prezzo predatorio migliora il benessere sociale, ma nel lungo periodo, una volta tornati in regime di monopolio, lo riduce rispetto ai benefici ottenibili in un mercato di duopolio. \nNote.\nwww.okpedia.it - contenuti testuali sotto licenza Creative Commons: Attribution-NonCommercial-ShareAlike 2.0 Generic (CC BY-NC-SA 2.0)."}
{"id": "4888029", "revid": "256896", "url": "https://it.wikipedia.org/wiki?curid=4888029", "title": "ISIA (Monza)", "text": ""}
{"id": "4888031", "revid": "256896", "url": "https://it.wikipedia.org/wiki?curid=4888031", "title": "Istituto superiore di industrie artistiche", "text": ""}
{"id": "4888032", "revid": "256896", "url": "https://it.wikipedia.org/wiki?curid=4888032", "title": "ISIA (Faenza)", "text": ""}
{"id": "4888033", "revid": "256896", "url": "https://it.wikipedia.org/wiki?curid=4888033", "title": "ISIA (Urbino)", "text": ""}
{"id": "4888034", "revid": "298229", "url": "https://it.wikipedia.org/wiki?curid=4888034", "title": "Kseniya Ryzhova", "text": ""}
{"id": "4888047", "revid": "767487", "url": "https://it.wikipedia.org/wiki?curid=4888047", "title": "K\u014dnstantinos Makrid\u012bs", "text": "Caratteristiche tecniche.\n\u00c8 stato un interno di centrocampo.\nCarriera.\nClub.\nNel 2002 approda all'Apollon Limassol, dove rimane una stagione e mezza prima di passare all'APOEL: a Nicosia vince tre titoli nazionali, due Coppe di Cipro e due Supercoppe. Nel 2008, dopo cinque stagioni, si trasferisce in Ucraina, al Metalurh Donetsk, dove rimane un solo anno prima di ritornare in patria, all'Omonia Nicosia, che sborsa \u20ac 250.000 alla societ\u00e0 di Donetsk. Con l'Omonia Nicosia vince il campionato e la Supercoppa 2010, la Coppa di Cipro del 2011 e quella del 2012. A fine stagione decide di ritornare al Metalurh Donetsk.\nNazionale.\nDebutta il 21 febbraio 2004 contro il Kazakistan (2-1)."}
{"id": "4888048", "revid": "119831143", "url": "https://it.wikipedia.org/wiki?curid=4888048", "title": "Ivjanec", "text": "Ivjanec (in bielorusso: I\u0432\u044f\u043d\u0435\u0446; in russo: \u0418\u0432\u0435\u043d\u0435\u0446; in polacco: \"Iwieniec\"), originariamente conosciuta come Givenech (probabilmente derivato dal lituano gyventi - \"vivere\") \u00e8 una borgata situata nel distretto di Valo\u017eyn (parte della regione di Minsk), in Bielorussia.\nSi trova in una zona collinare e boscosa sul fiume Volma. Questa cittadina \u00e8 menzionata a partire dal XIV secolo, come feudo del granduca di Lituania, Vitoldo. Dalla fine del XV secolo fu un insediamento privato della famiglia Sollohub e nel 1793 entr\u00f2 a far parte dell'Impero russo. A circa 15\u00a0km di distanza dalla piccola citt\u00e0, nacque l'11 settembre 1877, presso la tenuta di famiglia \"Dzer\u017einovo\", il politico e rivoluzionario sovietico Feliks \u0116dmundovi\u010d Dzer\u017einskij. Dal 1939 divenne una cittadina bielorussa, tuttavia, tra il 1941 e il 1944, fu soggetta all'occupazione tedesca. La citt\u00e0 \u00e8 rinomata per le ceramiche."}
{"id": "4888052", "revid": "1223843", "url": "https://it.wikipedia.org/wiki?curid=4888052", "title": "Pimpinone (Albinoni)", "text": "Pimpinone \u00e8 un'opera (intermezzo) in tre parti di Tomaso Albinoni, su libretto di Pietro Pariati. La prima rappresentazione ebbe luogo il 26 novembre 1708 al Teatro San Cassiano di Venezia.\nIntroduzione.\nNella prima met\u00e0 del 1700 \"Pimpinone\" fu molto rappresentato, sia in Italia che in altre citt\u00e0 europee, raggiungendo anche Vienna, Monaco, Mosca e Lubiana, con almeno 30 riprese fino al 1740. La musica di Albinoni, ricca di abili spunti, \u00e8 supportata dal frizzante libretto del Pariati. Tra i brani, si segnala in particolare il duetto finale, \"Se mai pi\u00f9...\", che anticipa lo stile delle opere buffe della seconda met\u00e0 del 1700, e rende efficacemente l'idea di una concitata conversazione.\nIl soggetto dell'uomo anziano, ricco e sciocco che viene ingannato da una giovane astuta \u00e8 molto usato nell'ambito operistico. Opere basate su questo tema sono per esempio \"La serva padrona\" di Pergolesi, \"Don Pasquale\" di Donizetti e \"La donna silenziosa\" (\"Die schweigsame Frau\") di Richard Strauss. Anche Georg Philipp Telemann scrisse, nel 1725, un'opera intitolata \"Pimpinone\", con trama identica a quella di Albinoni.\nTrama.\nIntermezzo I.\nVespetta \u00e8 una giovane e povera cameriera. Viene assunta dal ricco ma sciocco Pimpinone, e spera di riuscire a sposarlo.\nIntermezzo II.\nVespetta racconta a Pimpinone che la presenza di una bella e giovane donna in casa di uno scapolo ha dato luogo a maldicenze, e lo induce al matrimonio, facendosi credere umile e disinteressata.\nIntermezzo III.\nSubito dopo il matrimonio, Vespetta si rivela avida e spendacciona. Pimpinone \u00e8 disperato, ma si deve rassegnare per non perdere la dote."}
{"id": "4888053", "revid": "599013", "url": "https://it.wikipedia.org/wiki?curid=4888053", "title": "Antreas Makr\u012bs", "text": "Caratteristiche tecniche.\nAla destra, pu\u00f2 giocare come esterno o come punta centrale.\nCarriera.\nCresciuto nell' e con l' poi, con questi ultimi ha esordito in prima squadra nella stagione 2012-2013; nel 2013 si \u00e8 trasferito all' dove \u00e8 rimasto per tre stagioni.\nNell'estate del 2016 ha tentato l'avventura all'estero, giocando per una stagione con gli inglesi del , formazione di seconda serie.\nTornato in patria ha giocato con l'; qui, pur trovando poco spazio, ha conquistato il suo primo titolo, vincendo il campionato; nell'estate del 2018 \u00e8 passato all'.\nNazionale.\nEsordisce in nazionale maggiore il 5 marzo 2014 contro l'Irlanda del Nord (0-0).\nStatistiche.\nPresenze e reti nei club.\n\"Statistiche aggiornate al 18 marzo 2017.\""}
{"id": "4888054", "revid": "599013", "url": "https://it.wikipedia.org/wiki?curid=4888054", "title": "Przemys\u0142aw Frankowski", "text": "Carriera.\nClub.\nIl 5 agosto 2021 viene acquistato dal .\nNazionale.\nSegna il suo primo goal in nazionale il 13 ottobre 2019 contro la Macedonia del Nord durante una partita valida per la qualificazione a EURO 2020.\nCaratteristiche tecniche.\nTrequartista, pu\u00f2 giocare come ala su entrambe le fasce.\nStatistiche.\nPresenze e reti nei club.\n\"Statistiche aggiornate al 3 novembre 2019.\""}
{"id": "4888060", "revid": "1442080", "url": "https://it.wikipedia.org/wiki?curid=4888060", "title": "Lorella Zanardo", "text": "Biografia.\nNata a Milano, nel 1984 si laurea in letterature straniere all'Universit\u00e0 cattolica di Milano e si specializza poi in direzione aziendale presso l'Universit\u00e0 Bocconi l'anno successivo. Tra il 1985 e il 1990 \u00e8 \"brand manager\" per Unilever. Cinque anni dopo, dal 1995 al 1997, \u00e8 direttrice marketing per il Gruppo Mondadori. Tra i 35 e 40 anni diventa madre di Alessandro ed Eleonora, lascia quindi la carriera di manager e si occupa di comunicazione, con particolare attenzione alla rappresentazione della donna nella televisione.\nNel 2009 \u00e8 coautrice, con Cesare Cant\u00f9 e Marco Malfi Chindemi, del video documentario \"Il corpo delle donne\", film sul tema della mercificazione del corpo femminile da parte dei mezzi di comunicazione italiani, attraverso una selezione di immagini da programmi televisivi. Il video, pubblicato nella primavera del 2009 sul suo blog e visto online da allora da pi\u00f9 di quattro milioni di persone, \u00e8 trasmesso in maggio da una puntata de \"L'Infedele\" su LA7 e poi menzionato da altre testate. Nello stesso anno \u00e8 proiettato al festival del documentario sociale \u201cItaliani brava gente\u201d di Firenze, e presso il comitato pari opportunit\u00e0 del Ministero dello sviluppo economico. Questo ruolo di coautrice le porta recensioni favorevoli.\nNel 2010 pubblica un omonimo libro, edito da Feltrinelli, nel quale racconta la nascita del documentario e commenta le reazioni scaturite. Da settembre scrive un blog per il sito de \"Il Fatto Quotidiano\". Nel 2011 presenta il documentario al Parlamento europeo. L'associazione The International Alliance for Women (TIAW) la segnala tra le donne che in quell'anno hanno contribuito a promuovere l'emancipazione imprenditoriale femminile nel proprio paese. \u00c8 membro del Consiglio Direttivo di WIN Conference, associazione di donne professioniste. Nel 2011 d\u00e0 avvio con Cesare Cant\u00f9, al programma di educazione \"Nuovi Occhi per i media\" dedicato a studenti e insegnanti.. Del progetto \u00e8 invitata a parlare in diverse universit\u00e0 nel mondo. Il libro \"Senza chiedere il Permesso\" e l'omonimo video, sono dedicati al racconto di questa esperienza nelle scuole.\nIl 4 dicembre 2013 \u00e8 invitata al Ministero dell'Istruzione a presentare, nell'ambito della giornata europea dei Genitori e della scuola, il progetto didattico \"Nuovi Occhi per i Media\". Nell'autunno 2013 la trasmissione Nautilus in onda su Rai Scuola la ospita per discutere della rappresentazione delle donne, del rapporto dei media con i giovani e del suo corso di formazione \"Nuovi Occhi per i Media\". \u00c8 membro della Commissione sulle garanzie, i diritti e i doveri per l'uso di internet, alla Camera dei deputati. Nel 2014 \u00e8 stata candidata alle elezioni europee nella Lista Tsipras nella circoscrizione Italia centrale."}
{"id": "4888062", "revid": "28592", "url": "https://it.wikipedia.org/wiki?curid=4888062", "title": "Textilschik Ivanovo", "text": ""}
{"id": "4888065", "revid": "1305772", "url": "https://it.wikipedia.org/wiki?curid=4888065", "title": "Grifoni", "text": ""}
{"id": "4888068", "revid": "1305772", "url": "https://it.wikipedia.org/wiki?curid=4888068", "title": "Iside (disambigua)", "text": ""}
{"id": "4888069", "revid": "1494169", "url": "https://it.wikipedia.org/wiki?curid=4888069", "title": "Egorova", "text": ""}
{"id": "4888071", "revid": "28592", "url": "https://it.wikipedia.org/wiki?curid=4888071", "title": "Regina egizia", "text": ""}
{"id": "4888072", "revid": "486946", "url": "https://it.wikipedia.org/wiki?curid=4888072", "title": "Rifiuti nucleari", "text": ""}
{"id": "4888075", "revid": "38120", "url": "https://it.wikipedia.org/wiki?curid=4888075", "title": "Poh\u00e1r \u010cMFS 2004-2005", "text": "La Coppa della Repubblica Ceca 2004-2005 di calcio (in ceco \"Poh\u00e1r \u010cMFS\") \u00e8 stata la 12\u00aa edizione del torneo. La competizione \u00e8 iniziata il 25 luglio 2004 ed \u00e8 terminata il 31 maggio 2005. Il Ban\u00edk Ostrava ha vinto il trofeo per la prima volta.\nTurno preliminare.\nLe partite del turno preliminare sono state giocate il 25 luglio 2004.\nPrimo turno.\nLe partite del primo turno sono state giocate il 31 luglio 2004.\nSecondo turno.\nLe partite del secondo turno sono giocate il 22 settembre 2004.\nTerzo turno.\nLe partite del terzo turno sono giocate il 6 ottobre 2004.\nOttavi di finale.\nLe partite degli ottavi di finale sono giocate il 27 ottobre 2004.\nQuarti di finale.\nLe partite dei quarti di finale sono giocate tra il 20 e il 26 aprile 2005.\nSemifinali.\nLe partite delle semifinali si sono giocate l'11 e il 12 maggio 2005."}
{"id": "4888076", "revid": "599013", "url": "https://it.wikipedia.org/wiki?curid=4888076", "title": "Battaglia di Salamina in Cipro", "text": ""}
{"id": "4888078", "revid": "599013", "url": "https://it.wikipedia.org/wiki?curid=4888078", "title": "Battaglia di Salamina (disambigua)", "text": ""}
{"id": "4888087", "revid": "1684799", "url": "https://it.wikipedia.org/wiki?curid=4888087", "title": "Assedio di Messina", "text": ""}
{"id": "4888089", "revid": "1318658", "url": "https://it.wikipedia.org/wiki?curid=4888089", "title": "Unione Sportiva Catanzaro 1985-1986", "text": "Questa voce raccoglie le informazioni riguardanti lUnione Sportiva Catanzaro nelle competizioni ufficiali della stagione 1985-1986."}
{"id": "4888090", "revid": "1543377", "url": "https://it.wikipedia.org/wiki?curid=4888090", "title": "Ciclismo ai Giochi della X Olimpiade - Corsa individuale", "text": "La Cronometro maschile di ciclismo su strada dei Giochi della X Olimpiade si svolse il 7 agosto 1932.\nLa gara era una prova a cronometro sui 100 Km tra Santa Monica e Los Angeles."}
{"id": "4888091", "revid": "767487", "url": "https://it.wikipedia.org/wiki?curid=4888091", "title": "The Sheriff and the Detective", "text": "The Sheriff and the Detective \u00e8 un cortometraggio muto del 1910. Il nome del regista non viene riportato nei credit del film, un western prodotto dalla Champion Film Company di Mark M. Dintenfass; una compagnia che il produttore aveva fondato poco tempo prima, stabilendo gli studi a Fort Lee, nel New Jersey.\nProduzione.\nIl film fu prodotto dalla Champion Film Company.\nDistribuzione.\nDistribuito dalla Motion Picture Distributors and Sales Company, il film - un cortometraggio di una bobina - usc\u00ec nelle sale cinematografiche USA il 14 dicembre 1910."}
{"id": "4888097", "revid": "1305772", "url": "https://it.wikipedia.org/wiki?curid=4888097", "title": "Hearts of the West", "text": ""}
{"id": "4888100", "revid": "767487", "url": "https://it.wikipedia.org/wiki?curid=4888100", "title": "Hearts of the West (1910)", "text": "Hearts of the West \u00e8 un cortometraggio muto del 1910. Il nome del regista non viene riportato nei credit del film, un western prodotto dalla Champion Film Company di Mark M. Dintenfass; una compagnia che il produttore aveva fondato poco tempo prima, stabilendo gli studi a Fort Lee, nel New Jersey.\nProduzione.\nIl film fu prodotto dalla Champion Film Company.\nDistribuzione.\nDistribuito dalla Motion Picture Distributors and Sales Company, il film - un cortometraggio di una bobina - usc\u00ec nelle sale cinematografiche USA il 7 dicembre 1910."}
{"id": "4888101", "revid": "63756", "url": "https://it.wikipedia.org/wiki?curid=4888101", "title": "Colorado State Capitol", "text": ""}
{"id": "4888102", "revid": "547034", "url": "https://it.wikipedia.org/wiki?curid=4888102", "title": "Associazione Calcio Cesena 1985-1986", "text": "Questa voce raccoglie le informazioni riguardanti lAssociazione Calcio Cesena nelle competizioni ufficiali della stagione 1985-1986.\nStagione.\nNella stagione 1985-1986 il Cesena disputa il campionato cadetto, ha raccolto 39 punti e ottenuto l'ottava posizione. Dopo un discreto girone di andata, chiuso con 22 punti in terza posizione, la squadra bianconera allenata da Adriano Buffoni, nel girone di ritorno non mantiene le attese, raccogliendo 17 punti, e accontentandosi di un onorevole piazzamento. Sugli scudi i due attaccanti bianconeri Massimo Agostini e Mauro Gibellini che hanno segnato entrambi 13 reti. Nella Coppa Italia il Cesena disputa il quarto girone di qualificazione, vinto dall'Inter con 8 punti, come seconda passa agli ottavi di finale l'Empoli, per miglior differenza reti rispetto al Cesena, al Brescia ed all'Avellino, tutte con 5 punti."}
{"id": "4888104", "revid": "599013", "url": "https://it.wikipedia.org/wiki?curid=4888104", "title": "Massimo Bedino", "text": "Gioc\u00f2 nel ruolo di centrale.\nCarriera.\nLa carriera di Massimo Bedino inizia nelle giovanili del Cuneo Volley Ball Club. Viene poi aggregato alla prima squadra, con cui gioca in Serie C e in Serie B, prima di far parte della rosa che partecipa alla Serie A2 1988-89, vinta dalla societ\u00e0 cuneese, con la quale ottiene la promozione alla Serie A1.\nDopo un'annata al Volley Prato, nella stagione successiva si trasferisce a Montichiari, alla Gabeca Pallavolo, dove fa il suo esordio in una competizione europea e conquista la Coppa delle Coppe.\nNegli anni seguenti cambia diverse squadre, sia di Serie A1 che di Serie A2. Ottiene poi tre promozioni consecutive: nella stagione 1995-96 con la Pallavolo Catania, vincendo il campionato, nella stagione successiva con la , grazie al secondo posto in \"regular season\", infine con la Pallavolo Parma, in seguito ai \"play-off\" promozione.\nChiude la sua carriera in Serie B1, la terza categoria nazionale, alla Pallavolo Padova."}
{"id": "4888107", "revid": "767487", "url": "https://it.wikipedia.org/wiki?curid=4888107", "title": "The Indian Land Grab", "text": "The Indian Land Grab \u00e8 un cortometraggio muto del 1910. Il nome del regista non viene riportato nei credit del film, un western prodotto dalla Champion Film Company di Mark M. Dintenfass; una compagnia che il produttore aveva fondato poco tempo prima, stabilendo gli studi a Fort Lee, nel New Jersey.\nProduzione.\nIl film fu prodotto dalla Champion Film Company.\nDistribuzione.\nDistribuito dalla Motion Picture Distributors and Sales Company, il film - un cortometraggio di una bobina - usc\u00ec nelle sale cinematografiche USA il 30 novembre 1910."}
{"id": "4888108", "revid": "767487", "url": "https://it.wikipedia.org/wiki?curid=4888108", "title": "Let Us Give Thanks", "text": "Let Us Give Thanks \u00e8 un cortometraggio muto del 1910. Il nome del regista non viene riportato nei credit del film, un western prodotto dalla Champion Film Company di Mark M. Dintenfass; una compagnia che il produttore aveva fondato poco tempo prima, stabilendo gli studi a Fort Lee, nel New Jersey.\nProduzione.\nIl film fu prodotto dalla Champion Film Company.\nDistribuzione.\nDistribuito dalla Motion Picture Distributors and Sales Company, il film - un cortometraggio di una bobina - usc\u00ec nelle sale cinematografiche USA il 23 novembre 1910."}
{"id": "4888112", "revid": "767487", "url": "https://it.wikipedia.org/wiki?curid=4888112", "title": "The Golden Gates", "text": "The Golden Gates \u00e8 un cortometraggio muto del 1910. Il nome del regista non viene riportato nei credit del film, un dramma prodotto dalla Champion Film Company di Mark M. Dintenfass; una compagnia che il produttore aveva fondato poco tempo prima, stabilendone gli studi a Fort Lee, nel New Jersey.\nProduzione.\nIl film fu prodotto dalla Champion Film Company.\nDistribuzione.\nDistribuito dalla Motion Picture Distributors and Sales Company, il film - un cortometraggio di una bobina - usc\u00ec nelle sale cinematografiche USA il 28 dicembre 1910."}
{"id": "4888113", "revid": "125346928", "url": "https://it.wikipedia.org/wiki?curid=4888113", "title": "Junior MasterChef Italia", "text": "Junior MasterChef Italia \u00e8 stata la versione italiana del talent show culinario Junior MasterChef, dedicato a bambini e ragazzi. \u00c8 andato in onda dal 2014 al 2016, quando fu sostituita da Celebrity MasterChef Italia.\nCome in \"MasterChef Italia\", anche in questa versione tra i giudici c'\u00e8 il cuoco Bruno Barbieri, affiancato negli anni dai cuochi Lidia Bastianich, Gennaro Esposito e Alessandro Borghese (noto per vari programmi in onda su Real Time e su canali Sky), e le puntate sono commentate, come nella versione principale, dalle voci fuori campo di Simone D'Andrea e Luisa Ziliotto.\nIl vincitore riceve 15.000 euro di borsa di studio e un viaggio premio con la famiglia in una localit\u00e0 turistica (a Disneyland Paris nella prima edizione, in Danimarca nella seconda edizione e a Dubai nella terza edizione). A risultare vincitori nelle tre edizioni prodotte sono stati Emanuela Tabasso, Andrea Picchione e Nicol\u00f2 Momesso.\nEdizioni.\nPrima edizione (2014).\nLa prima stagione della versione italiana del programma televisivo Junior MasterChef Italia \u00e8 andata in onda ogni gioved\u00ec dal 13 marzo al 10 aprile 2014 su Sky Uno. Dal 9 dicembre 2014 al 7 gennaio 2015 \u00e8 stata replicata anche su Cielo. La vincitrice \u00e8 Emanuela Tabasso (9 anni) da Bari.\nLe 10 puntate sono state trasmesse a coppie, per la durata complessiva di 5 settimane.\nSeconda edizione (2015).\nLa seconda stagione di Junior MasterChef Italia \u00e8 andata in onda ogni mercoled\u00ec dal 15 aprile al 10 giugno 2015 su Sky Uno. L'edizione \u00e8 stata vinta da Andrea Picchione, (13 anni) da Roma.\nLe 10 puntate sono state trasmesse una a serata per ogni settimana, eccetto le ultime due (semifinale e finale), trasmesse entrambe il 10 giugno, il tutto per una durata di 9 settimane complessive.\nTerza edizione (2016).\nLa terza edizione di Junior MasterChef Italia \u00e8 andata in onda ogni gioved\u00ec dal 10 marzo al 5 maggio 2016 su Sky Uno. L'edizione \u00e8 stata vinta da Nicol\u00f2 Momesso, (11 anni) da Roma.\nLa modalit\u00e0 di trasmissione delle puntate \u00e8 la stessa dell'edizione precedente: 10 puntate trasmesse una a serata per ogni settimana, eccetto le ultime due (semifinale e finale), trasmesse entrambe il 5 maggio; il tutto per una durata di 9 settimane complessive."}
{"id": "4888118", "revid": "122855977", "url": "https://it.wikipedia.org/wiki?curid=4888118", "title": "Ciclismo ai Giochi della X Olimpiade - Corsa a squadre", "text": "La Cronometro a squadre di ciclismo su strada dei Giochi della X Olimpiade si svolse il 4 agosto 1932.\nLa classifica finale era determinata sommando i tempi dei migliori tre corridori di ogni nazione della prova individuale."}
{"id": "4888124", "revid": "599013", "url": "https://it.wikipedia.org/wiki?curid=4888124", "title": "His Mother", "text": ""}
{"id": "4888127", "revid": "767487", "url": "https://it.wikipedia.org/wiki?curid=4888127", "title": "His Mother (film 1910)", "text": "His Mother \u00e8 un cortometraggio muto del 1910. Il nome del regista non viene riportato nei credit del film, prodotto dalla Champion Film Company di Mark M. Dintenfass; una compagnia che il produttore aveva fondato poco tempo prima, stabilendone gli studi a Fort Lee, nel New Jersey.\nProduzione.\nIl film fu prodotto dalla Champion Film Company.\nDistribuzione.\nDistribuito dalla Motion Picture Distributors and Sales Company, il film - un cortometraggio di una bobina - usc\u00ec nelle sale cinematografiche USA il 21 dicembre 1910."}
{"id": "4888129", "revid": "287204", "url": "https://it.wikipedia.org/wiki?curid=4888129", "title": "Amer Deli\u0107", "text": "Fino al 2009 ha giocato per gli Stati Uniti, dove si era trasferito nel 1996.\nCarriera.\nNei tornei del Grande Slam ha ottenuto il suo miglior risultato raggiungendo il terzo turno nel singolare agli Australian Open nel 2009 e in doppio agli US Open nel 2005 e nel 2007.\nIn Coppa Davis ha disputato un totale di 17 partite, ottenendo 11 vittorie e 6 sconfitte."}
{"id": "4888133", "revid": "110157", "url": "https://it.wikipedia.org/wiki?curid=4888133", "title": "Kubok SSSR 1972", "text": "La Kubok SSSR 1972 fu la 31\u00aa edizione del trofeo. Vide la vittoria finale della Torpedo Mosca, giunta al suo quinto titolo; per la terza volta (la seconda consecutiva) fu necessaria una replay della finale.\nFormula.\nCome nella stagione precedente la coppa fu organizzata su sei turni, tutti con partite di andata e ritorno, tranne la finale che, come da tradizione, fu giocata allo Stadio Centrale Lenin.\nAl torneo parteciparono le 20 formazioni di Pervaja Liga 1972 e le 16 formazioni di Vys\u0161aja Liga 1972: le prime entrarono in gioco in parte (8 squadre) nel primo turno, in parte (le restanti 12) nel secondo turno; le seconde partirono direttamente dal secondo turno.\nNelle gare di ritorno, al termine dei tempi regolamentari in caso di parit\u00e0 venivano disputati i supplementari; in caso di ulteriore parit\u00e0 si procedeva a battere i tiri di rigore; valeva in ogni caso la regola dei gol fuori casa.\nPrimo turno.\nLe gare di andata furono disputate il 20 e il 21 febbraio 1972, quelle di ritorno il 25 febbraio 1972.\nSecondo turno.\nLe gare di andata furono disputate tra il 26 febbraio e il 4 marzo 1972, quelle di ritorno tra il 4 e il 12 marzo 1972.\nOttavi di finale.\nLe gare di andata furono disputate tra l'11 e il 15 marzo 1972, quelle di ritorno tra il 15 e il 18 marzo 1972.\nQuarti di finale.\nLe gare di andata furono disputate il 15 giugno 1972, quelle di ritorno il 21 giugno 1972.\nSemifinali.\nLe gare di andata furono disputate il 2 luglio 1972, quelle di ritorno il 27 e il 28 luglio 1972."}
{"id": "4888137", "revid": "686936", "url": "https://it.wikipedia.org/wiki?curid=4888137", "title": "Carolina Panthers 2007", "text": "La stagione dei Carolina Panthers \u00e8 stata la 13\u00aa della franchigia nella National Football League, la settima con John Fox come capo-allenatore."}
{"id": "4888142", "revid": "294150", "url": "https://it.wikipedia.org/wiki?curid=4888142", "title": "Gian Paolo Zandegiacomo", "text": ""}
{"id": "4888159", "revid": "124123", "url": "https://it.wikipedia.org/wiki?curid=4888159", "title": "Bob Nelson", "text": "Conosciuto soprattutto come sceneggiatore del film \"Nebraska\" (2013), \u00e8 autore anche della serie TV \"The Eyes of Nye\" (2005).\nNel 2014 ha ricevuto una nomination ai Premi Oscar 2014 nella categoria \"migliore sceneggiatura originale\" per \"Nebraska\". Ha ricevuto la nomination nella stessa categoria anche ai Golden Globe 2014 e ai Premi BAFTA 2014."}
{"id": "4888163", "revid": "1543377", "url": "https://it.wikipedia.org/wiki?curid=4888163", "title": "Teresa Buelloni", "text": "Biografia.\nTeresa Buelloni nasce a Virgilio di Mantova il 27 maggio 1902.\nRimane orfana di padre e a otto anni viene affidata all'orfanotrofio, Istituto delle Piccole Derelitte di Mantova, dove vive fino all'et\u00e0 di quindici anni. Nel 1917 muore anche la madre.\nManifesta talento per la composizione poetica in vernacolo ed in lingua italiana.\nNel 1929 esce \"Il canzoniere mantovano\", il suo primo libro di poesie in dialetto mantovano, presentato da una poesia di Francesco Campogalliani.\nNell'arco della sua vita produce parecchie raccolte. Gode della stima dei letterati locali e artisti mantovani collaborano ad illustrare i suoi libri.\nA causa di una salute cagionevole trascorre prolungati soggiorni in ospedali e Pie Case.\nDa Roncoferraro, il 15 novembre 1971 si trasferisce presso l'Istituto Geriatrico di Mantova dove rimane fino alla morte avvenuta il 22 giugno 1989.\nPoetica.\nI temi.\n\"Tra le rime l'autrice, con voce spesso nostalgica e triste, a volte arguta, ci parla della propria vita, dei propri amati ricordi familiari, tanto pi\u00f9 cari in quanto troppo brevemente vissuti per non assumere toni di elegante e incantata serenit\u00e0. Ma presto la sua voce ha risonanze pi\u00f9 ampie, diventa quella stessa di Mantova. Non \u00e8 per\u00f2 la Mantova dei Gonzaga e dei Canossa che parla, ma quella di piazza Virgilio ad esempio, dei quartieri pi\u00f9 poveri insomma.\" (F. Fiorio)\n\"Formalmente le sue poesie sono dei micro-racconti in cui in pochi versi la Buelloni ci mostra un modo di intendere la vita carico di momenti di pathos. [...] \"La vita \u00e8 un velo e la poesia \u00e8 il suo ricamo\". Con questi versi Teresa Buelloni ci consegna un'opera che \u00e8 intrisa di quel mondo provinciale, sereno e monotono, abitudinario e a volte pettegolo, che ci circonda e che, per\u00f2, non ha ancora perso quel fascino antico che pare essere la dimensione pi\u00f9 autentica del vivere.\"(Marco Mantovani)\nIl dialetto.\nNel 1997 l'editore \"Tre Lune\", presentando la ristampa della raccolta \"La me musa la torna\", uscita nel 1937, definisce Teresa Buelloni: \"...unica presenza femminile che si \u00e8 creata uno spazio di prestigio nel mondo della poesia dialettale mantovana; anzi, ne \u00e8 stata una delle voci pi\u00f9 personali ed esclusive, forse l'unica che ha sperimentato, nell'apparente semplicit\u00e0 dei suoi versi, l'arduo tentativo di frangere il condizionamento del mezzo espressivo per riscattare, a volte con risultati non poveri, la sua ricerca lirica dall'angustia bozzettistica del quadretto di colore e dalla limitante ma irresistibile attrazione per la categoria umoristica nella quale si \u00e8 costretta e frenata larga parte della produzione poetica mantovana.\" \nLe poesie in lingua.\nNelle poesie scritte in italiano si pu\u00f2 notare \"...come la Buelloni avesse un talento naturale unito ad uno stile e ad una tecnica non avulsa dall'ottima conoscenza dei grandi maestri del Novecento, Pascoli e Gozzano in testa\"."}
{"id": "4888167", "revid": "282094", "url": "https://it.wikipedia.org/wiki?curid=4888167", "title": "Conte di San Germano", "text": ""}
{"id": "4888171", "revid": "235890", "url": "https://it.wikipedia.org/wiki?curid=4888171", "title": "Base biortogonale", "text": ""}
{"id": "4888173", "revid": "599013", "url": "https://it.wikipedia.org/wiki?curid=4888173", "title": "Felix Van Groeningen", "text": "Carriera.\nIl suo film di debutto \u00e8 \"Steve + Sky\". Nel 2007 dirige \"Dagen Zonder Lief\", mentre nel 2008 \"De helaasheid der dingen\", adattamento di un libro di Dimitri Verhulst. Con questo film riceve il Premio Art Cin\u00e9ma - Menzione Speciale al Festival di Cannes 2009. Nel 2012 dirige \"Alabama Monroe - Una storia d'amore\", film grazie al quale riceve la nomination ai Premi Oscar 2014 nella categoria miglior film straniero e altre quattro nomination agli European Film Awards 2013."}
{"id": "4888179", "revid": "1442080", "url": "https://it.wikipedia.org/wiki?curid=4888179", "title": "Carolina Panthers 2006", "text": "La stagione dei Carolina Panthers \u00e8 stata la 12\u00aa della franchigia nella National Football League, la sesta con John Fox come capo-allenatore."}
{"id": "4888180", "revid": "124271104", "url": "https://it.wikipedia.org/wiki?curid=4888180", "title": "Psicologia delle folle", "text": "Il libro Psicologia delle folle, del 1895, \u00e8 l'opera pi\u00f9 nota di Gustave Le Bon. \nAnche personalit\u00e0 dittatoriali come Benito Mussolini ebbero ad affermare di aver letto l\u2019opera omnia di Le Bon e, in particolare, di aver pi\u00f9 volte apprezzato la lettura della sua principale teoria sulla psicologia delle masse (opera omnia di B. Mussolini, a cura di E. e D. Susmel, XXII vol. pag. 136)\nIn essa l'autore analizza il ruolo delle masse nella societ\u00e0 del tempo, a cui attribuisce un'accezione ambivalente, manifestatasi nel corso della storia. Secondo Le Bon, le folle facilmente sono condotte a farsi uccidere per il trionfo di una fede, di un ideale e altrettanto facilmente possono essere condotte agli atti pi\u00f9 vili e bassi.\nRuolo della masse nella storia e nella societ\u00e0.\nLe Bon dipinge le folle come una forza di distruzione, priva di una visione d'insieme, indisciplinata e portatrice di decadenza, mentre esalta, invece, le minoranze come forze capaci di creare. Nella sua visione, la massa - permeata da sentimenti autoritari e di intolleranza - crea un inconscio collettivo attraverso il quale l'individuo si sente deresponsabilizzato e viene privato dell'autocontrollo, ma che rende anche le folle tendenti alla conservazione e orientabili da fattori esterni, in particolar modo dal prestigio e dal carisma di singoli individui all'interno della massa stessa. \nLe Bon descrive la folla come un\u2019entit\u00e0 unitaria, esaltata dal punto di vista emotivo, dotata di forza distruttiva e priva di controllo, irrazionale ed indisciplinata. In certe condizioni gli individui, all\u2019interno di una folla, tendono a perdere la propria volont\u00e0 autonoma e agiscono in base ad emozioni semplici, estreme e primitive, regredendo allo stato del selvaggio o del bambino, come sotto l\u2019influsso di un ipnotizzatore. Secondo Le Bon la causa principale di questa regressione dipende dalla sensazione di potenza invincibile che gli individui provano nel sentirsi parte di una massa. Questo legame, che egli definisce \u2018suggestione\u2019, \u00e8 estremamente potente e \u2018contagioso\u2019. Si tratta, secondo lo studioso, di un senso di esaltazione, onnipotenza ed irresponsabilit\u00e0 che pervade le folle e le rende violente, feroci e facilmente manipolabili da chi sappia utilizzare \u2018immagini\u2019 e parole semplici, \u2018idee-immagini\u2019 indirizzate non alla razionalit\u00e0 ma agli strati pi\u00f9 profondi della psiche e capaci di suscitare emozioni estreme. In questo stato di entusiasmo e fanatismo gli individui sono capaci delle azioni pi\u00f9 feroci, ma anche del sacrificio di ogni interesse personale e della repressione dello stesso istinto di sopravvivenza. Le Bon paragona questi stati di esaltazione alle forme estreme di religiosit\u00e0, che comportano una totale sottomissione ad un profeta e ad una fede, ma che possono essere utilizzate anche da un leader 'carismatico', secondo la definizione che ne dar\u00e0 Max Weber, per promuovere un'ideologia politica. Il saggio di Le Bon fu molto apprezzato da Sigmund Freud, che in Psicologia delle masse ed analisi dell\u2019Io (1921) consider\u00f2 corretta l\u2019esposizione dei fenomeni studiati da Le Bon, ma propose una diversa interpretazione delle loro cause. Freud rifiutava l\u2019idea di un \u2018istinto sociale\u2019 indipendente dalla psiche individuale, ritenendo invece che i fenomeni di massificazione fossero riconducibili alla libido. Per il padre della psicoanalisi si trattava di \u2018legami libidici\u2019 che portavano i membri di una massa ad identificarsi in un leader. "}
{"id": "4888181", "revid": "580197", "url": "https://it.wikipedia.org/wiki?curid=4888181", "title": "Lena Goe\u00dfling", "text": "Durante la sua carriera, sempre nel campionato tedesco, ha disputato 17 stagioni in Frauen-Bundesliga con tre diverse societ\u00e0, conseguendo i maggiori successi vestendo la maglia del con cui si \u00e8 laureata per cinque volte Campione di Germania, ha conquistato sei Coppe di Germania e due Champions League. Ha inoltre indossato la maglia della nazionale tedesca dalle giovanili, conquistando con l'Under-19 un Europeo e un Mondiale, entrambi nel 2004, alla nazionale maggiore, conquistando una medaglia d'oro olimpica e un Europeo.\nCarriera.\nClub.\nGoe\u00dfling cominci\u00f2 la carriera con la maglia del . Successivamente, fu in forza al , per poi accordarsi con il .\nIl 16 maggio 2016, con l'ultimo incontro del campionato 2015-2016, raggiunge la 200\u00aa partita in Frauen-Bundesliga."}
{"id": "4888182", "revid": "113787717", "url": "https://it.wikipedia.org/wiki?curid=4888182", "title": "Euloge Schneider", "text": "Biografia.\nJohann Georg Schneider, detto Euloge, nacque a Wipfel, Baviera nel 1756, figlio di un vinaio. Aveva dieci fratelli.\nA W\u00fcrzburg.\nI suoi genitori volevano che seguisse la carriera ecclesiastica. Studi\u00f2 latino presso il monastero di Heidenfeld, sotta la guida di Valentin Fahrmann. In seguito fu accolto presso il Gymnasium di W\u00fcrzburg. \nAlla fine della scuola decise di non frequentare la Facolt\u00e0 di teologia, ma di iscriversi alla Julius-Maximilians-Universit\u00e4t per poter studiare filosofia.\nPadre Eulogio.\nIn seguito alle pressioni dei suoi genitori, alla fine studi\u00f2 teologia e prese i voti con il nome di Eulogio (dal greco: eu=buono, logos=parola).\nDurante la rivoluzione.\nNel 1791 divenne vicario generale a Strasburgo dove, conquistato dagli ideali rivoluzionari, organizz\u00f2 una rete di ex-sacerdoti, gli Schneideriani. \nScrisse un'ode alla Rivoluzione francese:\nAccusato di aver abusato della propria posizione di pubblico accusatore, fu arrestato da Saint-Just nel 1793. Processato, fu condannato e ghigliottinato il primo aprile 1794. Di lui avrebbe scritto il boia di Parigi nelle sue presunte memorie: \"\u00abOggi abbiamo ghigliottinato Euloge Schneider, ex prete, che aveva fatto del Tribunale rivoluzionario di Strasburgo, dove era pubblico accusatore, un vero e proprio covo di malfattori. Ha esercitato chiaramente il terrore a suo profitto, o meglio a profitto dei vizi. Faceva girare per tutta l'Alsazia il suo Tribunale, la ghigliottina e il mio collega di Strasburgo scortati da ussari con dei teschi dipinti sulle loro giberne; costringendo a illuminare tutto il paese all'entrata della sua truppa, riscuotendo contributi come fosse un generale d'Armata, pronunciando sentenze di morte che non si dava la pena di registrare, mettendo all'ordine del giorno l'ubriachezza, le ruberie e gli stupri ovunque si fermasse. [...] Durante la sua assenza, era arrivato il rappresentante Saint-Just, al quale l'orco dell'Alsazia non poteva fare paura. Schneider fu arrestato il giorno stesso ed esposto sul proprio patibolo per tre ore e poi inviato a Parigi dove, questa volta, il Tribunale rivoluzionario ha veramente fatto giustizia\u00bb\".Queste, invece, le parole con cui Schneider si era dichiarato innocente in una missiva inviata al procuratore generale di parigi Fouquier-Tinville:\"\u00abAvrai appreso dai giornali la disgrazia che mi ha colpito; basandosi su perfide denunce, che ancora non conosco, Saint-Just e Lebas, i rappresentanti del popolo inviati straordinariamente all'Armata del Reno, mi fecero arrestare un'ora dopo il loro arrivo e mi condussero in prigione. A mezzogiorno fui portato nella piazza principale di Strasburgo dove rimasi legato alla ghigliottina per tre ore. Ah! Che trionfo per gli aristocratici di cui sono sempre stato il terrore! [...] Tutto il disastro \u00e8 avvenuto senza che nessuno mi avesse interrogato o sentito un momento; non ne capisco nulla. Bisogna aspettare fino a quando i cinquantadue capi di accusa [...] mi siano comunicati. Questi riguardano, senza dubbio, le cinquantadue sentenze emesse dalla Commissione rivoluzionaria presso la quale avevo il ruolo di accusatore. Queste sentenze, senza dubbio, non potevano piacere agli aristocratici e agli intriganti che si sono mischiati fino adesso tra i patrioti, e cercano di distruggere il pi\u00f9 valido sostegno della rivoluzione attribuendosene il merito. Il tempo chiarir\u00e0 tutto; desidero solo di essere giudicato.\u00bb\"\nFu membro degli Illuminati."}
{"id": "4888183", "revid": "882198", "url": "https://it.wikipedia.org/wiki?curid=4888183", "title": "Psychologie des Foules", "text": ""}
{"id": "4888189", "revid": "767487", "url": "https://it.wikipedia.org/wiki?curid=4888189", "title": "Days of the Early West", "text": "Days of the Early West \u00e8 un cortometraggio muto del 1911. Il nome del regista non viene riportato nei credit del film, un western prodotto dalla Champion Film Company di Mark M. Dintenfass; una compagnia che il produttore aveva fondato nel 1909, stabilendone gli studi a Fort Lee, nel New Jersey.\nProduzione.\nIl film fu prodotto dalla Champion Film Company.\nDistribuzione.\nDistribuito dalla Motion Picture Distributors and Sales Company, il film - un cortometraggio di una bobina - usc\u00ec nelle sale cinematografiche USA il 4 gennaio 1911."}
{"id": "4888193", "revid": "767487", "url": "https://it.wikipedia.org/wiki?curid=4888193", "title": "Bill's Widow", "text": "Bill's Widow \u00e8 un cortometraggio muto del 1911. Il nome del regista non viene riportato nei credit del film prodotto dalla Champion Film Company di Mark M. Dintenfass; una compagnia indipendente che il produttore aveva fondato nel 1909, stabilendone gli studi a Fort Lee, nel New Jersey.\nProduzione.\nIl film fu prodotto dalla Champion Film Company.\nDistribuzione.\nDistribuito dalla Motion Picture Distributors and Sales Company, il film - un cortometraggio di una bobina - usc\u00ec nelle sale cinematografiche USA l'11 gennaio 1911."}
{"id": "4888197", "revid": "547034", "url": "https://it.wikipedia.org/wiki?curid=4888197", "title": "Campionati del mondo di atletica leggera indoor 2014 - 400 metri piani maschili", "text": "La competizione \u00e8 svolta il 7 e l'8 marzo 2014.\nSituazione pre-gara.\nRecord.\nPrima di questa competizione, il record del mondo (WR) e il record dei campionati (CR) erano i seguenti.\nCampioni in carica.\nLe campionesse in carica, a livello mondiale e continentale, erano:\nLa stagione.\nPrima di questa gara, le atlete con le migliori tre prestazioni dell'anno erano:\nBatterie.\nLe batterie si sono svolte a partire dalle 10:40 del 7 marzo 2014.\nSi sono qualificati per le semifinali i primi 2 di ogni batteria () e i 2 migliori tempi ().\nSemifinali.\nLe semifinali si sono svolte a partire dalle 21:15 del 7 marzo 2014. Si sono qualificati per la finale i primi atleti 3 di ogni batteria (), senza tempi di ripescaggio.\nFinale.\nLa finale si \u00e8 svolta alle 20:30 dell'8 marzo 2014."}
{"id": "4888198", "revid": "767487", "url": "https://it.wikipedia.org/wiki?curid=4888198", "title": "Amici come noi", "text": "Amici come noi \u00e8 un film italiano del 2014 diretto da Enrico Lando e interpretato da Pio e Amedeo.\nTrama.\nPio e Amedeo sono due stretti amici trentenni nonch\u00e9 soci in affari di una particolare agenzia di pompe funebri a Monte Sant'Angelo, vicino a Foggia. Pio sta per sposare Rosa, una giovane insegnante elementare, e dopo il matrimonio hanno il progetto di andare a vivere insieme a Belluno. Amedeo, invece, \u00e8 ancora single e dedito alle varie e occasionali scappatelle con diverse ragazze. Qualche giorno prima delle nozze, circola sul web un video piccante sulla futura sposa. Pio decide di lasciarla ma, dato che vivono in una piccola cittadina rurale, tutto il paese viene subito a conoscenza del fatto.\nNonostante questo episodio, Rosa e la sua famiglia negano la possibilit\u00e0 che lei abbia potuto tradirlo, ma Pio, accecato dalla rabbia, non accetta spiegazioni. A questo punto Amedeo lo convince a lasciare Foggia per andare a Roma da suo zio. I due hanno intenzione di chiedere allo zio ricco 30.000\u20ac per aprire un'attivit\u00e0 di pompe funebri nella stessa citt\u00e0. Lo zio per\u00f2 non accetta, cos\u00ec i due amici decidono di rapire il suo amato pappagallo Onofrio, per poterlo poi ricattare.\nCon l'aiuto di due amiche di Amedeo chiedono il riscatto, ma sfortunatamente il pappagallo muore strozzandosi con lo stuzzicadenti di una braciola. Nel frattempo uno strozzino insegue Amedeo sino a Roma, dove si fa consegnare la macchina per saldare un debito. I due decidono di lasciare la Capitale e arrivano quindi a Milano con il sogno di Amedeo di fare un provino nel Milan, ma qui Pio scopre che la storia del video piccante di Rosa era in realt\u00e0 soltanto uno scherzo.\nInfatti Amedeo aveva architettato tutto, grazie all'aiuto della sua amica Laura, perch\u00e9 non voleva che Pio andasse a vivere con Rosa a Belluno per paura di rimanere solo nel paese natio, essendo da poco anche rimasto orfano. Pio inizialmente si arrabbia con Amedeo ma poi si riappacificano e partono insieme per Amsterdam, citt\u00e0 in cui Pio e Rosa avrebbero dovuto trascorrere la loro luna di miele. Dopo una serie di malintesi, i due amici incontrano casualmente Rosa e la sua amica Marika, le quali beccano Pio, stordito dall'assunzione di funghi allucinogeni, in una vetrina di una prostituta. Rosa quindi accantona l'ipotesi di avvicinarsi di nuovo a Pio non volendo pi\u00f9 avere contatti con lui.\nTornati in Puglia, Pio, grazie all'aiuto del fraterno amico, si scusa con Rosa dedicandole una serenata in presenza di tutto il paese e lei, dopo averlo perdonato, decide finalmente di sposarsi con lui e di rimanere a Foggia, senza partire pi\u00f9 per Belluno. Amedeo, che nel frattempo ha iniziato una relazione con la sua amica Laura prendendosi anche carico del figlio della ragazza, cerca di farsi perdonare dal caos che ha creato tra Pio e Rosa, e fa loro un regalo: i Mod\u00e0, il gruppo preferito dai due sposi, che cantano durante il loro matrimonio.\nProduzione.\nRiprese.\nIl film \u00e8 stato girato nell'autunno del 2013 a Montecelio, Monte Sant'Angelo, Foggia, Milano, Roma e Amsterdam. Il paese del film \u00e8 Monte Sant'Angelo .\nColonna sonora.\nNel film \u00e8 presente la canzone \"La notte\" dei Mod\u00e0. Nel finale, durante la celebrazione del matrimonio di Pio e Rosa, \u00e8 lo stesso Kekko Silvestre, leader e voce del gruppo musicale, a cantare la canzone interpretando il sacerdote.\nLa canzone che fa da sigla finale al film, scritta appositamente per l'occasione e cantata dai protagonisti Pio e Amedeo, \u00e8 \"Fuggi da Foggia\" la cui musica \u00e8 stata ideata dal comico Checco Zalone.\nDistribuzione.\nIl film \u00e8 uscito nelle sale cinematografiche il 20 marzo 2014, distribuito da Medusa Film.\nAccoglienza.\nSuccesso.\nIl film apre nelle sale il 21 marzo 2014, incassando 93.224 euro nelle prime 24 ore, con circa 16.000 spettatori paganti. Nel primo fine settimana di programmazione il film incassa 1.275.272 euro complessivi. L'incasso complessivo della pellicola sar\u00e0 di 2.276.000 euro.\nCritica.\nLa recensione del periodico Rivista del cinematografo non \u00e8 molto positiva, pur prendendo atto del successo di pubblico riscosso sottolinea una serie di criticit\u00e0, a suo avviso, che si hanno nella pellicola: \"Non \u00e8 volgare n\u00e9 demenziale, eppure la commedia Amici come noi con Pio &amp; Amedeo stenta a decollare: l'interazione tra le due Iene, rigorosamente in foggiano, domina il grande schermo ma relega in un angolo la trama (...) La pellicola, diretta da Enrico Lando, sembra la tipica bomboniera da matrimonio, uno di quei soprammobili vistosi ma inutili, stipati sulle credenze mentre attirano la polvere eppure tanto cari a certe famiglie.\"\nUna recensione positiva al film dei due comici foggiani arriva invece dal quotidiano il Giornale per mezzo di Massimo Bertarelli: \"Ogni tanto la commedia italiana d\u00e0 segni di risveglio. Come in questo spassoso filmino senza pretese ambientato in provincia di Foggia. (...) Molte risate tra qui pro quo, giochi di parole e due sorprendenti comici.\"\nPositiva, anche se con qualche piccola nota negativa, \u00e8 anche la critica alla pellicola fatta da Francesco Al\u00f2 de Il Messaggero: \"Meno scorretto di Zalone e meno idiota de 'I soliti idioti', il duo proveniente da 'Le Iene' ricorda molto Ficarra e Picone. C'\u00e8 sincera alchimia, umilt\u00e0 cinematografica (alla regia il Lando de 'I soliti idioti') e qualche gag ben riuscita (ad Amsterdam si lamentano dell'incivilt\u00e0 del troppo ordinato traffico su due ruote). A volte Pio &amp; Amedeo rischiano di sembrare la copia di altri intrattenitori. Ma ci piacerebbe vedere un loro altro film.\""}
{"id": "4888199", "revid": "1566286", "url": "https://it.wikipedia.org/wiki?curid=4888199", "title": "Rithy Panh", "text": " \n\u00c8 attivo soprattutto nel campo dei documentari.\nBiografia.\nPer sfuggire al genocidio cambogiano degli anni '70 si rifugi\u00f2 prima in Thailandia e poi in Francia, dove studi\u00f2 alla scuola di cinema e si stabil\u00ec. Nel 1989 dirige il suo primo documentario (\"Site 2\") narrando proprio la condizione dei rifugiati cambogiani.\nNel 1994 viene selezionato per partecipare al Festival di Cannes con \"Neak sre\". \nNel 2000 vince il Cin\u00e9ma du R\u00e9el.\nA Cannes partecipa di nuovo nel 2003 con \"\" (vince il premio Fran\u00e7ois Chalais).\nProprio con questo film ottiene il Chicago International Film Festival, l'European Film Awards 2003 (miglior documentario) e altri riconoscimenti.\nNel 2007 vince di nuovo il premio European Film Awards 2007 nella categoria miglior documentario per \"Le papier ne peut pas envelopper la braise\".\nNel 2013 il suo documentario \"The Missing Picture\" vince il premio Un Certain Regard al Festival di Cannes 2013. \u00c8 in nomination anche agli European Film Awards 2013 (categoria miglior documentario). Con lo stesso film nel 2014 ottiene una nomination ai Premi Oscar 2014 nella categoria miglior film straniero, primo film cambogiano ad ottenere una nomination all' Oscar."}
{"id": "4888204", "revid": "287204", "url": "https://it.wikipedia.org/wiki?curid=4888204", "title": "Jorge E. Hirsch", "text": "\u00c8 noto per aver inventato l\"'h\"-index nel 2005, un indice utilizzato per quantificare la produttivit\u00e0 delle pubblicazioni di uno scienziato, basato sia sul numero delle loro pubblicazioni che sul numero di citazioni ricevute.\nBiografia.\nHirsch \u00e8 nato a Buenos Aires, in Argentina. Ha conseguito la laurea presso l'Universit\u00e0 di Buenos Aires e nel 1975 ha ricevuto una borsa di studio dall'istituto CONICET (Consejo Nacional de Investigaciones Cient\u00edficas y T\u00e9cnicas). Nel 1976 gli \u00e8 stata assegnata una borsa di studio Fulbright, che lo ha portato all'Universit\u00e0 di Chicago, dove ha ricevuto il \"Premio Telegdi\" nel 1977 e una borsa \"Victor J. Andrew Memorial Fellowship\" nel 1978. Ha ottenuto il PhD dall'Universit\u00e0 di Chicago nel 1980, successivamente ha svolto il ruolo di ricercatore post-dottorato nell'Istituto Kavli di Fisica Teorica dell'Universit\u00e0 della California, Santa Barbara. Dopo questa esperienza, si \u00e8 unito al Dipartimento di Fisica dell'Universit\u00e0 della California, San Diego nel 1983.\nAttivit\u00e0 di ricerca.\nIl campo in cui Hirsch ha svolto principalmente la sua attivit\u00e0 di ricerca \u00e8 la comprensione teorica dei fenomeni collettivi su larga scala dei solidi, ad esempio la superconduttivit\u00e0 e il ferromagnetismo, sulla base dei meccanismi microscopici. Hirsch tent\u00f2 di unificare la teoria della superconduttivit\u00e0 con la sua teoria della \"superconduttivit\u00e0 a coppie di lacune\": una teoria alternativa alla teoria BCS che cerca di spiegare la superconduttivit\u00e0 ad alta temperatura tramite coppie di lacune, al posto delle convenzionali coppie di elettroni. La teoria BCS non riesce a spiegare microscopicamente il meccanismo alla base dei superconduttori ad alta temperatura, si ritiene per\u00f2 che vi sia un unico meccanismo della superconduttivit\u00e0 per tutti i materiali che differisce dal meccanismo convenzionale in diversi aspetti fondamentali.\nConsiderazioni sulla guerra.\nNel 2006 Hirsch ha affermato che \"Molteplici elementi di prova indipendenti suggeriscono che l'America ha iniziato un percorso premeditato che porter\u00e0 inesorabilmente all'uso di armi nucleari contro l'Iran in un futuro molto prossimo\" e che \"Nessuno, n\u00e9 i media, n\u00e9 il Congresso, sta valutando che l'opzione militare comporta necessariamente l'uso di armi nucleari contro l'Iran\".\nHa anche ipotizzato che, al fine di giustificare un attacco nucleare contro l'Iran, le autorit\u00e0 statunitensi avrebbero potuto diffondera la notizia, difficile da smentire, che i biologi iraniani stessero cercando di sviluppare un ceppo trasmissibile in via umana del virus H5N1 dell'influenza aviaria.\nNell'aprile 2006, Hirsch ha inviato una lettera al presidente George W. Bush, co-firmata da altri dodici fisici, avvertendolo dei pericoli dell'uso di armi nucleari tattiche contro l'Iran. La lettera, datata 17 aprile, fu una risposta agli articoli del The New Yorker e del The Washington Post che indicavano che il Pentagono stesse seriamente considerando di tali opzioni."}
{"id": "4888205", "revid": "599013", "url": "https://it.wikipedia.org/wiki?curid=4888205", "title": "Ayn Temushent", "text": ""}
{"id": "4888206", "revid": "16758", "url": "https://it.wikipedia.org/wiki?curid=4888206", "title": "Gregory Brian Alexis Leperdi", "text": ""}
{"id": "4888207", "revid": "599013", "url": "https://it.wikipedia.org/wiki?curid=4888207", "title": "Distretto di Ayn Temushent", "text": ""}
{"id": "4888210", "revid": "599013", "url": "https://it.wikipedia.org/wiki?curid=4888210", "title": "Provincia di Ayn Temushent", "text": ""}
{"id": "4888213", "revid": "131358", "url": "https://it.wikipedia.org/wiki?curid=4888213", "title": "Rochdale AFC", "text": ""}
{"id": "4888215", "revid": "2211553", "url": "https://it.wikipedia.org/wiki?curid=4888215", "title": "Jennifer Lee", "text": "Nota per aver scritto e co-diretto con Chris Buck l'acclamato film \"Frozen - Il regno di ghiaccio\" e il suo sequel, \"Frozen II - Il segreto di Arendelle,\" rispettivamente il 53\u00ba e il 58\u00ba classico Disney secondo il canone ufficiale.\n\u00c8 la prima donna a realizzare film col pi\u00f9 alto incasso nella storia del cinema d'animazione. oltre che la prima donna a dirigere un classico Disney. Grazie a \"Frozen\", nel 2014 vince l'Oscar al miglior film d'animazione, il Golden Globe, il BAFTA e l'Annie Awards nella stessa categoria. \u00c8 altres\u00ec conosciuta per il suo contributo alla sceneggiatura di \"Ralph Spaccatutto\" (2012), grazie al quale ottiene l'Annie Award per la miglior sceneggiatura, e quella del film \"Nelle pieghe del tempo\" (2018).\nDal 2018, in seguito alle dimissioni di John Lasseter, ricopre il ruolo di direttrice creativa dei Walt Disney Animation Studios.\nBiografia.\nFiglia di Linda Lee e Saverio Rebecchi, dopo il loro divorzio, si trasfer\u00ec altrove insieme alla sorella Amy con la madre, dalla quale assunse il cognome \"Lee\" a titolo professionale (dal 1995 \u00e8 il suo cognome legale). Laureatasi in Inglese all'Universit\u00e0 del New Hampshire.\nIntrodotta molto presto nel mondo cinematografico, ha ottenuto diversi meriti per le sue abilit\u00e0 nella sceneggiatura.\nCarriera.\nNel marzo 2011, Phil Johnston, suo ex-compagno di classe, la contatt\u00f2 per aiutarlo nella sceneggiatura di \"Ralph Spaccatutto\". Successivamente \u00e8 stata coinvolta da Chris Buck nella scrittura (poi nella regia) di \"Frozen - Il regno di ghiaccio\", che segna per lei la prima candidatura all'Oscar, il primo vittoria e il primato di prima donna a dirigere un classico Disney. Con esso, Lee \u00e8 anche diventata la regista donna che ha realizzato il film d'animazione col maggiore incasso nella storia del cinema. Da allora, ha curato la parte creativa di molte pellicole successive come \"Big Hero 6\" (2015), \"Oceania\" (2016) e \"Zootropolis\" (2016).\nNel 2018, esce \"Nelle pieghe del tempo\", diretto da Ava DuVernay, del quale ha curato la sceneggiatura (basata sull'omonimo romanzo). Nello stesso anno, dopo le numerose accuse di molestie sessuali a carico di John Lasseter, viene nominata direttrice creativa dei Walt Disney Animation Studios (Pete Docter prender\u00e0 le redini della Pixar). \"Ralph spacca Internet\" \u00e8 il primo film che l'accredita come tale.\nNel 2019 esce il sequel di \"Frozen\", \"Frozen II - Il segreto di Arendelle\", in cui ricopre ancora il ruolo di sceneggiatrice e co-regista insieme a Chris Buck.\nVita privata.\nNel 1999 si sposa con Robert Joseph Monn, dal quale avr\u00e0 una figlia, Aghata Lee-Monn. In seguito i due divorziarono. Attualmente, lei e la figlia vivono San Fernando Valley (California). Il 9 agosto 2021 si \u00e8 risposata con l'attore Alfred Molina."}
{"id": "4888225", "revid": "729019", "url": "https://it.wikipedia.org/wiki?curid=4888225", "title": "Alessandro Gonzaga (1520-1580)", "text": "Biografia.\nEra il figlio naturale di Federico II Gonzaga e della sua amante Isabella Boschetti.\nUomo d'armi fu al servizio di Ferrante I Gonzaga nella Fiandre, dell'imperatore Carlo V e di Filippo II di Spagna contro i francesi. Ricopr\u00ec incarichi diplomatici per la corte gonzaghesca e fu consigliere di stato. Mor\u00ec all'et\u00e0 di 60 anni nel 1580.\nDiscendenza.\nAlessandro ebbe quattro figli:"}
{"id": "4888230", "revid": "1345932", "url": "https://it.wikipedia.org/wiki?curid=4888230", "title": "Paul Doughty Bartlett", "text": "Vita.\nPaul D. Bartlett nacque ad Ann Arbor (Michigan) e crebbe a Indianapolis. Studi\u00f2 chimica all'Amherst College laureandosi nel 1928, poi ottenne il PhD nel 1931 all'Universit\u00e0 di Harvard presso James Bryant Conant. In questo stesso anno spos\u00f2 Mary Lula Court dalla quale avrebbe avuto tre figli. In seguito lavor\u00f2 per un anno all'Universit\u00e0 Rockefeller a New York e due anni all'Universit\u00e0 del Minnesota. Nel 1934 torn\u00f2 come istruttore ad Harvard e nel 1946 fu nominato professore cattedratico. Qui svolse la maggior parte della sua carriera e fond\u00f2 una scuola di chimica organica fisica che avrebbe formato pi\u00f9 di 270 ricercatori. Fu altres\u00ec un leader nello sviluppo dell'insegnamento universitario dei meccanismi di reazione in chimica organica. Nel 1972 si ritir\u00f2 dalla sua posizione ad Harvard e inizi\u00f2 una nuova carriera di professore alla Texas Christian University a Fort Worth. And\u00f2 definitivamente in pensione nel 1985.\nRicerche.\nLe sue ricerche si svolsero principalmente nel campo della chimica organica fisica. I principali risultati riguardarono questi argomenti:\nOpere.\nBartlett ha pubblicato circa 300 articoli su riviste specialistiche. Ottenne anche 17 brevetti, concernenti ad esempio il controllo degli insetti, la distruzione di armi chimiche, la raffinazione del petrolio. \u00c8 stato inoltre curatore del libro:\nRiconoscimenti.\nBartlett fu membro di molte societ\u00e0 scientifiche, tra cui l'Accademia nazionale delle scienze (Stati Uniti d'America) (1947), la American Philosophical Society, la American Academy of Arts and Sciences, Royal Society of Chemistry e la Accademia Cesarea Leopoldina.\nBartlett ricevette varie lauree honoris causa, nonch\u00e9 numerosi premi e riconoscimenti, tra i quali:"}
{"id": "4888231", "revid": "22475", "url": "https://it.wikipedia.org/wiki?curid=4888231", "title": "Chris Renaud", "text": " \u00c8 attivo soprattutto nel campo dei film animati.\nBiografia.\nConosciuto soprattutto per aver diretto assieme a Pierre Coffin i film \"Cattivissimo me\" (2010) e \"Cattivissimo me 2\" (2013). \nHa ricevuto una nomination ai Premi Oscar 2007 nella categoria miglior cortometraggio d'animazione (per \"No Time for Nuts\") e ai Premi Oscar 2014 per \"Cattivissimo me 2\" nella categoria miglior film d'animazione. Nel 2014 \u00e8 stato candidato anche ai Premi BAFTA 2014 nella stessa categoria. Sia nel 2011 che nel 2014 ha ricevuto anche la nomination ai Golden Globe per il miglior film d'animazione."}
{"id": "4888232", "revid": "118707925", "url": "https://it.wikipedia.org/wiki?curid=4888232", "title": "Pierre Coffin", "text": " \u00c8 attivo soprattutto nel campo dei film animati.\nConosciuto soprattutto per aver diretto assieme a Chris Renaud i film \"Cattivissimo me\" (2010) e \"Cattivissimo me 2\" (2013). In entrambi film ha anche prestato la voce ai Minions.\nGrazie al secondo capitolo ha ricevuto una nomination ai Premi Oscar 2014 nella categoria Oscar al miglior film d'animazione e una ai Premi BAFTA 2014 nella stessa categoria. Sia nel 2011 che nel 2014 ha ricevuto anche la nomination al Golden Globe per il miglior film d'animazione."}
{"id": "4888234", "revid": "451602", "url": "https://it.wikipedia.org/wiki?curid=4888234", "title": "This Is... Icona Pop", "text": "This Is... Icona Pop \u00e8 il secondo album in studio del duo svedese Icona Pop, pubblicato il 23 settembre 2013."}
{"id": "4888235", "revid": "2086778", "url": "https://it.wikipedia.org/wiki?curid=4888235", "title": "Assedio angioino di Trapani", "text": ""}
{"id": "4888242", "revid": "155634", "url": "https://it.wikipedia.org/wiki?curid=4888242", "title": "Giovanni Angelini", "text": "Biografia.\nFu assessore facente funzioni di sindaco di Roma, tra marzo e aprile del 1871."}
{"id": "4888243", "revid": "287204", "url": "https://it.wikipedia.org/wiki?curid=4888243", "title": "Quaderni (disambigua)", "text": ""}
{"id": "4888245", "revid": "686936", "url": "https://it.wikipedia.org/wiki?curid=4888245", "title": "Carolina Panthers 2005", "text": "La stagione dei Carolina Panthers \u00e8 stata l'11\u00aa della franchigia nella National Football League, la quinta con John Fox come capo-allenatore. La squadra miglior\u00f2 il proprio record di 7-9 della stagione precedente salendo 11\u20135, tornando ai playoff dopo un anno di assenza. Al 2014 questa \u00e8 l'unica volta che i Panthers si sono qualificati ai playoff come wild card. La squadra fu eliminata nella finale della NFC dai Seattle Seahawks perdendo per 34\u201314."}
{"id": "4888247", "revid": "28592", "url": "https://it.wikipedia.org/wiki?curid=4888247", "title": "Comune di Verona", "text": ""}
{"id": "4888250", "revid": "28592", "url": "https://it.wikipedia.org/wiki?curid=4888250", "title": "Grezzano (Mozzecane)", "text": ""}
{"id": "4888252", "revid": "729019", "url": "https://it.wikipedia.org/wiki?curid=4888252", "title": "Johannes Jacobus Le Roux", "text": "Biografia.\nNacque a Heidelberg, nella provincia di Gauteng, (Transvaal, Sudafrica) il 12 aprile 1920. Da giovane frequent\u00f2 le scuole di Springs e di Durban, per poi lavorare come apprendista presso le Springs Mines, risparmiando il denaro per un viaggio nel Regno Unito. Assieme ad un amico fece domanda per entrare nella South African Air Force, ma essa venne respinta a causa del piccolo bilancio a disposizione della forza aerea. Entrambi i giovani si arruolarono nella Royal Air Force nel febbraio 1939. Dopo il completamento della formazione, fu inviato presso il No. 73 Squadron, dotato dei caccia Hawker Hurricane appartenente all'A.A.S.F. (Advanced Air Striking Force) in Francia. Soprannominato dai compagni \"Chris\" entr\u00f2 in azione quando i caccia dell'A.A.S.F. dovettero coprire l'evacuazione del personale di terra della Royal Air Force, e delle tre rimanenti divisioni di fanteria britanniche. Verso la fine del mese di maggio 1940 rimase ferito, trascorrendo sei settimane in ospedale. Il No.73 Squadron fu ufficialmente ritirato dalla Francia il 17 giugno 1940. Durante il rientro verso l'Inghilterra una tragedia colp\u00ec tale reparto in quanto con l'affondamento della HMS \"Lancastria\", avvenuto al largo della costa di Saint Nazaire, perirono circa 40 persone appartenenti al suo personale a terra. Partecip\u00f2 successivamente alle varie fasi della battaglia d'Inghilterra volando sugli Hurricane.\nRientrato in servizio divenne istruttore per poco tempo in una base vicino a Chester, e nel febbraio 1941 fu inviato alle No.91 Squadron, basato sulla RAF Hawkinge e equipaggiato con i caccia Supermarine Spitfire Mk.V. Nel mese di dicembre dopo essere stato decorato con la Distinguished Flying Cross, fu mandato per tre mesi, come istruttore, presso la No.55 OTU rimanendovi fino a marzo 1942, quando fu inviato a presso l'industria motoristica Rolls-Royce. Si riun\u00ec, in qualit\u00e0 di soprannumerario, al No. 91 Squadron \"Nigeria\" nel settembre dello stesso anno. Durante la permanenza presso il No.91 Squadron partecip\u00f2 a ben 200 missioni, che comprendevano ricognizioni, mitragliamenti a bassa quota, scorta ai bombardieri, e attacchi contro aeroporti e installazioni nemiche.\nNel gennaio 1943 fu inviato al Nord Africa per unirsi al No.111 Squadron, assumendo il comando di questa unit\u00e0 il giorno 26, e guidandola in combattimento per il resto della campagna tunisina terminata il 30 aprile. Al termine della campagna divenne controllore della caccia, iniziando il terzo ciclo operativo nel luglio 1944 quando assunse il comando del No. 602 Squadron \"City of Glasgow\" in terra francese. Il 17 luglio, dopo aver abbattuto un caccia Messerschmitt Bf 109, inizi\u00f2 a mitragliare una serie di obiettivi al suolo. Tra quelli colpiti vi era l'auto personale, una Horch, del Feldmaresciallo Erwin Rommel comandante del Gruppo di Armate B della Wehrmacht, in Normandia. Il feldmaresciallo stava rientrando al suo Quartier generale di La Roche-Guyon dopo aver effettuato una visita al comando operativo del I SS-Panzerkorps. Secondo altre fonti in realt\u00e0 l'attacco sarebbe stato eseguito dagli altri due piloti del No. 602 Squadron, l'aspirante ufficiale Jacques Remlinger e il Flying Officer Bruce John Oliver\nNei pressi di Sainte-Foy-de-Montgommery la vettura fu colpita dal fuoco dei cannoncini del suo aereo, e seppur ferito gravemente, l'autista riusc\u00ec a mantenere parzialmente il controllo andando ad urtare contro il tronco di un albero, sul lato opposto della strada. Rommel riport\u00f2 la frattura del cranio e alcune altre ferite, perdendo i sensi, ma sopravvisse. Il 19 settembre Le Roux decoll\u00f2 dal campo di aviazione in Normandia per recarsi in Gran Bretagna. A causa del maltempo imperante, non riusc\u00ec a raggiungere la destinazione e fu dato per disperso. Il suo aereo cadde vicino al promontorio di Selsey Bill, nel West Sussex. Lasciava una moglie inglese e due figli, residenti in quel momento nello Shropshire.\nA quella data il suo palmar\u00e8s vantava 18 vittorie certe, 2 probabili e 8 aerei danneggiati. Johannes Jacobus \"Chris\" Le Roux \u00e8 ricordato sul Pannello 200 del Runnymede Memorial."}
{"id": "4888253", "revid": "71433", "url": "https://it.wikipedia.org/wiki?curid=4888253", "title": "Craig Borten", "text": "Nel 2014 ha ricevuto una candidatura ai Premi Oscar 2014 nella categoria migliore sceneggiatura originale per \"Dallas Buyers Club\" (condivisa con Melisa Wallack). "}
{"id": "4888254", "revid": "767487", "url": "https://it.wikipedia.org/wiki?curid=4888254", "title": "Hrvoje Bartolovi\u0107", "text": "Grande Maestro della composizione dal 1980, \u00e8 considerato, con la possibile eccezione di Nenad Petrovi\u0107, il miglior compositore di scacchi croato. \nHa pubblicato oltre 800 problemi (81 contenuti negli Album FIDE), dei quali 180 premiati (80 primi premi) e circa 250 menzioni onorevoli e lodi.\nSpecialista dei problemi in tre mosse, ha costruito problemi di grande difficolt\u00e0 e rigore tematico. Nel 1965 ha vinto il campionato del mondo di composizione nella sezione due mosse. Di professione era un ingegnere.\nHa dato il nome ad un tema del due mosse: \u00ab Nel gioco apparente a due difese nere a e b seguono i matti A e B. Dopo le stesse difese, nel gioco virtuale cambia uno di questi matti, nel gioco reale l'altro. \u00bb\nTre suoi problemi:"}
{"id": "4888261", "revid": "118000087", "url": "https://it.wikipedia.org/wiki?curid=4888261", "title": "Melisa Wallack", "text": "Nel 2014 ha ricevuto una nomination ai Premi Oscar 2014 nella categoria \"migliore sceneggiatura originale\" per \"Dallas Buyers Club\" (condivisa con Craig Borten)."}
{"id": "4888263", "revid": "767487", "url": "https://it.wikipedia.org/wiki?curid=4888263", "title": "In the Great Big West", "text": "In the Great Big West \u00e8 un cortometraggio muto del 1911. Il nome del regista non viene riportato nei credit del film, un western prodotto dalla Champion Film Company di Mark M. Dintenfass; una compagnia che il produttore aveva fondato nel 1909, stabilendone gli studi a Fort Lee, nel New Jersey.\nProduzione.\nIl film fu prodotto dalla Champion Film Company.\nDistribuzione.\nDistribuito dalla Motion Picture Distributors and Sales Company, il film - un cortometraggio di una bobina - usc\u00ec nelle sale cinematografiche USA il 24 maggio 1911."}
{"id": "4888269", "revid": "28592", "url": "https://it.wikipedia.org/wiki?curid=4888269", "title": "Bonconte", "text": ""}
{"id": "4888271", "revid": "112018282", "url": "https://it.wikipedia.org/wiki?curid=4888271", "title": "St\u00e9phane Aubier", "text": "Nel 2009 ha diretto e scritto il film \"Panico al villaggio\" insieme a Vincent Patar. Con questo film ha vinto il M\u00e9li\u00e8s d'argento.\nNel 2012 ha invece codiretto con lo stesso Patar e con Benjamin Renner il film \"Ernest &amp; Celestine\", che ha ricevuto tre Premi Magritte, tra cui il premio come miglior regista, e una nomination ai Premi Oscar 2014 nella categoria \"miglior film d'animazione\". "}
{"id": "4888274", "revid": "729019", "url": "https://it.wikipedia.org/wiki?curid=4888274", "title": "Campionati del mondo di atletica leggera indoor 2014 - Salto triplo femminile", "text": "La competizione si \u00e8 svolta il 7 e l'8 marzo 2014.\nSituazione pre-gara.\nRecord.\nPrima di questa competizione, il record del mondo (WR) e il record dei campionati (CR) erano i seguenti.\nCampioni in carica.\nLe campionesse in carica, a livello mondiale e continentale, erano:\nLa stagione.\nPrima di questa gara, le atlete con le migliori tre prestazioni dell'anno erano:\nQualificazioni.\nLe atlete che superano la misura di 14,30 m () o le migliori 8 misure () avanzano alla finale."}
{"id": "4888276", "revid": "112018294", "url": "https://it.wikipedia.org/wiki?curid=4888276", "title": "Vincent Patar", "text": " \u00c8 attivo nel campo dell'animazione.\nBiografia.\nNel 2009 ha diretto e scritto il film \"Panico al villaggio\" insieme a St\u00e9phane Aubier. Con questo film ha vinto il M\u00e9li\u00e8s d'argento.\nNel 2012 ha invece codiretto con lo stesso Aubier e con Benjamin Renner il film \"Ernest &amp; Celestine\", che ha ricevuto tre Premi Magritte, tra cui il premio come miglior regista, e una nomination ai Premi Oscar 2014 nella categoria \"miglior film d'animazione\"."}
{"id": "4888280", "revid": "671029", "url": "https://it.wikipedia.org/wiki?curid=4888280", "title": "Francesco I di Nevers", "text": "Biografia.\nEra l'unico figlio di Carlo II di Cleves Nevers, e di sua moglie, Maria di Albret.\nNel 1521 succedette a suo padre come conte di Nevers e nel 1539 divenne duca di Nevers. Pi\u00f9 tardi, nel 1549, eredit\u00f2 il titolo di Conte di Rethel da sua madre.\n\u00c8 stato una figura importante alla corte di Francesco I e di Enrico II di Francia. \u00c8 stato uno dei signori della guerra che comandarono l'esercito reale durante le ultime guerre d'Italia. \u00c8 stato governatore della citt\u00e0 di Ch\u00e2lons, che ha difeso contro Carlo V, e fu governatore della Champagne.\nMatrimoni.\nPrimo Matrimonio.\nSpos\u00f2, il 10 gennaio 1538, Margherita di Borbone-Vend\u00f4me (1516-1559), figlia di Carlo I di Borbone-Vend\u00f4me e sorella maggiore di Antonio di Borbone (e quindi una zia del futuro Enrico IV). Al suo matrimonio, viene organizzato un ballo in maschera in cui parteciparono Enrico d'Albret, re di Navarra, il Delfino, il futuro Enrico II, Carlo d'Angouleme, duca di Orl\u00e9ans, il cardinale di Lorena e il duca Anne de Montmorency.\nFrancesco e Margherita ebbero cinque figli:\nSecondo Matrimonio.\nRimasto vedovo, nel 1560 spos\u00f2 la cugina della prima moglie, Maria II di Borbone-Saint-Pol (1539-1601), figlia di Francesco di Borbone-Vend\u00f4me. Non ebbero figli.\nMorte.\nHa partecipato alla repressione della cospirazione di Amboise, ma ha finito convertitosi alla fede calvinista. Mor\u00ec il 13 febbraio 1561 a Nevers."}
{"id": "4888286", "revid": "1305772", "url": "https://it.wikipedia.org/wiki?curid=4888286", "title": "Connection", "text": "Connection \u00e8 un brano musicale dei Rolling Stones, pubblicato nel loro album del 1967 \"Between the Buttons\" come quarta traccia, sia nella versione britannica che in quella statunitense.\nLa canzone \u00e8 accreditata a Mick Jagger e Keith Richards, anche se venne composta principalmente da Richards. Nonostante la sua buona qualit\u00e0 musicale, il pezzo, considerato da Keith fra i pi\u00f9 interessanti del repertorio secondario del gruppo, non venne pubblicato come singolo e non raggiunse la popolarit\u00e0 di altre canzoni del periodo.\nDescrizione.\nIl brano \u00e8 caratterizzato da uno stile rock leggero e orecchiabile; il testo, incentrato sul tema del consumo di droga da parte dell'autore, \u00e8 reso piuttosto criptico dall'utilizzo di vocaboli appartenenti allo \"slang\" diffuso in quegli anni fra i tossicodipendenti e gli spacciatori.\nVengono eseguiti due assoli di chitarra, ambedue ad opera di Richards; le voci sono interamente cori di Jagger e Richards, .\nEsecuzioni dal vivo.\nIl gruppo ha eseguito il brano dal vivo nel \"Voodoo Lounge Tour\" del 1995 e nell'\"A Bigger Bang Tour\" del 2006. \u00c8 presente inoltre nel film \"Shine a Light\" del regista Martin Scorsese. La canzone \u00e8 anche stata eseguita nel tour solista di Keith Richards del 1988 e quindi inclusa nell'album live \"Live at the Hollywood Palladium, December 15, 1988\" (pubblicato nel 1991).\nCover.\nRamblin' Jack Elliott esegu\u00ec due cover del brano: la prima, recensita da \"Rolling Stone\" come \u00abuno dei pezzi country-rock pi\u00f9 sorprendenti\u00bb, venne inserita nell'album \"Young Brigham\" (1968); la seconda in \"The Long Ride\" (1999).\nAltre cover furono eseguite dai Montrose (nell'album \"Paper Money\" del 1974), da Arlo Guthrie (nell'album \"Amigo\" del 1976) e dagli Everclear (nell'EP \"Nervous &amp; Weird\" del 1993), dai The Connection (nell'EP \"Let It Rock!\" del 2013)."}
{"id": "4888291", "revid": "1745361", "url": "https://it.wikipedia.org/wiki?curid=4888291", "title": "Quaderno (disambigua)", "text": ""}
{"id": "4888292", "revid": "767487", "url": "https://it.wikipedia.org/wiki?curid=4888292", "title": "How He Redeemed Himself", "text": "How He Redeemed Himself \u00e8 un cortometraggio muto del 1911. Il nome del regista non viene riportato nei credit del film, prodotto dalla Champion Film Company di Mark M. Dintenfass; una compagnia indipendente che il produttore aveva fondato nel 1909, stabilendone gli studi a Fort Lee, nel New Jersey.\nProduzione.\nIl film fu prodotto dalla Champion Film Company.\nDistribuzione.\nDistribuito dalla Motion Picture Distributors and Sales Company, il film - un cortometraggio di una bobina - usc\u00ec nelle sale cinematografiche USA il 31 maggio 1911."}
{"id": "4888300", "revid": "287204", "url": "https://it.wikipedia.org/wiki?curid=4888300", "title": "Carlo Montarsolo", "text": "Biografia e attivit\u00e0 artistica.\nFratello di Paolo Montarsolo, celebre basso, umbro ma napoletano di adozione, era ufficiale dell'Aeronautica militare.\nAltern\u00f2 momenti di destrutturazione delle immagini, ingarbugliate e frantumate a tal punto da dar vita ad un \u00abiconismo balbettante\u00bb, a momenti di maggior capacit\u00e0 di scandire l'immagine nello spazio e darle una dimensione luministica pi\u00f9 definita. Il suo stile era grafico, se non calligrafico, sull'onda di alcune opere di Jasper Johns esposte alla Biennale del 1964.\n\u00c8 stato presente a tutte le edizioni della Quadriennale di Roma dal 1951 al 1973. Nel 1963 una sua opera venne esposta alla mostra \"Contemporary Italian Paintings\", allestita in alcune citt\u00e0 australiane. Un suo dipinto (\"Natura morta con oggetti antichi\", 1961) appartiene alla raccolta Battolini esposta al Centro d'arte moderna e contemporanea della Spezia. \nNel periodo 1968-1974 Montarsolo partecipa a quasi tutte le competizioni nazionali, vincendone diverse e tra le altre ottenendo il 1\u00ba Premio per l\u2019Arte Sacra dell\u2019Istituto Antoniano di Bologna (1969). Nel 1970 vince anche il 1\u00ba Premio assoluto di \u201cVilla San Giovanni\u201d. Viene quindi sempre invitato ad esporre ad ogni Quadriennale a Roma, alle Biennali di Venezia, alla Biennale Internazionale del Mediterraneo e successivamente a Melbourne, New York e Sydney quale rappresentante della pittura italiana dietro segnalazione della Quadriennale di Roma. \nPer i suoi meriti artistici e culturali nel 1968 viene insignito dal Capo dello Stato della \u201cCommenda al merito artistico della Repubblica\u201d.\nDal 1975 Montarsolo viene spesso invitato dagli Istituti Italiani di Cultura delle due Americhe ad esporre le sue opere e a tenere seminari e conferenze sull\u2019arte moderna ed inizia cos\u00ec la sua attivit\u00e0 di divulgatore culturale. Con l\u2019aiuto e la sponsorizzazione delle rispettive Ambasciate Italiane, egli ripete la stessa esperienza in molte citt\u00e0 europee quali Stoccolma, Helsinki, Monaco ed Amsterdam. \nNel 1986 Raffaello Causa, Sovraintendente dei Beni Culturali Artistici e Storici di Napoli, propone di esporre le opere di Montarsolo in una personale mostra antologica al Museo di Villa Pignatelli di Napoli. \u00c8 una meritata ricompensa per i felici risultati ottenuti sia in campo nazionale che internazionale. Nel 1993 ha fatto seguito la mostra personale presso l\u2019Universit\u00e0 Federico II di Napoli ove si era laureato. Titolo della mostra: \u201cImmagini del Creato e Geometria delle Forme\u201d. Altre sue mostre si tengono a Roma nel 1996 e nello stesso anno gli viene conferito a Gela (Sicilia) il prestigioso premio \u201cSileno d\u2019oro\u201d per la carriera, gi\u00e0 assegnato negli anni precedenti a Renato Guttuso."}
{"id": "4888302", "revid": "767487", "url": "https://it.wikipedia.org/wiki?curid=4888302", "title": "Judged by Higher Power", "text": "Judged by Higher Power \u00e8 un cortometraggio muto del 1911. Il regista non viene riportato nei credit del film prodotto dalla Champion Film Company di Mark M. Dintenfass; una compagnia indipendente che il produttore aveva fondato nel 1909, stabilendone gli studi a Fort Lee, nel New Jersey.\nProduzione.\nIl film fu prodotto dalla Champion Film Company.\nDistribuzione.\nDistribuito dalla Motion Picture Distributors and Sales Company, il film - un cortometraggio di una bobina - usc\u00ec nelle sale cinematografiche USA il 1\u00ba febbraio 1911."}
{"id": "4888304", "revid": "767487", "url": "https://it.wikipedia.org/wiki?curid=4888304", "title": "Why He Went West", "text": "Why He Went West \u00e8 un cortometraggio muto del 1911. Il nome del regista non viene riportato nei credit del film, un western prodotto dalla Champion Film Company di Mark M. Dintenfass; una compagnia indipendente che il produttore aveva fondato nel 1909, stabilendone gli studi a Fort Lee, nel New Jersey.\nProduzione.\nIl film fu prodotto dalla Champion Film Company.\nDistribuzione.\nDistribuito dalla Motion Picture Distributors and Sales Company, il film - un cortometraggio di una bobina - usc\u00ec nelle sale cinematografiche USA il 25 gennaio 1911."}
{"id": "4888305", "revid": "1305772", "url": "https://it.wikipedia.org/wiki?curid=4888305", "title": "Biscaglino", "text": "Biscaglino \u00e8 un aggettivo che significa \"appartenente alla (o proveniente dalla) Biscaglia\", pu\u00f2 tuttavia riferirsi a un:"}
{"id": "4888307", "revid": "767487", "url": "https://it.wikipedia.org/wiki?curid=4888307", "title": "The Will of a Western Maid", "text": "The Will of a Western Maid \u00e8 un cortometraggio muto del 1911. Il nome del regista non viene riportato nei credit del film, un western prodotto dalla Champion Film Company di Mark M. Dintenfass; una compagnia indipendente che il produttore aveva fondato nel 1909, stabilendone gli studi a Fort Lee, nel New Jersey.\nProduzione.\nIl film fu prodotto dalla Champion Film Company.\nDistribuzione.\nDistribuito dalla Motion Picture Distributors and Sales Company, il film - un cortometraggio di una bobina - usc\u00ec nelle sale cinematografiche USA il 18 gennaio 1911."}
{"id": "4888308", "revid": "547034", "url": "https://it.wikipedia.org/wiki?curid=4888308", "title": "Catherine Martin", "text": "Biografia.\nNata nel Nuovo Galles del Sud in Australia, studia arti visive a Sydney, dove conosce ed inizia a collaborare con quello che sar\u00e0 suo marito, Baz Luhrmann.\nNel 1993 vince due Premi BAFTA 1993 (costumi e scenografia) per \"Ballroom - Gara di ballo\".\nNel 1997 riceve una nomination ai Premi Oscar 1997 per \"Romeo + Giulietta di William Shakespeare\". Nel gennaio 1997 sposa Luhrmann, regista del film.\nNel 1998 grazie allo stesso film vince nuovamente il Premio BAFTA per la scenografia.\nNel 2002, grazie a \"Moulin Rouge!\" (2001), ottiene due Premi Oscar 2002, come migliori costumi e migliore scenografia (entrambi condivisi con Brigitte Broch). Riceve due nomination ai Premi BAFTA sempre nel 2002.\nNel 2008 lavora in \"Australia\", per il quale riceve una nomination agli Oscar relativamente ai costumi.\nNel 2014 vince due Premi Oscar (migliore scenografia con Beverley Dunn e migliori costumi) per \"Il grande Gatsby\" (di cui \u00e8 anche coproduttrice), film diretto da suo marito e interpretato da Leonardo DiCaprio. Inoltre si aggiudica, sempre per \"Il grande Gatsby\", due Premi BAFTA 2014: anche qui trionfa nelle categorie miglior scenografia e migliori costumi."}
{"id": "4888317", "revid": "22475", "url": "https://it.wikipedia.org/wiki?curid=4888317", "title": "Stadio \u010eol\u00ed\u010dek", "text": "Il \u010eol\u00ed\u010dek , in origine Stadio Danner, \u00e8 uno stadio polivalente di Praga, in Repubblica Ceca.\n\u00c8 impiegato soprattutto per le partite di calcio e ospita gli incontri interni del Bohemians 1905. La sua edificazione presso il torrente Boti\u010d fu ultimata nel 1932. Alla costruzione contribu\u00ec significativamente Zden\u011bk Danner, direttore della Cassa di Risparmio di Vr\u0161ovice. L'inaugurazione dello stadio ebbe luogo il 27 marzo 1932 davanti a 18\u00a0000 spettatori, con un doppio incontro Bohemians-Slavia e Viktoria-Teplitzer.\nDue successive ristrutturazioni, nelle estati 2003 e 2007, hanno ridotto progressivamente la capienza dell'impianto: la prima a 13\u00a0388 (3\u00a0028 seduti), la seconda a 9\u00a0000 (3\u00a0800 seduti). In seguito, con la rimozione dei posti in piedi, la capacit\u00e0 dello stadio si \u00e8 assestata a 6300 posti.\nNelle stagioni 2010-11 e 2011-12, per decisione della maggioranza degli azionisti, il Bohemians ha dovuto spostare i propri incontri interni al vicino Eden Ar\u00e9na, stadio di casa dello Slavia. Nel 2011 il consiglio di quartiere di Praga 10 ha approvato una proposta d'acquisto dello stadio."}
{"id": "4888322", "revid": "287204", "url": "https://it.wikipedia.org/wiki?curid=4888322", "title": "Roko Karanu\u0161i\u0107", "text": "Carriera.\nIn carriera ha raggiunto in singolare la 88\u00aa posizione della classifica ATP, mentre in doppio ha raggiunto il 308\u00ba posto.\nIn Coppa Davis ha disputato un totale di 8 partite, ottenendo 2 vittorie e 6 sconfitte."}
{"id": "4888323", "revid": "767487", "url": "https://it.wikipedia.org/wiki?curid=4888323", "title": "The Vindication of John", "text": "The Vindication of John \u00e8 un cortometraggio muto del 1911. Il nome del regista non viene riportato nei credit del film prodotto dalla Champion Film Company di Mark M. Dintenfass; una compagnia indipendente che il produttore aveva fondato nel 1909, stabilendone gli studi a Fort Lee, nel New Jersey.\nProduzione.\nIl film fu prodotto dalla Champion Film Company.\nDistribuzione.\nDistribuito dalla Motion Picture Distributors and Sales Company, il film - un cortometraggio di una bobina - usc\u00ec nelle sale cinematografiche USA l'8 marzo 1911."}
{"id": "4888326", "revid": "767487", "url": "https://it.wikipedia.org/wiki?curid=4888326", "title": "A Western Girl's Choice", "text": "A Western Girl's Choice \u00e8 un cortometraggio muto del 1911. Il nome del regista non viene riportato nei credit del film, un western prodotto dalla Champion Film Company di Mark M. Dintenfass; una compagnia indipendente che il produttore aveva fondato nel 1909, stabilendone gli studi a Fort Lee, nel New Jersey.\nProduzione.\nIl film fu prodotto dalla Champion Film Company.\nDistribuzione.\nDistribuito dalla Motion Picture Distributors and Sales Company, il film - un cortometraggio di una bobina - usc\u00ec nelle sale cinematografiche USA il 1\u00ba marzo 1911."}
{"id": "4888327", "revid": "599013", "url": "https://it.wikipedia.org/wiki?curid=4888327", "title": "Roko Karanu\u0161ic", "text": ""}
{"id": "4888330", "revid": "1305772", "url": "https://it.wikipedia.org/wiki?curid=4888330", "title": "Fiocchetto", "text": ""}
{"id": "4888331", "revid": "767487", "url": "https://it.wikipedia.org/wiki?curid=4888331", "title": "The Old Man and Jim", "text": "The Old Man and Jim \u00e8 un cortometraggio muto del 1911 diretto da Ulysses Davis. Fu il film d'esordio del regista che era nato nel New Jersey nel 1872.\nIl film, ispirato alla poesia omonima di James Whitcomb Riley, fu prodotto dalla Champion Film Company di Mark M. Dintenfass; una compagnia indipendente che il produttore aveva fondato nel 1909, stabilendone gli studi a Fort Lee, nel New Jersey.\nProduzione.\nIl film fu prodotto dalla Champion Film Company.\nDistribuzione.\nDistribuito dalla Motion Picture Distributors and Sales Company, il film - un cortometraggio di una bobina - usc\u00ec nelle sale cinematografiche USA il 27 febbraio 1911."}
{"id": "4888332", "revid": "28592", "url": "https://it.wikipedia.org/wiki?curid=4888332", "title": "Fiocchetto (vela)", "text": ""}
{"id": "4888333", "revid": "339392", "url": "https://it.wikipedia.org/wiki?curid=4888333", "title": "Calcio Portogruaro-Summaga", "text": ""}
{"id": "4888337", "revid": "339392", "url": "https://it.wikipedia.org/wiki?curid=4888337", "title": "Aeroporto di Pratica di Mare", "text": ""}
{"id": "4888340", "revid": "124123", "url": "https://it.wikipedia.org/wiki?curid=4888340", "title": "Sibilla de Cetto", "text": "Sibilia era figlia di Gualperto, ricco mercante, proprietario terriero e prestatore di denaro, e di Benedetta di Pietro Campagnola. Spos\u00f2 in prime nozze Bonaccorso Naseri di Montagnana, giureconsulto e consigliere di Francesco I da Carrara.\nDa Bonaccorso ebbe dei figli deceduti in tenera et\u00e0 e inumati nella chiesa di San Lorenzo. Il marito, passato nel 1388 dalla parte di Gian Galeazzo Visconti, al ritorno dei Carraresi venne giustiziato. La morte del marito apr\u00ec tra Sibilia e il suocero, gi\u00e0 protetto da Venezia, una lunga disputa sul testamento che si protrasse anche oltre il successivo matrimonio di Sibilia con Baldo de' Bonafarii, di famiglia oriunda di Piombino Dese, appartenente alla cittadinanza padovana fin dal 1392, quale referendario e consigliere di Francesco Novello da Carrara e suo \"vicario\" dei beni nei territori di Carrara, Anguillara e Oriago (1402).\nI due coniugi abitarono per alcuni anni il palazzo di fronte al Duomo, per poi trasferirsi nella contrada Santa Margherita, in case di propriet\u00e0 di Sibilia. Nel 1407 i coniugi decisero di far erigere l'Ospedale di San Francesco Grande con la chiesa annessa, di cui Sibilla risulta la fondatrice, con la posa della prima pietra il 29 ottobre 1414. L'ultima sua attestazione \u00e8 il testamento del 21 novembre 1421\nQui i coniugi de Cetto - Bonafari furono sepolti.\nIntitolazioni.\nIl comune di Padova le dedica una via"}
{"id": "4888342", "revid": "838137", "url": "https://it.wikipedia.org/wiki?curid=4888342", "title": "Film basati sulla Bibbia", "text": "Questo \u00e8 l'elenco di film (inclusi quelli televisivi) tratti dalla Bibbia (Antico e Nuovo Testamento)."}
{"id": "4888346", "revid": "155634", "url": "https://it.wikipedia.org/wiki?curid=4888346", "title": "Francesco Grispigni", "text": "Biografia.\nFu eletto assessore all'Istruzione nella seduta comunale del 14 ottobre del 1871, a seguito della quale, il 21 ottobre il sindaco Francesco Rospigliosi Pallavicini si dimise perch\u00e9 in disaccordo con la nomina dei componenti della Giunta Comunale. Come ultimo atto il sindaco, deleg\u00f2 Grispigni alla firma degli atti del Sindaco., solo dopo che i due assessori eletti con pi\u00f9 voti, vi rinunciarono (il Grispigni era risultato terzo degli eletti)."}
{"id": "4888351", "revid": "2036644", "url": "https://it.wikipedia.org/wiki?curid=4888351", "title": "Super League 2014 (Cina)", "text": "La Chinese Super League 2014 \u00e8 stata la 55\u00aa edizione della massima competizione calcistica nazionale della Cina, la squadra campione in carica \u00e8 il Guangzhou Evergrande.\nClassifica.\nAggiornata al 2 novembre 2014.\nLegenda:\n\u00a0\u00a0\u00a0\u00a0\u00a0 Campione di Cina e ammessa alla fase a gironi di AFC Champions League 2015\n\u00a0\u00a0\u00a0\u00a0\u00a0 Ammesso alla fase a gironi di AFC Champions League 2015\n\u00a0\u00a0\u00a0\u00a0\u00a0 Ammessa al terzo turno preliminare di AFC Champions League 2015\n\u00a0\u00a0\u00a0\u00a0\u00a0 Ammessa al secondo turno preliminare di AFC Champions League 2015\n\u00a0\u00a0\u00a0\u00a0\u00a0 Retrocesse in Jia League 2015\nNote:"}
{"id": "4888352", "revid": "765341", "url": "https://it.wikipedia.org/wiki?curid=4888352", "title": "Campionati del mondo di atletica leggera indoor 2014 - 3000 metri piani femminili", "text": "Ai campionati del mondo di atletica leggera indoor 2014 la specialit\u00e0 dei 3000 metri piani femminili si \u00e8 disputata il 7 e il 9 marzo 2014.\nSituazione pre-gara.\nRecord.\nPrima di questa competizione, il record del mondo (WR) e il record dei campionati (CR) erano i seguenti.\nCampioni in carica.\nLe campionesse in carica, a livello mondiale e continentale, erano:\nLa stagione.\nPrima di questa gara, le atlete con le migliori tre prestazioni dell'anno erano:\nBatterie.\nLe prime quattro atlete di ogni serie () e i quattro tempi migliori tra le escluse () si qualificano alla finale.\nFinale.\nLa finale si \u00e8 svolta alle 16:50 del 9 marzo 2014."}
{"id": "4888357", "revid": "46291", "url": "https://it.wikipedia.org/wiki?curid=4888357", "title": "Pittosporaceae", "text": "Pittosporaceae \u00e8 una famiglia di piante dell'ordine Apiales, che include circa 200 specie di alberi, arbusti e liane suddivisi in circa 10 generi.\nDistribuzione e habitat.\nLe specie di Pittosporaceae sono presenti nelle ecozone afrotropicale, indomalese, oceanica e australasiana, aventi clima da tropicale a temperato.\nTassonomia.\nAlla famiglia Pittosporaceae sono assegnati i seguenti generi:\nSecondo l'IPNI, sono assegnati a questa famiglia anche i seguenti generi:"}
{"id": "4888363", "revid": "300067", "url": "https://it.wikipedia.org/wiki?curid=4888363", "title": "Manchester City Football Club 1994-1995", "text": "Nella stagione 1994-1995 il Manchester City ha partecipato alla FA Premier League, primo livello del campionato inglese. Giunse 17\u00b0 e quindi appena sopra la zona retrocessione. Nella FA Cup e nella Football League Cup venne eliminato in entrambi i casi al 5\u00ba turno.\nTeam kit.\nLo sponsor tecnico fu Umbro, il main sponsor fu invece Brother\nRosa.\nRosa della prima squadra"}
{"id": "4888366", "revid": "599013", "url": "https://it.wikipedia.org/wiki?curid=4888366", "title": "Danilo Casagrande", "text": "Carriera.\nCresciuto nel , gioca per un anno in prestito al Budrio in Prima Divisione. Rientrato ai felsinei, ha fatto parte della rosa del Bologna in Serie A dal 1936 al 1938, giocando anche una partita in massima serie nella stagione 1937-1938. Successivamente ha giocato per un anno in Serie B in prestito alla Salernitana (26 presenze in campionato e 2 in Coppa Italia senza mai segnare) e per quattro stagioni consecutive in Serie C sempre in prestito, con le maglie di , Parma e, per due anni consecutivi, .\nDurante la Divisione Nazionale 1943-1944 \u00e8 sceso in campo in 2 occasioni con la maglia del Bologna, e dopo la fine della guerra ha vestito per una stagione la maglia del in Serie C."}
{"id": "4888367", "revid": "686936", "url": "https://it.wikipedia.org/wiki?curid=4888367", "title": "Carolina Panthers 2004", "text": "La stagione dei Carolina Panthers \u00e8 stata la 10\u00aa della franchigia nella National Football League, la quarta con John Fox come capo-allenatore. La squadra veniva dalla prima partecipazione al Super Bowl della sua storia dove era stata sconfitta dai New England Patriots. Perse sette delle prime otto partite ma si riprese con una striscia di 5 vittorie consecutive, terminando con un record di 7-9, non sufficiente per tornare ai playoff."}
{"id": "4888370", "revid": "1573940", "url": "https://it.wikipedia.org/wiki?curid=4888370", "title": "Acris blanchardi", "text": "Acris blanchardi \u00e8 un anfibio della famiglia Hylidae, sottofamiglia Acridinae, endemica dell'America Settentrionale.\nIn inglese le rane di questa specie sono comunemente denominate \"Blanchard's Cricket Frog\".\nIl nome della specie \u00e8 stato assegnato in onore di Frank Nelson Blanchard (1888-1937).\nDescrizione.\n\"Acris blanchardi\" \u00e8 una rana piccola (16\u201338\u00a0mm), con la pelle umida. Le zampe posteriori sono lunghe rispetto al corpo. La superficie dorsale \u00e8 verrucosa, mentre la pelle ventrale \u00e8 granulare. La colorazione dorsale \u00e8 variabile, ma tipicamente grigia o marrone. \nLo schema pu\u00f2 essere variabile, ma la maggior parte di individui ha un triangolo scuro, appuntito posteriormente, sul capo, tra gli occhi.\nMolti individui posseggono una striscia mediana marrone, rossa o verde.\nLa mascella superiore ha una serie di fasce scure verticali.\nLa maggior parte degli individui possiede una striscia scura sulla coscia.\nNella stagione riproduttiva, il sacco vocale sottogolare diviene pi\u00f9 scuro, occasionalmente tendente al giallo.\nLe dita delle zampe posteriori sono ampiamente palmate, ma i cuscinetti sulle dita sono poco sviluppati.\nGirini.\nI girini hanno forma allungata, con strette pinne caudali. Gli occhi sono posizionati lateralmente.\nI girini di \"Acris blanchardi\" solitamente hanno una punta della pinna nera, cosa caratteristica, che si ritiene serva per allontanare i predatori diretti, quali le larve di libellula.\nLa punta della coda nera non \u00e8 presente in tutte le popolazioni. In particolare, i girini che crescono in corsi d'acqua assieme a pesci tendono ad avere le punte della coda chiare.\nRichiami.\nI maschi emettono i loro richiami da febbraio a luglio in Texas, tra la fine di aprile e met\u00e0 luglio in Missouri e Kansas, da fine maggio a tutto luglio nel Wisconsin\nIl richiamo \u00e8 un suono metallico simile a \"gick, gick, gick\" e assomiglia al rumore emesso da due pietre che sono struck assieme.\nI maschi di questa specie spesso emettono i richiami durante il d\u00ec.\nDistribuzione e habitat.\n\"Acris blanchardi\" \u00e8 presente in Canada, Stati Uniti d'America e Messico.\nTassonomia.\nIn passato, \"Acris blanchardi\" era considerata una sottospecie di \"Acris crepitans\"; l'analisi filogenetica dei geni nucleari e mitocondriali indica per\u00f2 che \"A. blanchardi\" \u00e8 una specie distinta.\nLa sottospecie \"Acris crepitans paludicola\", che occupa un areale limitato lungo la costa del Golfo del Messico, da Houston in Texas alla Louisiana centrale, \u00e8 filogeneticamente correlata a \"A. blanchardi\", ma comportamento e colorazione distinti possono ancora giustificare uno status tassonomico separato.\nEcologia.\n\"Acris blanchardi\" \u00e8 solitamente la rana pi\u00f9 abbondante all'interno del suo areale, sebbene le popolazioni si stiano riducendo nelle zone settentrionale ed occidentale dell'areale stesso.\nIl calo della popolazione ha iniziato ad essere evidente negli anni settanta del XX secolo. Tra le possibili cause vi possono essere il cambiamento climatico, le modifiche all'habitat l'inquinamento e la frammentazione dell'habitat."}
{"id": "4888377", "revid": "584834", "url": "https://it.wikipedia.org/wiki?curid=4888377", "title": "Stadio du Roudourou", "text": ""}
{"id": "4888379", "revid": "1573940", "url": "https://it.wikipedia.org/wiki?curid=4888379", "title": "Halichoeres sazimai", "text": "Halichoeres sazimai \u00e8 un pesce di acqua salata appartenente alla famiglia Labridae.\nDistribuzione e habitat.\nProviene dal sud est dell'oceano Atlantico; \u00e8 presente esclusivamente in Brasile. Predilige i fondali sabbiosi, anche se talvolta pu\u00f2 essere trovato in aree ricche di rocce, tra i 20 e i 35 m di profondit\u00e0.\nDescrizione.\nPresenta un corpo allungato, con la testa dal profilo appuntito, non particolarmente compresso ai lati e simile a \"H. bivittatus\". Anche la colorazione \u00e8 simile, e non varia particolarmente: il corpo \u00e8 bianco, bianco grigiastro o bianco giallastro; dalla bocca parte una linea orizzontale marrone o nera, abbastanza sottile che passa per l'occhio e termina sul peduncolo caudale. \nSul ventre possono essere presenti delle sfumature gialle, e nei maschi blu. La pinna caudale \u00e8 trasparente con il margine dritto, la pinna dorsale e la pinna anale sono basse e lunghe. La lunghezza massima registrata per questa specie \u00e8 di 21,4 cm.\nBiologia.\nComportamento.\nTalvolta nuota in piccoli gruppi, di non pi\u00f9 di 10 esemplari.\nAlimentazione.\nSi nutre di piccoli invertebrati acquatici."}
{"id": "4888382", "revid": "729019", "url": "https://it.wikipedia.org/wiki?curid=4888382", "title": "Sci alpino agli XI Giochi paralimpici invernali - Discesa libera maschile", "text": "Tra le competizioni dello sci alpino che si sono tenute agli XI Giochi paralimpici invernali di So\u010di (in Russia) c'\u00e8 stata la discesa libera maschile. L'evento si \u00e8 svolto per l'8 marzo e sulla pista Roza Chutor di Krasnaja Poljana.\nSono stati aggiudicati i titoli di campione paralimpico nei tre tipi di competizione: in piedi, seduti e ipo e non vedenti\nInformazioni.\nData: domenica 8 marzo 2014 \nOra locale: \nPista: \nPartenza: m, arrivo: m\nLunghezza: m, dislivello: m \nTracciatore: , porte \nLegenda:"}
{"id": "4888386", "revid": "767487", "url": "https://it.wikipedia.org/wiki?curid=4888386", "title": "Jorge Rivera (montatore)", "text": ""}
{"id": "4888387", "revid": "481666", "url": "https://it.wikipedia.org/wiki?curid=4888387", "title": "Ulysses Davis", "text": "Biografia.\nUlysses Davis nacque il 5 novembre 1872 nel New Jersey, a South Amboy. Inizi\u00f2 a lavorare nel cinema nel 1911 dirigendo \"The Old Man and Jim\" ispirato a una poesia di James Whitcomb Riley, un cortometraggio prodotto da Mark M. Dintenfass che aveva stabilito la sua casa di produzione, la Champion Film Company, a Fort Lee, nel New Jersey.\nNella sua carriera, durata fino al 1916, Davis diresse una novantina di film. Mor\u00ec a Chicago il 1\u00ba ottobre 1924 e fu sepolto a Forest Park, nell'Illinois."}
{"id": "4888388", "revid": "287204", "url": "https://it.wikipedia.org/wiki?curid=4888388", "title": "Dimitar Makriev", "text": ""}
{"id": "4888397", "revid": "6923", "url": "https://it.wikipedia.org/wiki?curid=4888397", "title": "Campidoglio (Topeka)", "text": "Il Campidoglio di Topeka (in lingua inglese \"Kansas State Capitol\") \u00e8 la sede governativa dello Stato del Kansas, negli Stati Uniti d'America.\nFu completato nel 1866 e costruito in stile neoclassico e neo-rinascimentale francese."}
{"id": "4888399", "revid": "6923", "url": "https://it.wikipedia.org/wiki?curid=4888399", "title": "Campidoglio (Des Moines)", "text": "Il Campidoglio di Des Moines (in lingua inglese \"Iowa State Capitol\") \u00e8 la sede governativa dello Stato dell'Iowa, negli Stati Uniti d'America.\nFu costruito tra 1871 e 1886 dagli architetti John Crombie Cochrane e Alfred H. Piquenard."}
{"id": "4888401", "revid": "6923", "url": "https://it.wikipedia.org/wiki?curid=4888401", "title": "Campidoglio (Oklahoma City)", "text": "Il Campidoglio di Oklahoma City (in inglese \"Oklahoma State Capitol\") \u00e8 la sede governativa dello Stato dell'Oklahoma, negli Stati Uniti d'America.\nSorge a Oklahoma City, dove fu completato nel 1919 dall'architetto Frankfurt-Short-Bruza e costruito in stile neoclassico e neorinascimentale."}
{"id": "4888405", "revid": "1777102", "url": "https://it.wikipedia.org/wiki?curid=4888405", "title": "Campidoglio (Cheyenne)", "text": "Il Campidoglio di Cheyenne (in inglese \"Wyoming State Capitol\") \u00e8 la sede governativa dello Stato del Wyoming, negli Stati Uniti d'America.\nFu costruito tra il 1886 e il 1890."}
{"id": "4888406", "revid": "767487", "url": "https://it.wikipedia.org/wiki?curid=4888406", "title": "Her Three Proposals", "text": "Her Three Proposals \u00e8 un cortometraggio muto del 1911. Il nome del regista non viene riportato nei credit del film, una commedia prodotta dalla Champion Film Company di Mark M. Dintenfass; una compagnia indipendente che il produttore aveva fondato nel 1909, stabilendone gli studi a Fort Lee, nel New Jersey.\nProduzione.\nIl film fu prodotto dalla Champion Film Company.\nDistribuzione.\nDistribuito dalla Motion Picture Distributors and Sales Company, il film - un cortometraggio di una bobina - usc\u00ec nelle sale cinematografiche USA il 15 febbraio 1911."}
{"id": "4888409", "revid": "584834", "url": "https://it.wikipedia.org/wiki?curid=4888409", "title": "Tranvia Cagliari-Quartu Sant'Elena", "text": ""}
{"id": "4888410", "revid": "584834", "url": "https://it.wikipedia.org/wiki?curid=4888410", "title": "Tranvia Quartu Sant'Elena-Cagliari", "text": ""}
{"id": "4888411", "revid": "584834", "url": "https://it.wikipedia.org/wiki?curid=4888411", "title": "Tranvia Cagliari-Monserrato-Quartu Sant'Elena", "text": ""}
{"id": "4888412", "revid": "584834", "url": "https://it.wikipedia.org/wiki?curid=4888412", "title": "Tranvia Quartu Sant'Elena-Monserrato-Cagliari", "text": ""}
{"id": "4888413", "revid": "584834", "url": "https://it.wikipedia.org/wiki?curid=4888413", "title": "Tranvia Cagliari-Monserrato", "text": ""}
{"id": "4888414", "revid": "584834", "url": "https://it.wikipedia.org/wiki?curid=4888414", "title": "Tranvia Monserrato-Cagliari", "text": ""}
{"id": "4888416", "revid": "584834", "url": "https://it.wikipedia.org/wiki?curid=4888416", "title": "Tranvia Cagliari-Poetto", "text": ""}
{"id": "4888417", "revid": "584834", "url": "https://it.wikipedia.org/wiki?curid=4888417", "title": "Tranvia Poetto-Cagliari", "text": ""}
{"id": "4888419", "revid": "599013", "url": "https://it.wikipedia.org/wiki?curid=4888419", "title": "Cattedrale di Santar\u00e9m", "text": "La cattedrale dell'Immacolata Concezione (in portoghese: \"Igreja de Nossa Senhora da Concei\u00e7\u00e3o do Col\u00e9gio dos Jesu\u00edtas\" o \"S\u00e9 Catedral de Santar\u00e9m\") \u00e8 la cattedrale cattolica di Santar\u00e9m, in Portogallo, e sede della diocesi di Santar\u00e9m.\nStoria.\nLa Chiesa dell'Immacolata Concezione del Collegio dei Gesuiti, conosciuta anche come \"chiesa del seminario\", \u00e8 situata nel centro storico di Santar\u00e9m. L'edificio, realizzato su progetto dell'architetto Mateus do Couto, risale al XVII secolo ed \u00e8 stato eretto nel luogo dove sorgeva il palazzo reale della \"Alc\u00e1\u00e7ova Nova\", abbandonato fin dal tempo di Giovanni II. Il completamento della chiesa risale al 1711, come riportato sulla facciata stessa. Pi\u00f9 tardi, con l'espulsione dei gesuiti dal Portogallo nel 1759 per ordine del Marchese di Pombal, l'edificio ha accolto il seminario patriarcale fino al XX secolo. Al momento della creazione della diocesi di Santarem, nel 1975, la chiesa \u00e8 stata elevata a cattedrale."}
{"id": "4888420", "revid": "767487", "url": "https://it.wikipedia.org/wiki?curid=4888420", "title": "At Double Trouble Ranch", "text": "At Double Trouble Ranch \u00e8 un cortometraggio muto del 1911. Il nome del regista non viene riportato nei credit del film, un western prodotto dalla Champion Film Company di Mark M. Dintenfass; una compagnia indipendente che il produttore aveva fondato nel 1909, stabilendone gli studi a Fort Lee, nel New Jersey.\nProduzione.\nIl film fu prodotto dalla Champion Film Company.\nDistribuzione.\nDistribuito dalla Motion Picture Distributors and Sales Company, il film - un cortometraggio di una bobina - usc\u00ec nelle sale cinematografiche USA l'8 febbraio 1911."}
{"id": "4888423", "revid": "767487", "url": "https://it.wikipedia.org/wiki?curid=4888423", "title": "She Wanted a Man with Brains", "text": "She Wanted a Man with Brains \u00e8 un cortometraggio muto del 1911. Il nome del regista non viene riportato nei credit del film prodotto dalla Champion Film Company di Mark M. Dintenfass; una compagnia indipendente che il produttore aveva fondato nel 1909, stabilendone gli studi a Fort Lee, nel New Jersey.\nProduzione.\nIl film fu prodotto dalla Champion Film Company.\nDistribuzione.\nDistribuito dalla Motion Picture Distributors and Sales Company, il film - un cortometraggio di una bobina - usc\u00ec nelle sale cinematografiche USA il 26 aprile 1911."}
{"id": "4888425", "revid": "1318658", "url": "https://it.wikipedia.org/wiki?curid=4888425", "title": "\u00c9mile Vernon", "text": "Fu un artista accademico allievo di William Bouguereau.\nBiografia.\nFece i suoi primi studi nella Scuola di Belle arti di Tours, dove vinse il primo premio di disegno nel 1888. Questo iniziale successo lo incoraggi\u00f2 ed egli si trasfer\u00ec a Parigi, dove divenne allievo di William Bouguereau e di Auguste Trouph\u00e8me nella Scuola di Belle arti di Parigi.\nNel 1898 partecip\u00f2 all'Esposizione di Belle arti e di arti decorative di Tours, quindi debutt\u00f2 al Salon des artistes fran\u00e7ais, dove in seguito espose regolarmente sino al 1923.\nVernon fu prevalentemente un ritrattista, ma la sua produzione comprende anche molti paesaggi e soggetti floreali. Esegu\u00ec anche alcune pitture murali, di cui la pi\u00f9 importante \u00e8 la decorazione del Teatro di Ch\u00e2tellerault, eseguita nel 1889.\nVernon eccelse nell'acquarello, tecnica che impieg\u00f2 per molti ritratti femminili e di bambini. Impiegava sempre colori vivaci, allegri e creava ambientazioni campestri e bucoliche. Solo nel suo ritratto forse pi\u00f9 noto, quello della moglie, intitolato \"Sotto la lampada\", moder\u00f2 tale vivacit\u00e0 cromatica un poco sognante e si impegn\u00f2 in una composizione pi\u00f9 realisticamente seria.\nVernon mor\u00ec giovane, a soli 47 anni."}
{"id": "4888431", "revid": "287204", "url": "https://it.wikipedia.org/wiki?curid=4888431", "title": "George Owino", "text": "Carriera.\nClub.\nFin dagli inizi Owino aveva un gran talento e lo dimostr\u00f2 nei suoi primi anni di carriera nel Tusker dove divent\u00f2 subito titolare. Dopo essere acquistato dal Simba Sports Club pass\u00f2 una stagione di incertezze con il club tanzaniano e fu venduto agli etiopi del Saint-George SA, ma non riusc\u00ec ad ambientarsi. Dopo un anno di delusioni passate tra Fortuna D\u00fcsseldorf e Young Africans Sports Club decise di tornare in Kenya al Sofapaka Football Club.\nNazionale.\nNel 2005 riesce subito ad impressionare lo staff tecnico del Kenya; complessivamente con la Nazionale keniota ha totalizzato 26 presenze ed una rete."}
{"id": "4888432", "revid": "62004", "url": "https://it.wikipedia.org/wiki?curid=4888432", "title": "Renato Bertagna", "text": "Ad oggi \u00e8 l'unico italiano ad essersi aggiudicato tutti i titoli italiani e internazionali.\nBiografia.\nRenato Bertagna \u00e8 nato a Cannobio, nell'attuale provincia del Verbano-Cusio-Ossola (ai tempi provincia di Novara), sul lago Maggiore. Nel corso degli anni si interessa al culturismo, iniziando a gareggiare all'et\u00e0 di 17 anni nel body-building categoria leggeri, entrando nel professionismo l'anno successivo, nel 1965.\nOttenne il cartellino IFBB Pro vincendo il primo campionato del mondo. Nel 1984 prende parte, insieme a Franco Columbu (suo amico e compagno di allenamenti) alle riprese del documentario \"The Road to Olympia\", sulla preparazione al concorso di Mr. Olympia dei atleti concorrenti di quell'anno.\nPartecip\u00f2 al Mr. Olympia nell'anno 1985 arrivando in finale. Si ritir\u00f2 dalle competizioni nello stesso anno. Oggi risiede a Verbania con la moglie, insieme alla quale gestisce una palestra e forma nuovi allievi."}
{"id": "4888435", "revid": "793215", "url": "https://it.wikipedia.org/wiki?curid=4888435", "title": "Ahmad al-Mansur", "text": "Fu il sesto e il pi\u00f9 famoso sultano della dinastia sa\u02bfdiana. A\u1e25mad al-Man\u1e63\u016br fu una figura importante dell'Europa e dell'Africa del XVI secolo, il suo potente esercito e la posizione strategica del suo regno fece di lui una potente figura nel tardo periodo rinascimentale.\nPrimi anni.\nEra il quinto figlio di Mu\u1e25ammad al-Shaykh, che fu il primo sultano della dinastia sa'diana del Marocco. Sua madre era nota come Lall\u0101 Mas\u02bf\u016bda. L'assassinio di Mu\u1e25ammad al-Shaykh nel 1557 scatur\u00ec una lotta per il trono, A\u1e25mad al-Man\u1e63\u016br assieme al fratello Abu Marwan \u02bfAbd al-Malik I dovettero fuggire per non essere uccisi dal loro fratello maggiore \u02bfAbd Allah al-Gh\u0101lib (1557-1574), lasciarono quindi il Marocco e soggiornarono all'estero fino al 1576. I due fratelli trascorsero 17 anni in mezzo agli ottomani, tra la reggenza di Algeri e Costantinopoli, beneficiando in questo modo di una formazione ottomana.\nBattaglia di Alcazarquivir (1578).\nNel 1578, A\u1e25mad e suo fratello (il sultano Ab\u016b Marw\u0101n \u02bfAbd al-Malik I) invasero il Marocco, costringendo alla fuga in Portogallo il loro nipote Mu\u1e25ammad II al-Mutawakkil figlio e successore di \u02bfAbd Allah al-Gh\u0101lib. Mu\u1e25ammad II convinse il re Sebastiano I del Portogallo a lanciare una campagna militare contro il Marocco. La spedizione si rivel\u00f2 un completo fallimento: i Portoghesi vennero sconfitti nel 1578 nella battaglia di Ksar-El-Kebir (detta anche battaglia dei tre re o battaglia del Wadi l-Makhazin). La battaglia si concluse dopo quasi quattro ore di pesanti combattimenti e port\u00f2 alla totale disfatta dell'esercito portoghese. Persero la vita nell'occasione lo stesso Sebastiano e tutta la nobilt\u00e0 portoghese combattente; uomini furono fatti prigionieri e solo un centinaio di superstiti riusc\u00ec a fuggire verso la costa. Il corpo del re Sebastiano, che mor\u00ec quando guidava personalmente una carica contro il nemico, non fu mai trovato.\nIl sultano \u02bfAbd Al-Malik, fratello di A\u1e25mad, mor\u00ec durante la battaglia, ma per cause naturali (era gi\u00e0 anziano e molto malato), ma la notizia della sua morte fu tenuta nascosta dal suo medico ebreo fino a che la vittoria totale non fu assicurata.\nDopo la sconfitta Mu\u1e25ammad II cerc\u00f2 di fuggire ma mor\u00ec annegato cercando di guadare il Wadi l-Makhazin, un affluente del fiume Luccus. A\u1e25mad venne nominato successore di suo fratello e inizi\u00f2 il suo regno in mezzo al prestigio che la vittoria sui portoghesi dette alla dinastia, nonch\u00e9 grazie alla ricchezza che ottenne dal riscatto dei prigionieri portoghesi.\nRegno (1578\u20131603).\nIl riscatto dei prigionieri portoghesi riemp\u00ec le casse reali del sultano. Poco dopo inizi\u00f2 la costruzione di un grande palazzo che sarebbe dovuto diventare il simbolo architettonico di questa nuova nascita del potere marocchino: il palazzo El Badi a Marrakesh.\nCon il passare del tempo le casse reali iniziarono a svuotarsi a causa delle grandi spese militari, gli ampi servizi di spionaggio, il palazzo e altri progetti di urbanistica, uno stile di vita lussuoso e una campagna di propaganda volta a sostenere la sua pretesa di proclamarsi califfo.\nRelazioni con l'Europa.\nAl-Man\u1e63\u016br cap\u00ec che l'unico modo per permettere al suo sultanato di prosperare sarebbe stato quello di beneficiare di alleanze con le economie europee. Per fare questo il Marocco avrebbe dovuto controllare le risorse considerevoli di oro dell'Africa subsahariana. Di conseguenza, al-Mansur fu irresistibilmente attratto dal commercio di oro trans-sahariano dell'impero Songhai.\nAhmad al-Mansur svilupp\u00f2 relazioni amichevoli con l'Inghilterra, al che i due regni siglarono un'alleanza in funzione anti-spagnola. Nel 1600 mand\u00f2 il suo ambasciatore \u02bfAbd al-W\u0101\u1e25id b. Mas\u02bf\u016bd (Messaoud) alla Corte della regina Elisabetta I d'Inghilterra. A\u1e25mad al-Man\u1e63\u016br scrisse che voleva riconquistare la Spagna e ricreare al-Andalus (la Spagna islamica).\nAhmad al-Mansur aveva medici francesi alla sua corte. Arnoult de Lisle fu suo medico dal 1588 al 1598. Venne poi sostituito da \u00c9tienne Hubert d'Orl\u00e9ans dal 1598 al 1600. Una volta tornato in Francia, Hubert d'Orl\u00e9ans, divenne professore di lingua araba presso il Coll\u00e8ge de France.\nCampagna contro l'impero Songhai.\nL'impero Songhai era uno Stato africano nella parte orientale dell'attuale Mali. Dai primi anni del XV secolo fino al tardo XVI secolo fu uno dei pi\u00f9 grandi imperi africani della storia. Il 16 ottobre 1590, A\u1e25mad, approfittando della guerra civile che vi scoppi\u00f2, invi\u00f2 un esercito di 4.000 uomini sotto il comando del convertito spagnolo Judar Pasci\u00e0.\nAnche se l'imperatore del Songhai Askia Ishaq II poteva contare su 40.000 uomini, Judar Pasci\u00e0 lo sconfisse nella battaglia di Tondibi grazie alle armi a polvere da sparo di cui l'esercito dell'imperatore non disponeva. Judar avanz\u00f2, saccheggiando le citt\u00e0 Songhai di Timbuct\u00f9 e Djenn\u00e9, cos\u00ec come la capitale Gao. Nonostante questi successi iniziali, la logistica di controllo di un territorio separato dal Sahara presto si rivel\u00f2 troppo difficile, e i sa'diani persero il controllo delle citt\u00e0 non molto tempo dopo il 1620.\nIl saccheggio delle citt\u00e0 e il controllo delle miniere d'oro e di sale del Songhai dettero un periodo di grande prosperit\u00e0 economica al suo regno, dopo la conquista del Songhai tonnellate di oro vennero mandate a Marrakesh.\nRiforme.\nA\u1e25mad al-Man\u1e63\u016br modernizz\u00f2 l'esercito marocchino, introducendovi la nuova arte militare ottomana. Dal punto di vista economico, fece piantare grandi piantagioni di canna da zucchero nella piana del Haouz. Lo zucchero marocchino venne esportato principalmente in Inghilterra.\nSul piano dell'organizzazione politica, il sultano non stabil\u00ec un gran visir come la Sublime porta ottomana, ma il \"Waz\u012br al-Qalam\" (Ministro della penna), responsabile della corrispondenza degli affari di Stato. Per quanto riguarda il hajib, il ciambellano, il suo potere aument\u00f2 nel palazzo dopo l'introduzione di un sofisticato protocollo di corte ispirato al modello turco.\nAd amministrare le province e le citt\u00e0, il sultano nominava dei pasci\u00e0 e dei bey. Dell'amministrazione e del governo della capitale Marrakesh se ne occupava il sultano personalmente. F\u00e8s, la citt\u00e0 pi\u00f9 importante subito dopo Marrakesh, era amministrata da un vice-re, ovvero l'erede al trono designato (Muhammad al-Shaykh al-Ma'mun prima e Zaydan al-Nasir dopo).\nMorte e successione.\nA\u1e25mad al-Man\u1e63\u016br mor\u00ec di peste nel 1603; la sua morte scatur\u00ec una lotta per il trono, Zaydan Abu Ma'ali gli succedette a Marrakesh e Ab\u016b F\u0101ris \u02bfAbd All\u0101h a F\u00e8s. Fu sepolto nel mausoleo, detto tombe sa'diane, a Marrakesh."}
{"id": "4888437", "revid": "481666", "url": "https://it.wikipedia.org/wiki?curid=4888437", "title": "His Mother (1910)", "text": ""}
{"id": "4888455", "revid": "599013", "url": "https://it.wikipedia.org/wiki?curid=4888455", "title": "The Price He Paid", "text": ""}
{"id": "4888456", "revid": "891081", "url": "https://it.wikipedia.org/wiki?curid=4888456", "title": "Williams GP Engineering", "text": ""}
{"id": "4888459", "revid": "767487", "url": "https://it.wikipedia.org/wiki?curid=4888459", "title": "The Price He Paid (film 1911)", "text": "The Price He Paid \u00e8 un cortometraggio muto del 1911. Il nome del regista non viene riportato nei credit del film prodotto dalla Champion Film Company di Mark M. Dintenfass; una compagnia indipendente che il produttore aveva fondato nel 1909, stabilendone gli studi a Fort Lee, nel New Jersey.\nProduzione.\nIl film fu prodotto dalla Champion Film Company.\nDistribuzione.\nDistribuito dalla Motion Picture Distributors and Sales Company, il film - un cortometraggio di una bobina - usc\u00ec nelle sale cinematografiche USA il 5 aprile 1911."}
{"id": "4888462", "revid": "767487", "url": "https://it.wikipedia.org/wiki?curid=4888462", "title": "The Bachelor's Old Maid", "text": "The Bachelor's Old Maid \u00e8 un cortometraggio muto del 1911. Il nome del regista non viene riportato nei credit del film prodotto dalla Champion Film Company di Mark M. Dintenfass; una compagnia indipendente che il produttore aveva fondato nel 1909, stabilendone gli studi a Fort Lee, nel New Jersey.\nProduzione.\nIl film fu prodotto dalla Champion Film Company.\nDistribuzione.\nDistribuito dalla Motion Picture Distributors and Sales Company, il film - un cortometraggio di una bobina - usc\u00ec nelle sale cinematografiche USA il 29 marzo 1911."}
{"id": "4888464", "revid": "287204", "url": "https://it.wikipedia.org/wiki?curid=4888464", "title": "Franz Schmidt", "text": "Fortemente influenzato da Anton Bruckner, fu maestro, tra gli altri, di Alfred Uhl. Suon\u00f2 violoncello, organo e pianoforte.\nBiografia.\nSchmidt nacque in una famiglia di religione cattolica romana. La madre era ungherese, mentre il padre lo era solo per met\u00e0.\nLa madre M\u00e1ria Ravasz, un'abile pianista, fu la sua prima insegnante che gli diede una formazione sistematica sulle opere di JS Bach composte per strumenti a tastiera. Dal fratello Felizian Moczikuna, noto organista della chiesa francescana di Pressburg, apprese la teoria musicale. Dopo aver studiato per un breve periodo pianoforte con Theodor Leschetizky, nel 1888 si trasfer\u00ec a Vienna con la famiglia e si iscrisse al conservatorio, nel quale studi\u00f2 composizione con Robert Fuchs, violoncello con Ferdinand Hellmesberger e teoria del contrappunto con Anton Bruckner, diplomandosi col massimo dei voti nel 1896.\nFu selezionato fra altri 13 candidati per un posto da violoncellista alla Vienna Court Opera Orchestra, con la quale suon\u00f2 fino al 1914, spesso sotto la direzione di Gustav Mahler, che abitualmente faceva suonare tutti gli assoli a Schmidt, sebbene il violoncellista principale fosse Friedrich Buxbaum. Schmidt era infatti anche un richiesto musicista da camera, che conserv\u00f2 relazioni molto coridali con Arnold Sch\u00f6nberg malgrado le loro grandi differenze di stile.\nNel 1914, Schmidt fu il primo titolare di una cattedra di pianoforte al Conservatorio di Vienna, che era stato recentemente ribattezzato Accademia Imperiale di Musica e Arti dello Spettacolo. Pare che Leopold Godowsky rispose \"l'altro \u00e8 Franz Schmidt\", quando gli fu chiesto chi fosse il pi\u00f9 grande musicista vivente. Undici anni pi\u00f9 tardi, divenne direttore dell'Accademia, della quale fu il rettore dal 1927 al 1931.\nDurante la sua attivit\u00e0 di insegnante di composizione, pianoforte, violoncello e contrappunto, Schmidt form\u00f2 all'Accademia numerosi musicisti, direttori e compositori \ndi successo, quali: il pianista Friedrich W\u00fchrer e Alfred Ros\u00e9 (figlio di Arnold Ros\u00e9, fondatore del Quartetto Ros\u00e9, Konzertmeister della Filarmonica di Vienna e cognato di Gustav Mahler). i compositori Walter Bricht (il suo alievo prediletto), Theodor Berger, Marcel Rubin, Alfred Uhl e \u013dudov\u00edt Rajter. Schmidt ricevette l'Ordine Franz-Josef e un dottorato onorario presso l'Universit\u00e0 di Vienna, fra gli altri attestati di stima.\nLa vita privata di Schmidt era in netto contrasto con il successo della sua illustre carriera professionale ed \u00e8 stata offuscata dalla tragedia. La prima moglie, Karoline Perssin (1880-1943 circa), fu internata nell'ospedale psichiatrico \"Am Steinhof \" di Vienna nel 1919, nel quale rimase vittima del programma di eutanasia nazista tre anni dopo la sua morte. La loro figlia Emma Schmidt Holzschuh (1902-1932, sposata nel 1929) mor\u00ec inaspettatamente dopo la nascita del suo primo figlio. Schmidt ebbe una grave trauma spirituale e fisico, che ispir\u00f2 la Quarta Sinfonia del 1933 scritta come \"Requiem per mia figlia\" e, in particolare, nel suo oratorio apocalittico intitolato \"Il Libro dei Sette Sigilli\". L'opera segn\u00f2 la ripresa dell'attivit\u00e0 artistica e contribu\u00ec al superamento della crisi.\nIl suo secondo matrimonio nel 1923, con la giovane e promettente studentessa di pianoforte di successo (1891-1964), per la prima volta port\u00f2 una certa stabilit\u00e0 nella vita privata dell'artista, tanto attesa quanto necessaria per un personaggio che fu afflitto da molti gravi problemi di salute.\nAll'inizio del 1937, il peggioramento delle gi\u00e0 precarie condizioni di salute costrinsero Schmidt ad abbandonare l'Accademia. Nel frattempo, l'Austria entr\u00f2 a far parte del Reich tedesco a seguito dell'Anschluss e Schmidt fu considerato dalle autorit\u00e0 naziste come il pi\u00f9 grande compositore vivente del cosiddetto Ostmark, per il quale ebbe l'incarico di scrivere una cantata il cui titolo era \"Deutsche Auferstehung. Ein festliches Lied\" (abbreviato come \"La Resurezione Germanica\"), rimasta incompiuta per dedicarsi ad altre due opere commissionate per il pianista con un solo braccio Paul Wittgenstein: il Quintetto in la maggiore per pianoforte sinistro, clarinetto e trio d'archi, al quale segu\u00ec la toccata in re minore per pianoforte solista. Schmidt mor\u00ec l'11 febbraio 1939\nNel dopoguerra, l'influenza della sua arte risent\u00ec per lungo tempo dell'accusa di aver nutrito simpatie naziste, sebbene l'opera incriminata fosse stata accantonata nell'estate e nell'autunno del 1938, pochi mesi prima della morte."}
{"id": "4888469", "revid": "767487", "url": "https://it.wikipedia.org/wiki?curid=4888469", "title": "The Pay-Roll", "text": "The Pay-Roll \u00e8 un cortometraggio muto del 1911. Il nome del regista non viene riportato nei credit del film prodotto dalla Champion Film Company di Mark M. Dintenfass; una compagnia indipendente che il produttore aveva fondato nel 1909, stabilendone gli studi a Fort Lee, nel New Jersey.\nProduzione.\nIl film fu prodotto dalla Champion Film Company.\nDistribuzione.\nDistribuito dalla Motion Picture Distributors and Sales Company, il film - un cortometraggio di una bobina - usc\u00ec nelle sale cinematografiche USA il 22 marzo 1911."}
{"id": "4888473", "revid": "16758", "url": "https://it.wikipedia.org/wiki?curid=4888473", "title": "Lega Atlantica", "text": "La Lega Atlantica fu un torneo sovranazionale di hockey su ghiaccio, durato una sola stagione, che vedeva coinvolte squadre francesi, olandesi e danesi.\nStoria.\nLa Lega Atlantica ha le sue radici nell'omonima divisione in cui, assieme a Lega Alpina, Lega Danubiana e Lega Adriatica, si suddivideva il Torneo Sei Nazioni, disputato nella stagione 1994-1995, e che aveva preso il posto dell'Alpenliga.\nNella stagione successiva venne ripristinata l'Alpenliga, e parallelamente venne creata la Lega Atlantica come torneo autonomo.. Le vincitrici dei due tornei si sono poi scontrate per la disputa della seconda ed ultima edizione del Torneo Sei Nazioni.\nEdizione 1995.\nNell'unica edizione disputata, il Rouen Hockey \u00c9lite 76 ebbe la meglio sulle rivali. Il torneo si caratterizz\u00f2 per i tre \"forfait\" dei Tilburg Trappers, che lasciarono di fatto la classifica incompleta.\nClassifica finale.\nLegenda: &lt;br&gt;\nNote:&lt;br&gt;"}
{"id": "4888481", "revid": "767487", "url": "https://it.wikipedia.org/wiki?curid=4888481", "title": "The Girl and the Oath", "text": "The Girl and the Oath \u00e8 un cortometraggio muto del 1911. Il nome del regista non viene riportato nei credit del film prodotto dalla Champion Film Company di Mark M. Dintenfass; una compagnia indipendente che il produttore aveva fondato nel 1909, stabilendone gli studi a Fort Lee, nel New Jersey.\nProduzione.\nIl film fu prodotto dalla Champion Film Company.\nDistribuzione.\nDistribuito dalla Motion Picture Distributors and Sales Company, il film - un cortometraggio di una bobina - usc\u00ec nelle sale cinematografiche USA il 15 marzo 1915."}
{"id": "4888493", "revid": "633110", "url": "https://it.wikipedia.org/wiki?curid=4888493", "title": "155 mm L Mle 1917 GPF", "text": "Il Canon de 155\u00a0mm Long Mod\u00e8le 1917 Grande Puissance Filloux (abbreviato in 155\u00a0mm L Mle 1917 GPF) era un cannone pesante francese della prima e seconda guerra mondiale. Acquistato dagli Stati Uniti d'America e da altri paesi, dopo la resa della Francia nel 1940 pezzi preda bellica furono immessi in servizio dallo Heer e dal Regio Esercito.\nStoria.\nSviluppo.\nPrima della Grande Guerra, al dottrina dell'Esercito francese era orientata su una rapida guerra di manovra. Di conseguenza tutta l'attenzione era concentrata sul rivoluzionario 75 mm Mle. 1897, mentre non vi era spazio per l'artiglieria pesante. La prima guerra mondiale, fin dal 1914, sment\u00ec totalmente le tattiche francesi e quando la guerra si trasform\u00f2 in un confronto statico, i francesi si trovarono improvvisamente privi di moderne armi di grosso calibro, necessarie per battere efficacemente le linee trincerate nemiche.\nLo sviluppo di nuovi cannoni pesanti per l'artiglieria d'armata richiese alcuni anni e prosegu\u00ec durante tutto il conflitto. Il cannone fu progettato dal colonnello Louis Filloux, padre anche del miglior carro della Grande Guerra, il Renault FT. Il pezzo fu adottato dall'Arm\u00e9e de terre nel 1917 e divenne il cannone pesante campale standard francese. Fu prodotto dalla Puteaux e dalle officine Renault in oltre 600 esemplari, in concorrenza con il 155 mm C Mle. 1917 della Schneider et Cie.\nImpiego operativo.\nIl GPF entr\u00f2 in azione per la prima volta nell'agosto del 1917 nelle Fiandre. Il pezzo era assegnato ai reggimenti di artiglieria pesante di corpo d'armata, ognuno su un gruppo da 155 GPF (12 pezzi) e 2 gruppi da 105\u00a0mm, ed ai reggimenti della riserva generale, su 4 gruppi da \"155 GPF\", ognuno su tre batterie da 4 pezzi.\nQuando la Forza di spedizione americana giunse in Francia, gli americani apprezzarono immediatamente le doti del cannone e piazzarono un ordine di circa 200 pezzi per equipaggiare il corpo di spedizione. La richiesta statunitense era tale da intaccare le forniture all'esercito francese, il quale compens\u00f2 provvisoriamente le proprie necessit\u00e0 con il pi\u00f9 leggero Schneider 155 mm L Mle 1918. Presso US Army e Marine Corps il cannone era denominato \"155\u00a0mm M1917\". Dopo il 1918 gli Stati Uniti d'America acquisirono la produzione su licenza del GPF, producendo la versione modificata \"155 mm M1918\". Negli Stati Uniti l'ordine dell'US Army venne suddiviso in sub-appalti: l'arsenale di Watervliet e Bullard Engineering Works producevano la canna, Minneapolis Steel &amp; Machinery Company produceva l'affusto e l'avantreno e la Dodge Brothers costruiva a Detroit il sistema di rinculo.\nAll'inizio della seconda guerra mondiale il cannone era ancora uno dei migliori cannoni della categoria in circolazione. La Francia disponeva di 440 cannoni GPF, ma soli 352 vennero mobilitati. Anche la Polonia e gli Stati Uniti entrarono in guerra con il GPF. Il cannone fu impiegato sul teatro del Pacifico dalla USAFFE, per il fuoco di controbatteria ma soprattutto come pezzo costiero, in installazioni \"Panama mount\" su piazzola circolare in calcestruzzo e affusto su perno girevole. Le forze armate statunitensi iniziarono gradualmente a sostituire il cannone nel 1942 con il M1 155 mm Long Tom, ma alcune bocche da fuoco, smontate dall'affusto, furono impiegate per armare i semoventi d'artiglieria M12, entrati in servizio nel 1944-1945.\nIn conseguenza della resa della Francia, come molte altre artiglierie anche i \"Mle 1917\" furono catturati dai tedeschi, che li ridenominarono \"15,5\u00a0cm K 418(f)\". Questi e la loro versione modificata \"15,5 cm K 419(f)\" furono impiegati dall'artiglieria pesante in Russia e Nordafrica e da quella costiera del Vallo Atlantico, dove venne impiegata anche su affusto a piedistallo in opere fortificate.\nAnche il Regio Esercito italiano requis\u00ec 35 cannoni francesi. Queste armi, con la denominazione Cannone da 155/36, furono utilizzate dagli italiani come artiglieria per la difesa costiera e come artiglieria di corpo d'armata.\nTecnica.\nLa bocca da fuoco in acciaio, lunga 35 calibri, era cerchiata con 4 ordini di manicotti fino a circa 1 m dalla volata, munita di cerchio di culatta portante l'otturatore a vite interrotta tipo Schneider.\nIl corpo d'affusto era formato da una larga piastra con un perno orizzontale anteriore, sul quale oscillava la sala, e due robuste alie laterali, sulle quali erano imperniate le cosce divaricabili della coda. La sala rettilinea oscillante portava due ruote metalliche con doppio cerchione di gomma, sulle quali potevano essere installati i cingoli \"Bonagente\". La culla a doccia, portante il freno di sparo ed il recuperatore, aveva gli orecchioni nella parte centrale, vicino al centro di gravit\u00e0 del cannone. L'affustino, con perno centrale ed aloni con le orecchioniere per la culla, ruotava di 60\u00b0 sul corpo d'affusto tramite vite globica agente su un settore dentato sull'affustino. L'elevazione era regolata da un volantino a sinistra dell'affusto, che comandava una vite ingranata al settore dentato fissato inferiormente alla culla.\nIl freno di sparo idraulico era a controasta centrale con scanalature, mentre il recuperatore era pneumatico. Il cannone era dotato di sistema a rinculo variabile: la controasta centrale del freno di sparo ruotava su se stessa al variare dell'elevazione, modificando cos\u00ec il diametro delle luci d'efflusso. In questo modo a 0\u00b0 di elevazione la corsa di rinculo era di 1,8 metri, mentre alla massima elevazione (35\u00b0) la corsa era ridotta a 0,8 m. In questo modo, nonostante l'altezza al ginocchiello relativamente ridotta, durante il fuoco alla massima elevazione la culatta non urtava il terreno e non era necessario scavare la trincea in sua corrispondenza.\nIl traino, esclusivamente meccanico, si effettuava su una sola vettura. La canna veniva arretrata sull'affusto, i vomeri delle cosce piegati verso l'alto e la coda veniva posta su un avantreno."}
{"id": "4888497", "revid": "1305772", "url": "https://it.wikipedia.org/wiki?curid=4888497", "title": "Aeroporti di Romania per traffico passeggeri", "text": "Di seguito l'elenco degli aeroporti in Romania per numero di passeggeri."}
{"id": "4888500", "revid": "1442080", "url": "https://it.wikipedia.org/wiki?curid=4888500", "title": "Premier Division 2014 (Irlanda)", "text": "La League of Ireland Premier Division 2014 \u00e8 stata la 94\u00aa edizione del massimo livello del campionato irlandese di calcio. La stagione \u00e8 iniziata il 7 marzo ed \u00e8 terminata il 25 ottobre 2014. Il Dundalk ha conquistato il titolo per la decima volta.\nFormula.\nLe 12 squadre partecipanti si affrontano tre volte nel corso della stagione, per un totale di 33 giornate.\nLa squadra campione d'Irlanda ottiene il diritto di partecipare alla UEFA Champions League 2015-2016 partendo dal secondo turno di qualificazione.\nLa vincitrice della Coppa nazionale \u00e8 ammessa alla UEFA Europa League 2015-2016 partendo dal primo turno di qualificazione.\nLa seconda e la terza classificata del campionato sono ammesse alla UEFA Europa League 2015-2016 partendo dal primo turno di qualificazione.\nLa penultima classificata gioca uno spareggio promozione/retrocessione contro la vincente del play-off di First Division.\nL'ultima classificata \u00e8 retrocessa direttamente in First Division."}
{"id": "4888502", "revid": "767487", "url": "https://it.wikipedia.org/wiki?curid=4888502", "title": "Out of the Dark (film 1911)", "text": "Out of the Dark \u00e8 un cortometraggio muto del 1911 diretto da Ulysses Davis. Fu il secondo film di Davis, un regista originario del New Jersey.\nProduzione.\nIl film fu prodotto dalla Champion Film Company, una compagnia indipendente che Mark M. Dintenfass aveva fondato nel 1909, stabilendone gli studi a Fort Lee, nel New Jersey.\nDistribuzione.\nDistribuito dalla Motion Picture Distributors and Sales Company, il film - un cortometraggio di una bobina - usc\u00ec nelle sale cinematografiche USA il 3 maggio 1911."}
{"id": "4888511", "revid": "64606863", "url": "https://it.wikipedia.org/wiki?curid=4888511", "title": "Mago Casanova", "text": ""}
{"id": "4888514", "revid": "23", "url": "https://it.wikipedia.org/wiki?curid=4888514", "title": "Gr\u00fcnerite", "text": ""}
{"id": "4888515", "revid": "767487", "url": "https://it.wikipedia.org/wiki?curid=4888515", "title": "Clark's Capture of Kaskaskia", "text": "Clark's Capture of Kaskaskia \u00e8 un cortometraggio muto del 1911. Il nome del regista non viene riportato nei credit del film, prodotto dalla Champion Film Company di Mark M. Dintenfass.\nIl film si ispira a un episodio della rivoluzione americana, avvenuto nel luglio 1778, quando George Rogers Clark con 175 uomini attravers\u00f2 il fiume Ohio, conquistando la citt\u00e0 di Kaskaskia.\nProduzione.\nIl film fu prodotto dalla Champion Film Company, una compagnia indipendente che Dintenfass aveva fondato nel 1909, stabilendone gli studi a Fort Lee, nel New Jersey.\nDistribuzione.\nDistribuito dalla Motion Picture Distributors and Sales Company, il film - un cortometraggio di una bobina - usc\u00ec nelle sale cinematografiche USA il 1\u00ba maggio 1911."}
{"id": "4888519", "revid": "1543377", "url": "https://it.wikipedia.org/wiki?curid=4888519", "title": "Ciclismo ai Giochi della X Olimpiade - Velocit\u00e0", "text": "La competizione della velocit\u00e0 di ciclismo dei Giochi della X Olimpiade si tenne nei giorni dal 1\u00b0 al 3 agosto 1932 al Rose Bowl di Pasadena.\nRisultati.\n1\u00ba turno.\nSi disput\u00f2 il 1\u00ba agosto. I primi due di ciascuna serie ai quarti di finale, i restanti ai recuperi.\nRecupero.\nSi disput\u00f2 il 2 agosto. I primi due ai quarti di finale.\nQuarti di finale.\nSi disputarono il 2 agosto. I vincitori di ciascuna serie in semifinale.\nSemifinali.\nSi disputarono il 3 agosto. I vincitori di ciascuna serie in finale, i perdenti alla finale 3 posto.\nFinale 3 posto.\nSi disput\u00f2 il 3 agosto. \nFinale 1 posto.\nSi disput\u00f2 il 3 agosto. "}
{"id": "4888528", "revid": "298055", "url": "https://it.wikipedia.org/wiki?curid=4888528", "title": "Carmen Fontamara", "text": ""}
{"id": "4888532", "revid": "339392", "url": "https://it.wikipedia.org/wiki?curid=4888532", "title": "Responsabile Comunicazione", "text": ""}
{"id": "4888535", "revid": "486946", "url": "https://it.wikipedia.org/wiki?curid=4888535", "title": "Smoking Gunns", "text": ""}
{"id": "4888540", "revid": "287204", "url": "https://it.wikipedia.org/wiki?curid=4888540", "title": "Ivan Kovalev", "text": ""}
{"id": "4888541", "revid": "298229", "url": "https://it.wikipedia.org/wiki?curid=4888541", "title": "Heavenly Bodies", "text": ""}
{"id": "4888542", "revid": "287204", "url": "https://it.wikipedia.org/wiki?curid=4888542", "title": "Takao Saito", "text": ""}
{"id": "4888545", "revid": "339392", "url": "https://it.wikipedia.org/wiki?curid=4888545", "title": "Carrozza Due Piani", "text": ""}
{"id": "4888546", "revid": "767487", "url": "https://it.wikipedia.org/wiki?curid=4888546", "title": "Gruppo Ra", "text": "Il gruppo Ra \u00e8 stato un gruppo formato negli anni trenta da artisti surrealisti cechi.\nStoria.\nIl gruppo \u00e8 stato principalmente attivo durante la seconda guerra mondiale. L'iniziativa prese le mosse dall'azione di V\u00e1clav Zykmund, che fond\u00f2 a Rakovn\u00edk le \"edizioni Ra\", che si occuparono di traduzioni dal francese (\u00e8 del 1937 la traduzione di L'Air de l'eau di Andr\u00e9 Breton) e dal tedesco.\nDurante l'occupazione nazista, le attivit\u00e0 del gruppo Ra furono considerate illegali.\nDopo la fine del conflitto, nel 1947, il gruppo Ra organizz\u00f2 una serie di esibizioni e partecipazioni alla conferenza internazionale dei Surrealisti Rivoluzionari a Bruxelles.\nDall'anno successivo le attivit\u00e0 del gruppo cessarono, a causa dell'opposizione del governo comunista. Tuttavia i singoli componenti, continuarono le loro attivit\u00e0 autonomamente o attraverso collaborazioni."}
{"id": "4888548", "revid": "1342115", "url": "https://it.wikipedia.org/wiki?curid=4888548", "title": "Mila Pieralli", "text": "Biografia.\nNata a Firenze da padre taxista e madre sarta, dopo che il padre fu ucciso dai fascisti il 4 agosto 1944, inizi\u00f2 a 12 anni a lavorare alla \"Pesenti\", una fabbrica di confezioni da uomo.\nCarriera politica.\nSi impegn\u00f2 nelle lotte sindacali fin da giovanissima e nel 1946 si iscrisse al Partito comunista italiano divenendo funzionaria della Federazione giovanile comunista nel 1949. Fu consigliera comunale nella giunta Bargellini di Palazzo Vecchio dal 1966 al 1970. Successivamente dal 1970 al 1980 fu assessore alla Pubblica istruzione della Provincia di Firenze; in questo ruolo dette un grande impulso all'edilizia scolastica provinciale ed alla qualificazione degli ambienti educativi.\nEletta sindaco nel Comune di Scandicci nel 1980, succedette ad Alberto Turchi dando vita ad una giunta monocolore comunista. Il primo mandato Pieralli si apriva al termine di una straordinaria esplosione demografica della citt\u00e0 di Scandicci; la nuova giunta affront\u00f2 dunque il problema di dare una struttura ed una identit\u00e0 a una comunit\u00e0 trasformatasi in pochi anni \"da borgo a citt\u00e0\".\nLe due scelte decisive dell'amministrazione Pieralli furono dunque l'affidare allo Studio Gregotti e associati la preparazione di un nuovo piano regolatore (1982), e nello stesso tempo di puntare sul rafforzamento delle strutture educative e culturali.\nSi adoper\u00f2 infatti per lo sviluppo dell'edilizia scolastica, per dare un assetto moderno alla Biblioteca civica e per l'apertura del Teatro Studio con l'obbiettivo non solo di ospitare rappresentazioni, ma soprattutto di promuovere nuove sperimentazioni teatrali.\nCarattere forte e deciso, si distinse anche nel difendere l'immagine della citt\u00e0 identificata come luogo d'azione del Mostro di Firenze, o quando non esit\u00f2 a requisire la grande Villa di Castelpulci per ospitare un gruppo di famiglie sfrattate. \nRieletta nel 1985, concluse il mandato nel 1990 passando il testimone a Giovanni Bechelli, e fu successivamente eletta alla \"Presidenza della Provincia di Firenze\".\nDal 1995 fu anche Presidente provinciale della Associazione nazionale partigiani d\u2019Italia (ANPI).\nIl Teatro Studio di Scandicci \u00e8 stato a lei dedicato."}
{"id": "4888550", "revid": "102547518", "url": "https://it.wikipedia.org/wiki?curid=4888550", "title": "MTV Movie Awards 2014", "text": "La 23\u00aa edizione degli MTV Movie Awards si \u00e8 svolta il 13 aprile 2014 al Nokia Theatre di Los Angeles, ed \u00e8 stata presentata dall'attore comico Conan O'Brien.\nLe candidature sono state annunciate il 6 marzo 2014\nCandidati.\nI vincitori sono indicati in grassetto, a seguire gli altri candidati."}
{"id": "4888551", "revid": "62004", "url": "https://it.wikipedia.org/wiki?curid=4888551", "title": "Alexey Tsatevitch", "text": ""}
{"id": "4888552", "revid": "62004", "url": "https://it.wikipedia.org/wiki?curid=4888552", "title": "Sergey Chernetskiy", "text": ""}
{"id": "4888553", "revid": "287204", "url": "https://it.wikipedia.org/wiki?curid=4888553", "title": "Petr Ignatenko", "text": ""}
{"id": "4888556", "revid": "764447", "url": "https://it.wikipedia.org/wiki?curid=4888556", "title": "Premi BAFTA 1987", "text": "La 40\u00aa edizione dei British Academy Film Awards, conferiti dalla British Academy of Film and Television Arts alle migliori produzioni cinematografiche del 1986, si \u00e8 svolta agli inizi del 1987."}
{"id": "4888558", "revid": "767487", "url": "https://it.wikipedia.org/wiki?curid=4888558", "title": "Men of the West", "text": "Men of the West \u00e8 un cortometraggio muto del 1911. Il nome del regista non viene riportato nei credit del film, un western prodotto dalla Champion Film Company di Mark M. Dintenfass.\nProduzione.\nIl film fu prodotto dalla Champion Film Company, una compagnia indipendente che Dintenfass aveva fondato nel 1909, stabilendone gli studi a Fort Lee, nel New Jersey.\nDistribuzione.\nDistribuito dalla Motion Picture Distributors and Sales Company, il film - un cortometraggio di una bobina - usc\u00ec nelle sale cinematografiche USA il 12 aprile 1911."}
{"id": "4888559", "revid": "64607477", "url": "https://it.wikipedia.org/wiki?curid=4888559", "title": "Commonwealth della Virginia", "text": ""}
{"id": "4888561", "revid": "767487", "url": "https://it.wikipedia.org/wiki?curid=4888561", "title": "With Stonewall Jackson", "text": "With Stonewall Jackson \u00e8 un cortometraggio muto del 1911. Il nome del regista non viene riportato nei credit del film prodotto dalla Champion Film Company di Mark M. Dintenfass.\nIl soggetto del film riprende la figura di Stonewall Jackson che, durante la guerra di secessione, fu un generale confederato e uno dei militari pi\u00f9 conosciuti dell'esercito sudista dopo il generale Robert E. Lee.\nProduzione.\nIl film fu prodotto dalla Champion Film Company, una compagnia indipendente che Dintenfass aveva fondato nel 1909, stabilendone gli studi a Fort Lee, nel New Jersey.\nDistribuzione.\nDistribuito dalla Motion Picture Distributors and Sales Company, il film - un cortometraggio di una bobina - usc\u00ec nelle sale cinematografiche USA il 17 aprile 1911."}
{"id": "4888565", "revid": "767487", "url": "https://it.wikipedia.org/wiki?curid=4888565", "title": "Cesare Emiliani", "text": "\u00c8 considerato uno dei pi\u00f9 grandi geologi e micropaleontologi del ventesimo secolo e fondatore della paleoceanografia, sviluppatore della scala temporale degli stadi isotopici marini.\nBiografia.\nCesare Emiliani nacque a Bologna, dove si laure\u00f2 in geologia, specializzandosi in micropaleontologia nel 1945. Dopo aver lavorato circa un paio d'anni presso la Societ\u00e0 Idrocarburi Nazionale, lascia l'Italia per l'Universit\u00e0 di Chicago che gli aveva offerto una borsa di studio nel 1948. Nel 1955 il \"Journal of Geology\" pubblic\u00f2 un suo articolo intitolato \"Pleistocene Temperatures\" che presentava le sue ricerche sulle temperature degli oceani durante i periodi glaciali. Stabil\u00ec che le ere glaciali dell'ultimo milione e mezzo di anni sono stati un fenomeno ciclico, dando forte supporto all'ipotesi di Milankovitch, e rivoluzionando le idee relative alla storia della relazione tra gli oceani e le glaciazioni.\nDurante quegli anni Emiliani lavor\u00f2 anche con Harold Urey e Enrico Fermi, che si trovavano all'Universit\u00e0 di Chicago come lui. Nonostante la sua mente brillante, nel 1967 Nicholas John Shackleton dimostr\u00f2 che il metodo utilizzato da Emiliani per misurare le temperature dell'acque in base al rapporto istotopico dell'ossigeno era sbagliato. Ma la sua intuizione fu cos\u00ec rivoluzionaria che gli stadi isotopici di Emiliani sono usati ancora oggi per la cronologia geochimica.\nDal 1957 fino al 1993 Emiliani lavor\u00f2 all'Universit\u00e0 di Miami dedicandosi al carotaggio dei fondali oceanici. Mor\u00ec in Florida il 20 luglio 1995, all'et\u00e0 di 72 anni.\nNegli ultimi anni di vita, si dedic\u00f2 alla promozione del calendario olocenico ed alla divulgazione scientifica."}
{"id": "4888569", "revid": "793215", "url": "https://it.wikipedia.org/wiki?curid=4888569", "title": "Contea di Sommatino", "text": "La contea di Sommatino fu un feudo, vicino alla contea di Caltanissetta, eretto in baronia nel 1296 e in contea il 12 ottobre 1625, dal re di Spagna Filippo IV, fino al 1812. Si avvicendarono alla sua guida le seguenti famiglie: i Tagliavia, i Lo Porto o Del Porto e, soprattutto, i Lanza di Trabia.\nTerritorio.\nSommatino \u00e8 situata in un ambiente collinare interno, nella parte occidentale del fiume Salso e dista 26\u00a0km da Caltanissetta, della cui provincia fa parte. In epoca feudale, la baronia era costituita dai piccoli feudi Bruca, Canalotto, Capraria, Fornelli e Mintina.\nStoria.\nLa prima notizia sullo status feudale di Sommatino la si trova nella \"lista dei feudatari\", ai quali Federico III di Sicilia, nel 1296, richiedeva i tributi. La famiglia pi\u00f9 agiata e influente, in quel periodo, era quella dei Tagliavia, arrivata nella penisola al seguito di Enrico VI di Svevia.\nI Tagliavia furono baroni fino all'ultima discendente, Antonia, che spos\u00f2 Gerlando Lo Porto o Porto o Del Porto. Costoro erano una nobile famiglia originaria di Vicenza: un ramo di essa, nella persona di Nicol\u00f2, si stabil\u00ec in Messina, ripartendosi in due linee, a Girgenti e a Palermo. A quest'ultima apparteneva il citato Gerlando che il 12 luglio 1456 fu investito del territorio sommatinese. Fu il pronipote Gastone che fece costruire il paese.Nel Seicento furono edificate molte chiese e il borgo conobbe un certo sviluppo. In seguito alla morte di Gaspare Del Porto, nel 1637, che, il 12 ottobre 1625, era stato elevato al rango di conte da Filippo IV di Spagna, in mancanza di eredi diretti, si apr\u00ec una dura lotta di successione da parte dei congiunti collaterali: alla fine la contea verr\u00e0 attribuita ad Ottavio Lanza e a Giovanna Lucchesi e Spinola.\nIl dominio feudale dei Lanza era grandissimo e comprendeva importanti centri come Mussomeli, Trabia e Camastra. I conti della stirpe che si avvicendarono furono otto, fino al 1812, con Giuseppe II, quando il principe Francesco di Borbone (futuro re Francesco I delle Due Sicilie) promulg\u00f2 la Costituzione siciliana approvata dal parlamento siciliano che avrebbe attuato l'eversione della feudalit\u00e0.\nI Lanza di Trabia lasciarono una decisa impronta alla struttura architettonica di Sommatino che si espanse intorno al loro palazzo barocco (accanto alla torre civica, con la parte terminale liberty) e agli altri edifici civili e religiosi che gravitavano intorno alla famiglia comitale che, spesso, soggiornava nel suggestivo castello di Mussomeli e aveva scelto come luogo di sepoltura una chiesa di questo paese."}
{"id": "4888570", "revid": "2029172", "url": "https://it.wikipedia.org/wiki?curid=4888570", "title": "Karl Plagge", "text": "Durante la seconda guerra mondiale, protesse 1.200 ebrei provenienti dal ghetto di Vilnius, 500 lavoratori e le loro famiglie, assumendoli nel campo di lavori forzati HKP 562, evitando quindi la loro deportazione nei campi di concentramento.\nNel 2005 fu nominato giusto tra le nazioni dal Yad Vashem."}
{"id": "4888575", "revid": "1318658", "url": "https://it.wikipedia.org/wiki?curid=4888575", "title": "Williams-March 761", "text": "La Williams-March 761 (conosciuta anche come Williams 761) \u00e8 stata la prima monoposto della Williams F1 (all'epoca \"Williams GP Engineering\") a prendere parte a un campionato mondiale di Formula 1, nel 1977.\nStoria.\nIn seguito all'acquisto da parte di Walter Wolf della Frank Williams Racing Cars (ribattezzata poi Walter Wolf Racing), Frank Williams decise di fondare una nuova scuderia per partecipare al campionato mondiale di Formula 1 1977, con il nome di Williams GP Engineering. L'esordio della scuderia risale al Gran Premio di Spagna 1977, quinta gara del campionato.\nLa vettura.\nCome le rivali delle scuderie Hollywood March Engineering, Team Rothmans International, March-Chesterfield Racing, RAM, Team Merzario e British Formula 1 Team, la vettura utilizzata montava un telaio March 761 e un motore Ford Cosworth DFV V8.\nL'unico pilota ingaggiato fu il belga Patrick N\u00e8ve, che corse con il numero 27."}
{"id": "4888576", "revid": "891081", "url": "https://it.wikipedia.org/wiki?curid=4888576", "title": "Williams 761", "text": ""}
{"id": "4888578", "revid": "767487", "url": "https://it.wikipedia.org/wiki?curid=4888578", "title": "A Half-Breed's Courage", "text": "A Half-Breed's Courage \u00e8 un cortometraggio muto del 1911. Il nome del regista non viene riportato nei credit del film, un western prodotto dalla Champion Film Company di Mark M. Dintenfass.\nProduzione.\nIl film fu prodotto dalla Champion Film Company, una compagnia indipendente che Dintenfass aveva fondato nel 1909, stabilendone gli studi a Fort Lee, nel New Jersey.\nDistribuzione.\nDistribuito dalla Motion Picture Distributors and Sales Company, il film - un cortometraggio di una bobina - usc\u00ec nelle sale cinematografiche USA il 19 aprile 1911."}
{"id": "4888581", "revid": "767487", "url": "https://it.wikipedia.org/wiki?curid=4888581", "title": "Gen. Meade's Fighting Days", "text": "Gen. Meade's Fighting Days \u00e8 un cortometraggio muto del 1911. Il nome del regista non viene riportato nei credit del film prodotto dalla Champion Film Company di Mark M. Dintenfass.\nIl film ricostruisce la figura da militare del George G. Meade che partecip\u00f2 alla guerra seminole (1835-1842) e alla guerra Messico-Stati Uniti. La sua fama gli deriva dall'aver sconfitto il generale Robert E. Lee nella battaglia di Gettysburg nel 1863.\nProduzione.\nIl film fu prodotto dalla Champion Film Company, una compagnia indipendente che Dintenfass aveva fondato nel 1909, stabilendone gli studi a Fort Lee, nel New Jersey.\nDistribuzione.\nDistribuito dalla Motion Picture Distributors and Sales Company, il film - un cortometraggio di una bobina - usc\u00ec nelle sale cinematografiche USA il 24 aprile 1911."}
{"id": "4888588", "revid": "486946", "url": "https://it.wikipedia.org/wiki?curid=4888588", "title": "Little Barrier Island", "text": ""}
{"id": "4888592", "revid": "481666", "url": "https://it.wikipedia.org/wiki?curid=4888592", "title": "George Gordon Meade", "text": ""}
{"id": "4888594", "revid": "106456", "url": "https://it.wikipedia.org/wiki?curid=4888594", "title": "Battaglia di Canopo", "text": ""}
{"id": "4888597", "revid": "22475", "url": "https://it.wikipedia.org/wiki?curid=4888597", "title": "Mark Sanger", "text": "Nel 2014 ha ottenuto il Premio Oscar per il miglior montaggio per il suo lavoro in \"Gravity\" condiviso con Alfonso Cuar\u00f3n. Grazie a questo film ha vinto molti altri premi come il Chicago Film Critics Association e il Broadcast Film Critics Association.\nTra l'altro ha realizzato il montaggio degli effetti visivi di importanti film come \"I figli degli uomini\" (2006), \"Troy\" (2004), \"La fabbrica di cioccolato\" (2005), \"Mowgli - Il figlio della giungla\" (2018) e \"\" (2019)"}
{"id": "4888607", "revid": "1305772", "url": "https://it.wikipedia.org/wiki?curid=4888607", "title": "Margherita Magnani", "text": "\u00c8 stata cinque volte campionessa italiana assoluta sui 1500 metri (2013, 2014, 2018 indoor e 2015, 2016 outdoor), due volte campionessa italiana assoluta sui 3000 metri (2018 e 2019 indoor) e detiene il record italiano assoluto sui 1000 metri indoor. Ha vinto la medaglia d'argento sui 1500 m ai Giochi mondiali militari di Mungyeong 2015 in Corea del Sud e la medaglia di Bronzo alle Universiadi di Kazan nel 2013 sempre sui 1500 metri.\nBiografia.\nGli inizi e gli Europei under 23.\nSi avvicin\u00f2 sin da giovanissima al mondo dello sport praticando la ginnastica artistica, la danza ed il nuoto. All'et\u00e0 di 9 anni inizi\u00f2 a giocare a pallavolo, disciplina che abbandon\u00f2 dopo sette anni in favore dell'atletica leggera. I suoi primi allenatori furono Paride Benini e Piero Macrelli dell'Atletica Endas Cesena.\nDoppia medaglia agli juniores indoor del 2006 con bronzo sugli 800 m ed argento nei 1500 m.\nAi Campionati nazionali universitari a Desenzano del Garda ha vinto il bronzo nei 1500 m, \u00e8 stata undicesima sugli 800 m e quinta con la staffetta 4x400 m.\nEra iscritta negli 800 m agli italiani juniores di Rieti, ma non ha gareggiato e sui 1500 m si \u00e8 ritirata in finale.\nNel 2007 \u00e8 passata ai colori del CUS Bologna ed ha preso parte agli Europei under 23 che si sono tenuti a Debrecen, in Ungheria, indossando per la prima volta la maglia azzurra ed \u00e8 stata quindicesima sui 1500 m.\nOttava posizione nei 1500 m agli assoluti indoor.\nOttava e quarta agli italiani promesse indoor su 800 e 1500 m.\nDoppia medaglia agli italiani universitari di Jesolo con argento sui 1500 m ed oro con la staffetta 4x400 m.\nArgento e bronzo ai nazionali promesse su 800 e 1500 m.\nEra iscritta sia sugli 800 che nei 1500 m agli assoluti di Padova, ma non ha gareggiato in entrambe le gare.\nNel 2008 un infortunio (frattura composta nel terzo metatarso del piede destro) la costrinse a perdere diversi mesi di preparazione invernale e di conseguenza dovette affrontare la stagione agonistica estiva con maggiori difficolt\u00e0 dal punto di vista delle prestazioni.\nSugli 800 m a livello italiano nel 2008 \u00e8 stata ottava ai nazionali universitari di Pisa e settima ai campionati italiani promesse.\n2009-2011: gli Europei under 23, l'arruolamento nella Guardia di Finanza, il tesseramento nelle Fiamme Gialle ed i Mondiali militari.\nQuattro medaglie vinte agli italiani del 2009: argento e bronzo su 800 e 1500 m agli italiani promesse indoor, doppio argento, sempre su 800 e 1500 m, ai nazionali promesse.\nAgli assoluti sui 1500 m, si \u00e8 ritirata agli indoor, mentre \u00e8 giunta settima all'aperto.\nAgli Europei under 23 in Lituania a Kaunas nel 2009 si \u00e8 ritirata sugli 800 m ed \u00e8 arrivata al dodicesimo posto nei 1500 m.\nAll'inizio del 2010 inizia il suo legame professionale con l'allenatore Vittorio Di Saverio, direttore tecnico del club gialloverde. Il 18 ottobre 2010 \u00e8 stata arruolata nella Guardia di Finanza e si \u00e8 tesserata per le Fiamme Gialle.\nEra iscritta nei 1500 m agli assoluti indoor di Ancona ma non ha gareggiato.\nInvece ha vinto il bronzo sui 1500 m agli assoluti di Grosseto.\nHa partecipato al D\u00e9caNation francese ad Annecy sui 1500 m in cui \u00e8 giunta al quarto posto (esordio per lei con la Nazionale assoluta).\nQuarto posto sui 1500 m agli assoluti indoor del 2011 e quinta, sempre nei 1500 m, ai Giochi mondiali militari in Brasile a Rio de Janeiro.\n2012-2015: la laurea, i tre titoli italiani assoluti, gli Europei ed i Mondiali entrambi indoor ed outdoor.\nDiplomata al liceo classico, nel marzo del 2012 ha conseguito la laurea magistrale in giurisprudenza con lode presso l'Universit\u00e0 di Bologna.\nMedaglia di bronzo sui 1500 m agli assoluti di Bressanone nel 2012.\nPrimo titolo italiano assoluto indoor sui 1500 m e medaglia d'argento sui 3000 m ad Ancona nel 2013, mentre all'aperto ha vinto la medaglia d'argento sui 1500 m a Milano.\nSui 1500 m a livello internazionale ha gareggiato in 5 competizioni: Europei indoor e Mondiali (fuori in batteria in entrambe le manifestazioni), Giochi del Mediterraneo, Universiadi ed Europeo per nazioni (quarta posizione in tutte e tre gli eventi),\nSecondo titolo italiano agli assoluti indoor sui 1500 m nel 2014.\nSui 3000 m in ambito internazionale \u00e8 stata nona ai Mondiali indoor e quinta all'Europeo per nazioni, mentre agli Europei \u00e8 uscita in batteria sui 1500 m.\n2015, titolo italiano assoluto sui 1500 m e non ha gareggiato sui 5000 m pur essendo iscritta.\nNel mese di giugno ha gareggiato all'Europeo per nazioni a \u010ceboksary in Russia sia sui 3000 m (5\u00aa) che sui 1500 m (7\u00aa).\nAd agosto in batteria sui 1500 m ai Mondiali di Pechino (Cina), non \u00e8 riuscita ad ottenere la qualificazione per la finale (\u00e8 stata la prima delle escluse).\nNell'ottobre del 2015 ha vinto la sua prima medaglia in una rassegna internazionale: argento sui 1500 m ai Giochi mondiali militari di Mungyeong in Corea del Sud."}
{"id": "4888614", "revid": "1543377", "url": "https://it.wikipedia.org/wiki?curid=4888614", "title": "Edward Dawkins", "text": ""}
{"id": "4888624", "revid": "125700481", "url": "https://it.wikipedia.org/wiki?curid=4888624", "title": "Kristen Anderson-Lopez", "text": "Nel 2014 ha vinto il Premio Oscar nella categoria miglior canzone (condiviso con Robert Lopez) per il brano \"Let It Go\" presente nel film \"Disney:\" \"Frozen - Il regno di ghiaccio\". Per la stessa canzone ha ricevuto l'Annie Awards e la nomination ai Golden Globe. Nel 2018 vince il secondo Oscar alla miglior canzone (sempre condiviso con Robert Lopez) per il film \"Coco\" (19\u00ba lungometraggio Pixar).\nBiografia.\nNata nei sobborghi di New York, dove visse per i primi anni e dove si innamor\u00f2 del teatro. Con la sua famiglia si trasfer\u00ec presto nella Carolina del Nord, dove frequent\u00f2 il college.\nNel 2003 spos\u00f2 Robert Lopez, con il quale inizi\u00f2 ad un lungo e stabile sodalizio artistico.\nVita privata.\n\u00c8 moglie di Robert Lopez (da cui ha preso il secondo cognome) dal 2003; la coppia ha due figlie, Annie e Katie. Sua sorella Katie, anch'essa cantautrice, ha scritto e composto le canzoni del corto animato \"Disney\": \"Frozen - Le avventure di Olaf\".\nRiconoscimenti.\nPremio Oscar\nCritics' Choice Awards\nGolden Globe\nGrammy Award\nPremio Emmy\nTony Award"}
{"id": "4888632", "revid": "122246", "url": "https://it.wikipedia.org/wiki?curid=4888632", "title": "Vicenza Volley 2004-2005", "text": "Questa voce raccoglie le informazioni riguardanti il Vicenza Volley nelle competizioni ufficiali della stagione 2004-2005.\nStagione.\nLa stagione 2004-05 \u00e8 per il Vicenza Volley, sponsorizzato dalla Minetti Infoplus, la settima consecutiva in Serie A1; sulla panchina viene confermata Simonetta Avalle, sostituita poi a campionato in corso da Giuseppe Nica, mentre la rosa viene quasi del tutto rivoluzionata: tra gli acquisti quelli delle palleggiatrici Magdalena Szryniawska e Frauke Dirickx, le attaccanti Ivana \u00d0erisilo, Sanja Starovi\u0107 e Riikka Lehtonen e la centrale Liesbeth Mouha, mentre tra le partenze figurano quelle di Barbara De Luca, Jelena Nikoli\u0107, Gabriela P\u00e9rez, Tat'jana Men'\u0161ova e Anja Krause.\nIl campionato comincia una sconfitta in casa della Pallavolo Chieri, mentre la prima vittoria arriva nella giornata successiva contro la Pallavolo Reggio Emilia: per un nuovo successo dovranno poi passare altre quattro gare; il resto del girone di andata continua con un andamento altalenante e si conclude con due sconfitte che portano la squadra all'ottavo posto in classifica. La stessa posizione viene mantenuta fino al termine del girone di ritorno, caratterizzato da un inizio con tre e da una parte centrale con cinque stop consecutivi, per poi concludersi con due vittorie; la classifica finale permette alla squadra di accedere ai \"play-off\" scudetto: nei quarti di finale lo scontro \u00e8 contro il Volley Bergamo, il quale vince tutte e tre le gare utili per passare il turno eliminando la formazione vicentina.\nTutte le squadre partecipanti alla Serie A1 2004-05 sono direttamente qualificate alla Coppa Italia; il Volley Vicenza vince il proprio girone della prima fase, accedendo cos\u00ec agli ottavi di finale dove incontra la Pallavolo Sirio Perugia: dopo aver vinto la gara di andata, in trasferta, per 3-1, perde con lo stesso punteggio quello di ritorno, venendo estromesso dalla competizione dalla vittoria della squadra di Perugia del \"Golden set\".\nOrganigramma societario.\nArea direttiva\nArea tecnica\nArea sanitaria"}
{"id": "4888638", "revid": "594360", "url": "https://it.wikipedia.org/wiki?curid=4888638", "title": "Kim So-hyun", "text": "Comincia a recitare all'et\u00e0 di sette anni, diventando nota per aver interpretato Yoon Bo-kyung da giovane nel drama storico \"Haereul pum-eun dal\", e una ragazza che cade in disgrazia in \"Bogosipda\". Dal 2013, presenta il programma \"Show! Music Core\".\nBiografia.\nKim So-hyun \u00e8 nata in Australia. Si \u00e8 trasferita in Corea del Sud nel 2003 quando aveva quattro anni. Ha un fratello pi\u00f9 giovane. Suo padre mor\u00ec quando lei aveva 9 anni. \nKim si \u00e8 trasferita dalla Hoe-ryong Elementary School di Gyeonggi-do alla Towol Elementary School e si \u00e8 laureata nel febbraio 2012. Si \u00e8 poi diplomata alla scuola media Yongin Munjung nel 2015. \u00c8 stata istruita a casa per gli studi secondari e ha superato l'esame di maturit\u00e0 nel 2017. Lo stesso anno, si iscrisse al Dipartimento di Teatro dell'Universit\u00e0 di Hanyang, attraverso un'ammissione a rotazione. Kim ha partecipato alla 79\u00aa cerimonia di ingresso tenutasi presso l'Universit\u00e0 Hanyang a Seongdong-gu, Seoul il 28 febbraio 2018. \nNel 2016, secondo The Straits Times (un quotidiano in lingua inglese a Singapore), Kim So-hyun ha rivelato in un'intervista via email al giornale perch\u00e9 ha scelto di studiare a casa invece di iscriversi al liceo; ha detto che mentre gestiva la sua carriera di attrice, Aveva a malapena il tempo di studiare durante i suoi giorni di scuola media (il che la rendeva impreparata a sostenere gli esami) e perdeva le attivit\u00e0 con i suoi compagni di classe, e questo accadeva anche ai tempi della scuola elementare. Kim ha scelto di studiare a casa perch\u00e9 non voleva rinunciare alla sua istruzione e alla sua carriera, e con questa decisione, Kim ha pensato che avrebbe potuto dedicare pi\u00f9 tempo sia alle riprese che allo studio. \nVita privata.\nKim soffr\u00ec di \"dolori crescenti\" e \"periodo di transizione\" dopo sette mesi di riprese di The Emperor: Owner of the Mask.Sentiva il vuoto nei suoi impegni e si sentiva a disagio anche se stava riposando. \nNel gennaio 2018, il Comitato Organizzatore di Pyeongchang per i Giochi Olimpici e Paralimpici Invernali (POCOG) ha scelto Kim e Yoo Seong-min come Rappresentante Nazionale di Honorary Smile per rappresentare il sorriso e la gentilezza della Corea. \nFilantropia.\nAmbassador\nDoppiatrici italiane.\nNelle versioni in italiano dei suoi film, Kim So-hyun \u00e8 stata doppiata da:"}
{"id": "4888641", "revid": "64608303", "url": "https://it.wikipedia.org/wiki?curid=4888641", "title": "Novelle della Pescara", "text": ""}
{"id": "4888644", "revid": "741864", "url": "https://it.wikipedia.org/wiki?curid=4888644", "title": "Guillaume Oyono-Mbia", "text": "Lettore all'universit\u00e0 di Yaound\u00e9, fu dal 1972 al 1975 a capo della divisione \"Affari culturali\" del Ministero dell'Informazione.\nFu autore di innumerevoli radiodrammi in lingua inglese o francese; tra le sue commedie particolarmente celebre \u00e8 \"Tre pretendenti - un marito\" (1959)."}
{"id": "4888646", "revid": "1318658", "url": "https://it.wikipedia.org/wiki?curid=4888646", "title": "Robert Lopez", "text": "Biografia.\nDi origini filippine, ha iniziato l'attivit\u00e0 di compositore verso la met\u00e0 degli anni '90. \u00c8 una delle poche persone a fregiarsi del titolo di \"EGOT\" cio\u00e8 ad aver vinto i premi pi\u00f9 importanti per ogni piattaforma, il Premio Oscar (2014) per il suo lavoro nel cinema, il Grammy Award (2012) per la sua musica, l'Emmy Award (2008 e 2010) per il suo lavoro in TV ed il Tony Award (2004 e 2011) per la sua produzione teatrale. \u00c8 anche la persona ad aver raggiunto tale traguardo in minor tempo (solo 10 anni) e alla pi\u00f9 giovane et\u00e0 (39 anni e 7 giorni). nonch\u00e9 la prima a fregiarsi del titolo per due volte, completando il secondo EGOT nel 2018 vincendo l'oscar alla miglior canzone. \u00c8 conosciuto anche per essere il coautore dei musical \"The Book of Mormon\" e \"Avenue Q\" e per aver scritto le canzoni di \"Frozen - Il regno di ghiaccio\" e \"Frozen II - Il segreto di Arendelle\".\nVita privata.\nNell'ottobre 2003 ha sposato Kristen Anderson-Lopez. La coppia ha due figli, Annie e Katie.\nRiconoscimenti.\nPremio Oscar\nCritics' Choice Awards\nGolden Globe\nGrammy Award\nPremio Emmy\nTony Award"}
{"id": "4888650", "revid": "1938966", "url": "https://it.wikipedia.org/wiki?curid=4888650", "title": "Cingolo Bonagente", "text": "I cingoli Bonagente o rotaie a cingoli erano un tipo di cingolo, applicabile alle ruote dei pezzi di artiglieria pesante, ideati nel 1904 dal maggiore di artiglieria Crispino Bonagente.\nSviluppo e tecnica.\nAlla fine del XIX secolo le artiglierie erano dotate per lo pi\u00f9 di ruote a raggi in legno, cerchiate in acciaio. Il peso crescente delle nuove armi, di calibro sempre pi\u00f9 potente, aumentava la pressione specifica dei sottili battistrada metallici sul suolo e, soprattutto su terreni morbidi, i pezzi tendevano ad affondare durante gli spostamenti; per gli stessi motivi, per sparare dovevano essere approntate delle piattaforme di tiro in legno.\nIl problema fu genialmente risolto dal maggiore del Regio Esercito italiano Crispino Bonagente. Egli ide\u00f2 un sistema di piastre rettangolari, generalmente in legno, montate su supporti articolati tangenzialmente alla circonferenza della ruota. Per gravit\u00e0, i singoli pannelli si piegavano in modo che almeno uno poggiava sempre completamente a terra. La pressione specifica era cos\u00ec drasticamente ridotta, permettendo il transito su terreni soffici e cedevoli e soprattutto rendendo superfluo l'impiego delle pesanti piattaforme di legno (dette paioli). Inoltre, nei pi\u00f9 antiquati pezzi ad affusto rigido (senza freno di sparo), durante il rinculo la ruota girava con una velocit\u00e0 angolare maggiore all'interno del cingolo e l'attrito tra il battistrada ed il cingolo stesso dissipava parte dell'energia, riducendo la corsa di rinculo ed il disallineamento del pezzo dopo ogni colpo.\nLe \"rotaie a cingolo\" suscitarono immediatamente grande interesse presso i maggiori eserciti d'Europa: l'Impero tedesco ottenne l'invio di un prototipo italiano ed il Giappone li impieg\u00f2 operativamente nella guerra contro la Russia (1904-1905). Durante la Grande Guerra, fu adottato praticamente da tutti i maggiori eserciti coinvolti, dal Regio Esercito (per esempio sui cannoni pesanti 149/23 e 149/35 e sui pezzi da assedio 210/8 D.S., 203/45 Mod. 1897, 305/17 ecc.) all'Arm\u00e9e de terre (155 mm L Mle. 1877, 155 mm L Mle. 1877, 155 mm L Mle 1917 GPF ecc.), dal Deutsches Heer (21 cm M\u00f6rser 10, Grande Berta) all'United States Army.\nGi\u00e0 durante la guerra dal progetto di Bonagente derivarono i cingoli dei primi carri armati, che poi ebbero diffusione anche nel campo civile. Dal primo dopoguerra, la diffusione delle ruote semi-pneumatiche in gomma piena e poi degli pneumatici segn\u00f2 il progressivo declino di \"cingoli Bonagente\"."}
{"id": "4888654", "revid": "1318658", "url": "https://it.wikipedia.org/wiki?curid=4888654", "title": "Arirang", "text": "Arirang () \u00e8 una canzone folk coreana, spesso considerata l'inno non ufficiale della Corea.\nNel dicembre 2012 \u00e8 stata inserita nella lista dei Patrimoni orali e immateriali dell'umanit\u00e0 tutelati dall'UNESCO. La prima traduzione della canzone in testi cantabili in nove lingue \u00e8 stata eseguita nel dicembre 2013.\nVarianti.\nCi sono diverse varianti della canzone, che possono essere classificate in base al testo, al tempo in cui viene suonato il ritornello, alla natura del ritornello, la melodia generale e cos\u00ec via. I titoli delle diverse versioni di \"Arirang\" di solito sono preceduti dal loro luogo di origine o da qualcos'altro di significante.\nLa forma originale di \"Arirang\" \u00e8 \"Jeongseon Arirang\", la quale \u00e8 stata suonata per oltre 600 anni.\nTraduzione in altre lingue.\nFino al 2013, i testi non erano stati tradotti in nessun'altra lingua, costringendo i cantanti a cantare i testi in coreano. Verso la fine del 2013, un gruppo di traduttori e interpreti professionisti della Graduate School of Translation and Interpretation della Hankuk University of Foreign Studies hanno prodotto dei testi cantabili di \"Arirang\" in nove lingue, oltre al coreano. Il 3 dicembre 2013, il professor Jongsup Jun ha diretto un concerto dal titolo \"Let the World Sing Arirang in Their Tongues!\" dove un coro di studenti ha cantato il famoso Kyunggi \"Arirang\" in inglese, cinese, giapponese, francese, italiano, spagnolo, tedesco, russo, arabo e coreano."}
{"id": "4888660", "revid": "830939", "url": "https://it.wikipedia.org/wiki?curid=4888660", "title": "Jacques Rabemananjara", "text": "Biografia.\nNasce il 23 giugno del 1913 a Maroantsetra, nel nord-est del Madagascar. Sua madre \u00e8 la figlia di un notabile locale della etnia betsimisaraka, mentre il padre \u00e8 un membro della aristocrazia merina degli altipiani centrali.\nNel 1927 inizia i suoi studi al seminario di \u00cele Sainte-Marie, per poi trasferirsi ad Antananarivo. Nella capitale fonda e dirige la \"Revue des Jeunes de Madagascar\", stabilendo stretti legami con il poeta Jean-Joseph Rabearivelo.\nNel 1939 parte per Parigi come delegato alle celebrazioni del centocinquantesimo anniversario della Rivoluzione francese e ottiene di potervi restare per proseguire la sua formazione letteraria alla Sorbona, ottenendo al tempo stesso un incarico presso il Ministero delle colonie.\nFonda nel 1947 con altri la rivista \"Pr\u00e9sence africaine\".\nNel novembre del 1946 viene eletto deputato all'Assembl\u00e9e Nationale nelle file del \"Mouvement d\u00e9mocratique de la r\u00e9novation malgache\" (MDRM); pochi mesi dopo, nell'aprile del 1947, viene imprigionato con l'accusa di aver fomentato la rivolta malgascia del 1947, condannato e trattenuto in carcere fino al 1956.\nAl periodo della prigionia risalgono alcune delle sue opere pi\u00f9 note, tra cui volumi di poesie \"Antsa\" (1948) e \"Lamba\" (1956).\nOttenuta la grazia nel 1956, deve attendere l'indipendenza del Madagascar nel 1960 prima di poter rientrare in patria. Partecipa attivamente alla vita politica della prima repubblica malgascia e viene nominato pi\u00f9 volte ministro in seno ai governi del presidente Philibert Tsiranana.\nNel 1972, dopo il colpo di stato che porta al potere il generale Gabriel Ramanantsoa, va in esilio spontaneo a Parigi.\nNel 1992 ritorna in patria per partecipare, come candidato indipendente, al primo turno delle elezioni presidenziali, ottenendo il 2,8% dei voti.\nTorna a Parigi, dove muore, il 2 aprile del 2005, all'et\u00e0 di 92 anni."}
{"id": "4888662", "revid": "64612520", "url": "https://it.wikipedia.org/wiki?curid=4888662", "title": "Henry Nevill, II conte di Abergavenny", "text": ""}
{"id": "4888663", "revid": "729019", "url": "https://it.wikipedia.org/wiki?curid=4888663", "title": "Ethan Mitchell", "text": ""}
{"id": "4888665", "revid": "767487", "url": "https://it.wikipedia.org/wiki?curid=4888665", "title": "Omar (film)", "text": "Omar \u00e8 un film palestinese del 2013 diretto e scritto da Hany Abu-Assad. \u00c8 stato presentato in anteprima mondiale al Festival di Cannes 2013, dove ha vinto il premio della giuria nella sezione \"Un Certain Regard\". Nel 2014 ha ricevuto una candidatura ai Premi Oscar come miglior film in lingua straniera.\nTrama.\nIn Cisgiordania, le milizie israeliane hanno costruito una barriera di separazione per proteggere gli israeliani dai terroristi palestinesi. Omar \u00e8 un giovane fornaio. Tutti i giorni scala di nascosto il muro per far visita ai suoi amici di infanzia, Amjad e Tarek, e per corteggiare Nadia, la sorella di Tarek di cui Omar \u00e8 segretamente innamorato. Accomunati dal sogno di liberare la Palestina dall'occupazione israeliana, i tre ragazzi organizzano un agguato notturno al centro di controllo di Huwwara durante il quale un soldato israeliano viene ucciso.\nIl giorno dopo l'imboscata, la polizia israeliana cerca di arrestare i ribelli ma riesce a catturare soltanto Omar. Nonostante le torture, il ragazzo non confessa la propria colpevolezza n\u00e9 la vera identit\u00e0 di colui che ha ucciso il soldato. La polizia, senza prove, decide quindi di rilasciare Omar a patto che collabori con loro per arrestare entro un mese il vero colpevole. Omar non ha intenzione di tradire nessuno dei suoi amici, ma ci\u00f2 che non sa \u00e8 un duplice piano escogitato dagli agenti di polizia nel quale un'altra persona \u00e8 stata manipolata. Da questo momento in poi, il film si sviluppa in un gioco di inganni e paranoia destinato a stravolgere per sempre i sogni e le vite dei tre giovani ribelli e di Nadia.\nProduzione.\nIl film \u00e8 stato girato a Nablus, a Nazareth, a Gerusalemme, nel campo-profughi palestinese di Far'a, e a Beit She'an, dove sono stati costruiti i locali interni della prigione. Le riprese del film iniziarono alla fine dell'anno 2012 e si protrassero per otto settimane, una settimana in Israele e sette in Cisgiordania. La fase di produzione del film fu di difficile esecuzione. Alcuni investitori si tirarono indietro, nella barriera di separazione era proibito arrampicarsi, e nel campo-profughi una scena del film (la scena del funerale) fu sabotata. Alla fine delle riprese, il regista dichiar\u00f2 che non avrebbe girato un altro film in quei territori, \"i finanziamenti, le locations, i problemi con le autorit\u00e0... era tutto troppo stressante\".\nIl regista ha affermato di aver preparato la struttura del film in una notte e di aver impiegato quattro giorni a ultimare la sceneggiatura. La storia del film si ispira a una vicenda vissuta da un amico palestinese del regista che in passato era stato attirato da un agente israeliano perch\u00e9 diventasse un collaboratore. Ad ispirare il regista fu anche il sentimento di paranoia che lo accompagn\u00f2 durante le riprese del suo film precedente, \"Paradise Now\", e con il quale Hany Abu-Assad ha convissuto fin da bambino, nella paura che l'autorit\u00e0 israeliana controllasse qualsiasi cosa facesse.\nIl film si \u00e8 sostenuto con un budget di circa 2 milioni di dollari, molto ridotto per gli standard internazionali ma alto per il cinema palestinese. La produzione cinematografica nei territori palestinesi \u00e8 ostacolata dalla mancanza di fondi, dal fondamentalismo islamico e dall'autorit\u00e0 israeliana. \"Omar\" \u00e8 stato interamente finanziato con contributi palestinesi. Il 5% del denaro fu elargito attraverso il programma \"Enjaaz\" del Dubai International Film Festival che si occupa di aiutare progetti cinematografici di registi arabi.\nI ruoli di Omar, Nadia, Amjad e Tarek sono impersonati da attori esordienti su specifica richiesta del regista. Il casting dur\u00f2 sei mesi. In seguito fu tenuto un workshop per lavorare sullo sviluppo dei personaggi. Durante alcune scene di lotta e di tortura, agli attori fu fatto provare del vero dolore fisico stringendogli un polpaccio per aiutarli a simulare la sofferenza. Adam Bakri \u00e8 stato sottoposto a un intenso allenamento fisico per limitare al massimo l'uso dello stuntman.\nAccoglienza.\nIl film \u00e8 stato acclamato dalla critica e ha ricevuto recensioni positive dalla stampa internazionale, araba e israeliana. Su Rotten Tomatoes il film ha un indice di gradimento pubblico dell'83%. \nIl regista ha affermato che \"il film \u00e8 piaciuto a tutti, sia in Israele che in Palestina. \u00c8 piaciuto ai giornali della destra israeliana e pure ad Hamas, a parte la scena del bacio.\" La storia non \u00e8 stata letta in chiave politica, anche se \"ogni film \u00e8 un prodotto politico\". Il regista ha affermato che il successo del film come prodotto culturale \u00e8 \"una forma di resistenza. Pi\u00f9 i palestinesi otterranno riconoscimenti, pi\u00f9 ci sar\u00e0 pace in Medio Oriente\".\nIl quotidiano \"The National\" degli Emirati Emirati Arabi Uniti ha inserito \"Omar\" nella lista dei 37 migliori film della decade 2010-2019.\nControversie.\nLa scena del bacio fra Nadia e Omar \u00e8 stata criticata da Hamas in quanto ritenuta proibita. Hamas chiese di tagliare la scena ma la richiesta fu respinta. Per quanto riguarda l'opinione pubblica, alcuni palestinesi ritennero che il film umanizzasse troppo gli agenti di polizia israeliana sostenendo che i detenuti nelle carceri subiscono crudelt\u00e0 peggiori."}
{"id": "4888666", "revid": "1269795", "url": "https://it.wikipedia.org/wiki?curid=4888666", "title": "Paolo Treves", "text": "Biografia.\nLa famiglia e gli inizi.\nFiglio del deputato socialista gradualista Claudio Treves, fu segretario dell'esponente del socialismo italiano Filippo Turati, amico e collega del padre, finch\u00e9 quest'ultimo rimase in Italia, prima della sua avventurosa fuga in Francia nel 1926.\nAnche il padre nel 1926 era espatriato clandestinamente in Francia, e da allora i suoi familiari erano stati strettamente sorvegliati .\nA Parigi Claudio Treves aveva ricostituito con Turati il Partito Socialista Unitario dei Lavoratori Italiani (PSULI), che il 19 luglio 1930, in occasione del XXI Congresso socialista in esilio, si riunific\u00f2 con il PSI di Pietro Nenni.\nEra cugino dello scrittore, pittore e politico italiano Carlo Levi, che fu anch'egli antifascista e perseguitato dal regime fascista.\nL'attivit\u00e0 antifascista.\nNell'autunno del 1938 a seguito dell'entrata in vigore delle leggi razziali in Italia, Treves, impossibilitato a trovare lavoro, fu costretto ad emigrare a Londra, nel Regno Unito.\nQui fu raggiunto nell'esilio dal fratello Piero, storico dell'antichit\u00e0 e della letteratura italiana dell'Ottocento.\nDopo lo scoppio della seconda guerra mondiale i due fratelli curarono, dal 1940 al 1945, una rubrica radiofonica per gli italiani, diffusa da Radio Londra.\nL'impegno politico nel dopoguerra.\nTornato in Italia, s'iscrisse al Partito Socialista di Unit\u00e0 Proletaria (PSIUP-PSI) e fu eletto all'Assemblea Costituente.\nNel 1947 ader\u00ec al PSLI-PSDI per il quale fu eletto deputato per due legislature, dal 1948 al 1958.\nFu anche sottosegretario di Stato al Commercio con l'Estero, dall'11 febbraio 1954 al 19 maggio 1957, nei governi Scelba e Segni I.\nL'attivit\u00e0 accademica.\nFu docente di Dottrine politiche e Filosofia del diritto all'Universit\u00e0 degli Studi di Firenze.\nComp\u00ec studi su Tommaso Campanella, Francesco Guicciardini, Hugues-F\u00e9licit\u00e9 Robert de Lamennais, Joseph de Maistre, e fu autore di scritti di polemica politica.\nVita privata.\nFabio Treves, suo nipote, \u00e8 un affermato musicista."}
{"id": "4888680", "revid": "115423226", "url": "https://it.wikipedia.org/wiki?curid=4888680", "title": "Empoli Football Club 1985-1986", "text": "Questa voce raccoglie le informazioni riguardanti l'Empoli Football Club nelle competizioni ufficiali della stagione 1985-1986.\nStagione.\nNella stagione 1985-1986 l'Empoli per la prima volta nella sua storia raggiunge il massimo livello del calcio nazionale, la Serie A, lo fa in modo rocambolesco. L'allenatore dei toscani \u00e8 Gaetano Salvemini, dopo una lenta partenza, la prima vittoria arriva alla sesta giornata (3-2) all'Arezzo, l'Empoli cresce alla distanza, al termine del girone di andata ha 20 punti, sesto posto in folta compagnia, nel girone di ritorno con 25 punti fa meglio di tutti. Al termine del torneo la classifica dice: Ascoli 50, Brescia 47, Lanerossi Vicenza 46, Empoli e Triestina 45, le prime tre salgono in Serie A, l'Empoli la sfiora soltanto. Ma un nuovo scandalo, quello delle \"partite truccate\", riscrive i verdetti della stagione. Nei mesi estivi il Lanerossi Vicenza viene escluso dal campionato di Serie A, la Triestina viene penalizzata di un punto e cos\u00ec l'Empoli si trova promosso nella massima serie per meriti suoi, ma anche grazie alle deliberazioni della Commissione di Appello Federale.\nIn Coppa Italia l'Empoli disputa il quarto girone di qualificazione e si qualifica per gli ottavi di finale della manifestazione, grazie al secondo posto nel girone. L'Inter lo ha vinto con 8 punti, in seconda posizione con 5 punti arrivano Empoli, Avellino, Cesena e Brescia, l'Ancona ultimo con 2 punti. Grazie alla miglior differenza reti la squadra empolese \u00e8 promossa agli ottavi. Dove trova il Milan, che supera nel doppio confronto, vittoria (1-0) al Castellani e pareggio a (1-1) a San Siro. Nei quarti derby toscano con i viola, in casa (3-2) per l'Empoli, a Firenze (3-0) per i viola che trovano la semifinale."}
{"id": "4888681", "revid": "767487", "url": "https://it.wikipedia.org/wiki?curid=4888681", "title": "Julio Herrera y Reissig", "text": "Biografia.\nDiscendente da una famiglia nobile ed agiata, Herrera y Reissig segu\u00ec un percorso di studi, prevalentemente, presso le scuole religiose sia nel suo Paese sia in Europa, a Parigi e a Madrid,\nterminato il quale intraprese qualche attivit\u00e0 impiegatizia.\nMa tutta la sua breve esistenza e la sua carriera letteraria risultarono indubbiamente segnate da una grave malformazione cardiaca, che lo influenz\u00f2 nello stile di vita, nelle abitudini, nelle emozioni, nelle idee, nei sentimenti sin dalla prima infanzia, costringendolo ad abbandonare gli studi superiori ed a limitare i suoi spostamenti ed i suoi viaggi.\nNei suoi versi della poesia \"La vida\" sono racchiusi le chiavi di lettura e di interpretazione del suo pensiero e delle sue opere: \u00abSopra il cielo metafisico vi \u00e8 un cuore di suicida, aritmico e fraterno\u00bb.\nA causa di questo grave handicap, Herrera y Reissig si ritir\u00f2 pressoch\u00e9 tutta la vita sulla terrazza della sua splendida abitazione, sovrastante gran parte di Montevideo, che si trasform\u00f2 ben presto in un attivissimo centro culturale frequentato da un buon numero di intellettuali e letterati, appassionati soprattutto delle ultime tendenze culturali mondiali.\nProprio in questa terrazza si origin\u00f2 la corrente modernista, neoreomantica e simbolista del suo Paese, osteggiata da gran parte della cultura uruguayana.\nHerrera y Reissig ricevette le sue maggiori influenze dalle assidue letture di Baudelaire, Samain, Laforgue, D'Annunzio, Rub\u00e9n Dar\u00edo, Leopoldo Lugones, J.del Casal, J.A.Silva.\nLo stile ed i contenuti delle sue poesie si caratterizzarono per la continua ricerca di verit\u00e0 interiore ed inconscia, per l'originalit\u00e0 linguistica, per la creativit\u00e0 immaginifica, per la sperimentazione formale e metrica.\nQueste sue qualit\u00e0 lo resero un punto di riferimento anche per i poeti delle generazioni successive, da Lorca ad Alberti, perch\u00e9 fu un precursore ed un anticipatore di tendenze, quali l'Ultraismo ed il creazionismo ispanico.\nQuesti elementi furono presenti nelle raccolte \"Los maitines de la noche\", (1903), \"Los \u00e9xtasis de la monta\u00f1a\" (1904), nella pre-surrealista \"Tertulia lun\u00e1tica\" (1909), in \"Los maitines de la noche\" (1902) e in \"La manzanas de Amarilys\" (1909).\nNon mancarono nel suo bagaglio letterario anche 'puntate' verso l'esotismo, come nei \"Sonetos de Asia\" e verso il Decadentismo, come nei \"Parques abandonados\" (1908), sempre connotate da profonda partecipazione emotiva nel 'discorso' della Natura e da un completo e personale utilizzo delle potenzialit\u00e0 dei suoni, delle immagini e delle percezioni.\nOpere.\nPoes\u00ede.\nIn ordine alfabetico\nSonetti.\nIn ordine alfabetico"}
{"id": "4888684", "revid": "62748", "url": "https://it.wikipedia.org/wiki?curid=4888684", "title": "Protidogramma", "text": ""}
{"id": "4888687", "revid": "729019", "url": "https://it.wikipedia.org/wiki?curid=4888687", "title": "Sam Webster", "text": ""}
{"id": "4888699", "revid": "203463", "url": "https://it.wikipedia.org/wiki?curid=4888699", "title": "Eric M. Hassberg", "text": "Biografia.\nNato in una famiglia ebraica, nel 1936 si iscrisse alla facolt\u00e0 di legge dell'universit\u00e0 di Vienna, ma dopo due anni, in seguito all'Anschluss e all'introduzione delle leggi razziali, ne fu espulso. Nel 1940 emigr\u00f2 negli Stati Uniti e cambi\u00f2 il primo nome da Erich a Eric.\nNel decennio 1940-1950 compose oltre 600 problemi, la maggior parte in due e tre mosse. Nel 1946 era al primo posto al mondo per i premi vinti in quell'anno e l'anno successivo si classific\u00f2 secondo, dopo il polacco Marian Wr\u00f3bel. Fu direttore della rivista \"American Chess Problemist\", edita dalla \"Chess Problem Association of America\".\nAssieme a Edgar W. Allen pubblic\u00f2 il libro \"To Alain White\" (Stamford, 1945), dedicato al problemista e mecenate Alain C. White. Nel 1948 pubblic\u00f2 \"The Best American Chess Problems of 1946\" (Omaha, Lillethorup Press), una raccolta di 100 problemi pubblicati nel 1946, tra cui una ventina suoi.\nNel 1956 la FIDE lo nomin\u00f2 Giudice internazionale per la composizione.\nIl tema Hassberg prende il suo nome: \u00ab La chiave inchioda un pezzo bianco e schioda un pezzo nero. A sua volta questo schioda il primo pezzo bianco, ma viene nuovamente inchiodato da una mossa nera provocata dal bianco, che sfruttando l'inchiodatura nera pu\u00f2 mattare con il pezzo schiodato \u00bb. Il problema a sinistra ne \u00e8 un esempio."}
{"id": "4888700", "revid": "709565", "url": "https://it.wikipedia.org/wiki?curid=4888700", "title": "Patricia Norris", "text": " \nTra i suoi principali lavori come costumista vi sono quelli per i film \"Capricorn One\" (1977), \"I giorni del cielo\" (1978), \"Victor Victoria\" (1982), \"Scarface\" (1983), \"The Elephant Man\" (1980), \"2010 - L'anno del contatto\" (1984) e \"12 anni schiavo\" (2013).\nHa ricevuto sei volte la nomination ai Premi Oscar nella categoria migliori costumi.\n\u00c8 stata premiata ai Premi Emmy 1990 per i costumi dell'episodio pilota de \"I segreti di Twin Peaks\"."}
{"id": "4888704", "revid": "124396737", "url": "https://it.wikipedia.org/wiki?curid=4888704", "title": "Mecaer Aviation Group", "text": "Mecaer \u00e8 un'azienda del settore aeronautico nata nel 1992 da uno spin off di AgustaWestland, con sede a Borgomanero nell'ex stabilimento Savoia-Marchetti ed \u00e8 specializzata nella progettazione e costruzione di sistemi di equipaggiamenti tecnologici primari (sistemi di atterraggio, sistemi di controllo di volo, sistemi di attuazione idraulica, meccanica, elettroidraulica ed elettromeccanica) destinati al settori elicotteristico e ad aerei di medio-piccole dimensioni, principalmente business jet e velivoli addestratori, nonch\u00e9 di sistemi tecnologico-funzionali di cabina (infotainment, noise reduction) per gli interni velivolo. Essa volge anche una serie di servizi nell\u2019alveo delle revisioni e manutenzioni (\"Maintenance Repair Overhail, Refurbishment\") di velivoli e di parti di velivolo\nL'attuale Mecaer Aviation Group \u00e8 il risultato di acquisizioni e fusioni, tra le quali principalmente l\u2019incorporazione della italiana \"S.E.I. Servizi Elicotteristici Italiani S.p.A.\"\nMecaer Aviation Group \u00e8 attualmente holding dell\u2019omonimo gruppo, di cui fanno parte l\u2019italiana SAT (Societ\u00e0 Aeroporto del Tronto) S.p.A., la statunitense MAG Inc. (Philadelphia \u2013 PE) e la canadese Mecaer America Inc. (Laval \u2013 Qc).\nFa parte del Distretto Aerospaziale del Piemonte e della Lombardia, del Polo MESAP, partecipa ai principali programmi industriali del settore, con gli OEM (Original Equipment Manufacturers) di riferimento: Leonardo, Bell Helicopter Textron, Airbus Helicopters, Russian Helicopters e componentisti (Collins Aerospace).\nStoria.\nNei primi anni di vita la societ\u00e0 viene ceduta da AgustaWestland ad un gruppo di investitori privati italiani, i quali avviano un progetto di sviluppo per fasi successive, che include operazioni di private equity \u2013 con l\u2019ingresso nel capitale di investitori istituzionali- significativi investimenti in nuovi prodotti e tecnologie, acquisizioni societarie.\nNel tempo ottiene tutte le principali certificazioni del settore come organizzazione di engineering, di produzione e di manutenzione, in base alle normative aeronautiche EASA (European Aviation Safety Agency), FAA (Federal Aviation Administration, TC (Transport Canada) oltre a tutte le principali Industry Standard (AS/EN 9100 : 2016) ed a quelle del Ministero della Difesa (AER-Q-2110).\nAd oggi \u00e9 una societ\u00e0 per azioni partecipata da:\nNegli anni 2000 viene realizzata la struttura operativa che si articola in quattro principali stabilimenti, Borgomanero, Monteprandone, Filadelfia, Laval (Canada), una unit\u00e0 locale a Vergiate presso Leonardo (azienda), un ufficio commerciale a Dallas, ed il centro stile MAG Design Studio a Roma.\nDal 2019 Mecaer inizia la collaborazione con Gruppo Ferretti, avviando una linea di attivit\u00e0 per il settore nautico, concentrata nel segmento degli allestimenti e completamenti dei interni, sfruttando l\u2019esperienza maturata nel settore aeronautico. Nel 2018 consegue anche il Boat Builder Award, che fa seguito a numerosi altri riconoscimenti ottenuti nel campo dello stile e dell\u2019industrial design per il settore aerospace, come l\u2019International Yacht and Aviation Award (2015). Negli stessi anni Mecaer si dota di un sistema di governance secondo il modello delle societ\u00e0 quotate e sviluppa un sistema di reporting integrato basato su principi di trasparenza e di responsabilit\u00e0 sociale."}
{"id": "4888705", "revid": "88740", "url": "https://it.wikipedia.org/wiki?curid=4888705", "title": "Arirang (disambigua)", "text": ""}
{"id": "4888708", "revid": "203463", "url": "https://it.wikipedia.org/wiki?curid=4888708", "title": "Eric Manfred Hassberg", "text": ""}
{"id": "4888709", "revid": "203463", "url": "https://it.wikipedia.org/wiki?curid=4888709", "title": "Erich Manfred Hassberg", "text": ""}
{"id": "4888716", "revid": "344503", "url": "https://it.wikipedia.org/wiki?curid=4888716", "title": "Joe Walker", "text": "Ha ricevuto la nomination al Premio Oscar nella categoria miglior montaggio nel 2014 per il suo lavoro in \"12 anni schiavo,\" e nel 2017 per \"Arrival\".\nNel 2012 ha vinto il premio European Film Awards nella stessa categoria per \"Shame\".\nTra gli altri film da lui montati vi sono \"Hunger\" (2008), \"Mai + come prima\" (2005), \"Last Passenger\" (2013), \"Blackhat\" (2015) e \"Blade Runner 2049\" (2017)."}
{"id": "4888722", "revid": "287204", "url": "https://it.wikipedia.org/wiki?curid=4888722", "title": "Hotel Regina Palace", "text": "Lhotel Regina Palace \u00e8 un albergo che si trova a Stresa di fronte alle isole Borromee, sul lago Maggiore, in Piemonte.\nStoria.\nLe origini.\nLe origini dell'hotel si devono ad un gruppo di imprenditori stresani che nel 1906 acquist\u00f2 la struttura di Villa Martini, sulla quale successivamente venne eretto l'hotel.\nProgettato nei primi anni del Novecento, \u00e8 stato inaugurato l'8 marzo 1908, nel pieno del periodo della \"Belle \u00c9poque\", e contemporaneo nella costruzione al casin\u00f2 di Stresa (oggi chiuso) ed ai primi concorsi ippici, rimane un esempio dello stile Liberty italiano in voga nel periodo tanto da venir definito da giornali dell'epoca come uno dei pi\u00f9 sfarzosi alberghi in Europa.\nL'hotel e la cittadina hanno attraversato oltre un secolo di storia italiana, a partire dagli inizi del '900, quando Stresa era una piccola cittadina sul lato piemontese del lago Maggiore, lungo la strada che collega l'alto Piemonte e la Lombardia con il nord Europa tramite il passo del Sempione, oggetto di una intensa stagione di investimenti e di interesse turistico da parte delle \"\u00e9lite\" di tutto il continente, che venne meno soltanto durante la prima e la seconda guerra mondiale: nei pressi dell'hotel, nel 1909, venne inaugurato il Kursaal, nel 1911 apr\u00ec la Ferrovia elettrica Stresa-Mottarone e di l\u00ec a poco apr\u00ec i battenti anche il lido di Carciano, forse il primo stabilimento balneare italiano con scivoli d'acqua.\nLe camere doppie, con luce elettrica e servizio, costavano 10 lire, 5 le singole, per un minimo soggiorno di 5 notti e con 8 lire in pi\u00f9 si poteva avere un maggiordomo riservato.\nIl primo dopoguerra.\nDurante la prima guerra mondiale venne abbattuto il Kursaal e abbandonato il progetto della ferrovia elettrica, tuttavia il fascino di Stresa rimase intatto, nel 1918 Ernest Hemingway soggiorn\u00f2 in convalescenza per le ferite riportate sul fronte austriaco per una decina di giorni al vicino Grand Hotel Des Iles Borrom\u00e8es lasciandone traccia nella propria biografia.\nNel 1922, a seguito di una profonda crisi economica, l'hotel venne venduto ad una famiglia di albergatori svizzeri che contribu\u00ec al rilancio della zona insieme alla creazione, nel 1924, del Golf Club Alpino, disegnato dall'architetto inglese Peter Gannon, progettista anche dei campi Golf del Parco di Monza.\nPer tutti gli anni venti e trenta proseguirono i prestigiosi concorsi ippici del Gran Premio di Stresa che videro il Regina Palace sede delle premiazioni e a cui, come ci ricorda il cinegiornale Luce dell'ottobre 1930, parteciparono personalit\u00e0 di rilievo nazionale ed internazionale, sia come concorrenti che come semplici spettatori.\nMolte grandi personalit\u00e0 hanno lasciato commenti autografi nel libro d'onore dell'hotel Regina Palace nel periodo che va dall'inaugurazione fino allo scoppio della seconda guerra mondiale, tra questi si pu\u00f2 ricordare la regina Sofia di Grecia, la principessa Iolanda Margherita di Savoia Pietro Mascagni (che si racconta componesse nel parco), George Bernard Shaw, Eleonora Duse, Gabriele D\u2019Annunzio e Benito Mussolini.\nAgli inizi degli anni trenta giunse ospite il Principe del Piemonte e futuro Re d'Italia Umberto II di Savoia, con la consorte Maria Jos\u00e9 del Belgio.\nTra l'11 ed il 14 di aprile del 1935 il Regina Palace, insieme al Grand Hotel et des Iles Borrom\u00e9es, fu teatro della Conferenza di Stresa, tentativo di fronte comune tra Italia, Francia e Gran Bretagna nei confronti della Germania di Hitler.\nIl secondo dopoguerra.\nNel secondo dopoguerra l'Italia \u00e8 cambiata ed a frequentare l'hotel ci sono altri e nuovi ospiti illustri ed eventi importanti che hanno aiutato la seconda rinascita della zona.\n\u00c8 ancora la volta di nobili e teste coronate: la principessa Margaret d\u2019Inghilterra, Re Hussein di Giordania e Re Faruk d'Egitto hanno soggiornato a pi\u00f9 riprese al Regina Palace, ma anche di nuove manifestazioni, pi\u00f9 popolari e legate al cinema, per cui a partire dal 1946 ebbero inizio le finali del Concorso di miss Italia che continueranno ininterrottamente per varie edizioni dal 1946 fino al 1949 e poi nel 1958.\nNel 1948 arriv\u00f2 anche il Principe Antonio De Curtis, detto Tot\u00f2, insieme all'attore Walter Chiari per girare il film \"Tot\u00f2 al giro d'Italia\", con la vincitrice del concorso di bellezza dell'anno, Fulvia Franco.\nNel 1955 venne realizzata a Stresa un'opera, a quei tempi rivoluzionaria, il palazzo dei congressi in cui venne allestita l'organizzazione delle Settimane Musicali di Stresa mentre si spost\u00f2 a Stresa lo svolgersi dell'annuale Conferenza del Traffico voluta fin negli anni trenta dall'Automobile Club di Milano per discutere dei problemi derivanti dalla circolazione stradale.\nIl Regina Palace ai giorni nostri.\nTra la fine degli anni sessanta e gli anni settanta l'hotel Regina Palace conosce un periodo di minore visibilit\u00e0 e importanza.\nNel 1975 venne acquistato da tre famiglie locali, che ne sono tuttora le proprietarie, dando inizio a grandi opere di restauro conservativo che hanno riportato il Regina Palace allo splendore dell'inaugurazione di inizio '900: in particolare la struttura \u00e8 stata per intero restaurata mantenendo intatto sia il disegno originale che, in tutti gli aspetti, l'ispirazione allo Stile \"Liberty\" italiano proprio di ogni dettaglio, anche minimo, della struttura.\nSubito dopo i lavori, nel 1982 l'hotel \u00e8 stato il \"set\" del film \"Grand Hotel Excelsior\", di Castellano e Pipolo, con Adriano Celentano.\nAl rilancio della struttura ha contribuito non solo la rinnovata vocazione turistica ma anche l'organizzazione di eventi internazionali di rilievo, come la conferenza dei paesi della NATO del 1984, l'Ecofin del settembre 2003 su \"patto di stabilit\u00e0 e crescita\" e lo European Jewish Retreat del marzo 2008 e nazionali, come il Convegno annuale dell'Insubria e il Gran Ballo delle Debuttanti che vede danzare una ventina di ragazze al fianco di cadetti al ritmo dei pi\u00f9 famosi walzer viennesi.\nL'hotel \u00e8 oggi sia un centro congressi sia un lussuoso albergo ed ha ospitato in tempi recenti personalit\u00e0 come Rita Levi Montalcini, Alberto Tomba, Mario Cipollini, Katia Ricciarelli, Nikita Magalov, Cesare Romiti, Ivana Trump, Luca Cordero di Montezemolo, Silvio Berlusconi."}
{"id": "4888723", "revid": "287204", "url": "https://it.wikipedia.org/wiki?curid=4888723", "title": "Jeff Pope", "text": " \nNel 2014 ha ricevuto la nomination ai Premi Oscar 2014 e ai Golden Globe 2014 per la sceneggiatura del film \"Philomena\" condivisa con Steve Coogan.\nHa vinto ai Premi BAFTA 2014 nella categoria \"miglior sceneggiatura non originale\" e ai Premi BAFTA 2007 nella categoria \"Miglior serie drammatica\" (\"See No Evil: The Moors Murders\")."}
{"id": "4888735", "revid": "344503", "url": "https://it.wikipedia.org/wiki?curid=4888735", "title": "Nikolaj Arcel", "text": "Carriera.\nIl suo film pi\u00f9 famoso \u00e8 \"Royal Affair\", con cui ha vinto l'Orso d'argento per la migliore sceneggiatura al Festival di Berlino nel 2012 e ha ottenuto le nomination ai Premi Oscar 2013 nella categoria miglior film straniero e ai Golden Globe 2013 nella stessa categoria.\nIl 4 giugno 2013 \u00e8 stata annunciata una trasposizione cinematografica del fumetto \"Fables\" che vedrebbe Arcel ricoprire il ruolo di regista e con Jeremy Slater come sceneggiatore.\n\u00c8 stato inoltre annunciato che avrebbe diretto la trasposizione cinematografica del best seller di Stephen King intitolato \"L'ultimo cavaliere\" primo romanzo del ciclo dark fantasy \"La torre nera\", le cui riprese sono cominciate nel 2016. Nel 2017 il film, reintitolato semplicemente La torre nera (e ispirato in realt\u00e0, prevalentemente, ai primi due capitoli della saga letteraria), \u00e8 uscito infine in sala, con un cast composto da Idris Elba, Matthew McConaughey e Jackie Earle Haley."}
{"id": "4888736", "revid": "767487", "url": "https://it.wikipedia.org/wiki?curid=4888736", "title": "The Cost of Drink", "text": "The Cost of Drink \u00e8 un cortometraggio muto del 1911. Il nome del regista non viene riportato nei credit del film prodotto dalla Champion Film Company di Mark M. Dintenfass.\nProduzione.\nIl film fu prodotto dalla Champion Film Company, una compagnia indipendente che Dintenfass aveva fondato nel 1909, stabilendone gli studi a Fort Lee, nel New Jersey.\nDistribuzione.\nDistribuito dalla Motion Picture Distributors and Sales Company, il film - un cortometraggio di una bobina - usc\u00ec nelle sale cinematografiche USA il 7 giugno 1911-"}
{"id": "4888738", "revid": "203463", "url": "https://it.wikipedia.org/wiki?curid=4888738", "title": "William Anthony Shinkman", "text": ""}
{"id": "4888739", "revid": "767487", "url": "https://it.wikipedia.org/wiki?curid=4888739", "title": "Service Under Johnston and Lee", "text": "Service Under Johnston and Lee \u00e8 un cortometraggio muto del 1911. Il nome del regista non viene riportato nei credit del film prodotto dalla Champion Film Company di Mark M. Dintenfass.\nIl titolo del film si riferisce al generale confederato Robert E. Lee.\nProduzione.\nIl film fu prodotto dalla Champion Film Company, una compagnia indipendente che Dintenfass aveva fondato nel 1909, stabilendone gli studi a Fort Lee, nel New Jersey.\nDistribuzione.\nDistribuito dalla Motion Picture Distributors and Sales Company, il film - un cortometraggio di una bobina - usc\u00ec nelle sale cinematografiche USA il 5 giugno 1911."}
{"id": "4888741", "revid": "1226", "url": "https://it.wikipedia.org/wiki?curid=4888741", "title": "Star Wars Episodio II - L'attacco dei cloni (romanzo)", "text": ""}
{"id": "4888744", "revid": "76963", "url": "https://it.wikipedia.org/wiki?curid=4888744", "title": "Kim Nguyen", "text": " \nIl suo film pi\u00f9 famoso \u00e8 \"Rebelle\" (2012), con cui ha ottenuto la nomination ai Premi Oscar 2013 nella categoria miglior film straniero e ha ricevuto la Menzione speciale della giuria ecumenica al Festival di Berlino, oltre a vincere 10 Canadian Screen Awards.\nIl cognome \u00e8 dovuto all'origine vietnamita del padre."}
{"id": "4888745", "revid": "767487", "url": "https://it.wikipedia.org/wiki?curid=4888745", "title": "Tehillim (Reich)", "text": "Tehillim \u00e8 una composizione del compositore statunitense Steve Reich, scritta nel 1981.\nIl titolo \u00e8 la traslitterazione del nome ebraico del libro dei salmi, e quest'opera \u00e8 la prima a riflettere la sua discendenza ebraica. \u00c8 divisa in quattro sezioni: veloce, veloce, piano e veloce: queste quattro parti sono basate su quattro testi del Libro dei Salmi."}
{"id": "4888754", "revid": "1873140", "url": "https://it.wikipedia.org/wiki?curid=4888754", "title": "Sam Fell", "text": " \nCarriera.\nHa ottenuto la candidatura ai Premi Oscar 2013 nella categoria miglior film d'animazione (condiviso con Chris Butler) per \"ParaNorman\".\nNel 2007 e nel 2013 ha ottenuto la candidatura ai Premi BAFTA sempre nella categoria \"film d'animazione\"."}
{"id": "4888757", "revid": "1573940", "url": "https://it.wikipedia.org/wiki?curid=4888757", "title": "Fila (figlia di Demetrio)", "text": "Biografia.\nSecondo la testimonianza di Ateneo, Fila era a figlia del re dell'Asia minore (e successivamente di Macedonia) e della sua amante favorita Lamia, che aveva fatto prigioniera in seguito della battaglia di Salamina in Cipro mentre era in viaggio su una nave di Tolomeo I."}
{"id": "4888766", "revid": "22475", "url": "https://it.wikipedia.org/wiki?curid=4888766", "title": "Peter Lord", "text": " \n\u00c8 il cofondatore della Aardman Animations, acclamata sia per i lungometraggi che per i cortometraggi, in particolare quelli con protagonisti il duo di pupazzi Wallace &amp; Gromit.\nHa ricevuto tre volte la nomination ai Premi Oscar: nell'ambito dei Premi Oscar 2013 ha ricevuto la nomination nella categoria miglior film d'animazione (condivisa con Jeff Newitt) per \"Pirati! Briganti da strapazzo\", mentre nel 1993 e nel Premi Oscar 1997 l'ha ricevuta nella categoria miglior cortometraggio d'animazione, rispettivamente per \"Adam\" e \"Wat's Pig\".\n\u00c8 coautore, coproduttore e regista del film \"Galline in fuga\" (2000), insieme a Nick Park."}
{"id": "4888773", "revid": "1543377", "url": "https://it.wikipedia.org/wiki?curid=4888773", "title": "Futbol'nyj Klub Dinamo Brjansk", "text": "La Dinamo Brjansk, ufficialmente Futbol'nyj Klub Dinamo Brjansk (, translitterazione anglosassone \"Dynamo Bryansk\", cio\u00e8 societ\u00e0 calcistica \"Dinamo Brjansk\"), \u00e8 una societ\u00e0 calcistica russa con sede a Brjansk.\nStoria.\nUnione Sovietica.\nFu fondato il 9 luglio 1931; partecip\u00f2 per la prima volta ai campionati nazionali solo nel 1960, quando prese parte alla Klass B, seconda serie del Campionato sovietico di calcio. Mantenne questa categoria fino al 1962, quando, a causa della riforma dei campionati, rimase in Klass B che divenne, per\u00f2, la terza serie del campionato. Nel 1968 vinse il proprio girone, ma fu eliminato nelle semifinale di play-off; l'anno seguente vinse nuovamente il proprio girone, ma stavolta riusc\u00ec ad ottenere la promozione nella seconda serie. L'anno seguente, per\u00f2, anche a causa della riforma dei campionati, retrocesse immediatamente.\nDal 1970, quindi, torn\u00f2 in Vtoraja Liga, terza serie del campionato, e vi rimase fino al 1991, anno di scioglimento dell'Unione Sovietica: in tale categoria non ottenne risultati significativi ad eccezione di un secondo posto nel 1983; solo nel 1985 riusc\u00ec a vincere il proprio girone, ma comunque non ottenne la promozione, finendo quarto in uno dei gironi di play-off.\nRussia.\nCon la nascita del campionato russo continu\u00f2 a giocare in Vtoraja Liga, nome con cui era inizialmente identificata la terza serie del campionato. Con la riforma dei campionati della fine del 1993 scese nella neonata Tret'ja Liga, quarta serie del campionato. Vi rimase fino al 1997, anno in cui, dopo un'ulteriore riforma, la serie spar\u00ec.\nNel 2003, fin\u00ec secondo in campionato: fu per\u00f2 ripescata in Pervyj divizion, come migliore seconda di Vtoroj divizion, a causa del fallimento della Dinamo San Pietroburgo. Nella Coppa di Russia 2006-2007 riusc\u00ec ad arrivare fino alla semifinale di Coppa, battuta dall'FK Mosca. Nel 2008 fin\u00ec ventunesima, retrocedendo. L'anno seguente, pur finendo seconda nel proprio girone, fu nuovamente ammessa nella seconda serie: il fallimento dello stesso FK Mosca (in massima serie) e la rinuncia del Vitjaz' Podol'sk liberarono due posti in seconda serie, uno dei quali fu destinato alla Dinamo Brjansk.\nAl termine della stagione 2011-2012, terminata con il quinto posto finale nel girone per la promozione, il club non riusc\u00ec ad iscriversi; ripart\u00ec quindi dai dilettanti (come squadra giovanile), vincendo subito il proprio girone e ottenendo l'ammissione in Vtoroj divizion.\nDopo sette anni consecutivi in terza serie, nella stagione 2019-2020 il campionato fu interrotto con la Dinamo in testa al proprio girone per la pandemia di COVID-19: ci\u00f2 consent\u00ec al club di ritornare in seconda serie."}
{"id": "4888778", "revid": "287204", "url": "https://it.wikipedia.org/wiki?curid=4888778", "title": "Colonne sonore di Death Note", "text": "Questa \u00e8 la lista delle colonne sonore dell'anime e dei film di \"Death Note\".\nColonne sonore dell'anime.\n\"Death Note Original Soundtrack\".\nL'album \"Death Note Original Soundtrack\" \u00e8 stato pubblicato in Giappone il 21 dicembre 2006 dalla VAP. Contiene le musiche della serie animata, composte da Yoshihisa Hirano e Hideki Taniuchi, e la prima sigla di apertura e di chiusura, arrangiate e cantate dalla band giapponese Nightmare in versione televisiva. I primi 18 pezzi sono stati composti da Hideki Taniuchi, mentre Yoshihisa Hirano ha scritto i brani dal 19 al 28.\n\"Death Note Original Soundtrack II\".\nL'album \"Death Note Original Soundtrack II\" \u00e8 stato pubblicato in Giappone il 21 marzo 2007 dalla VAP. Contiene le musiche della serie animata, composte da Yoshihisa Hirano e Hideki Taniuchi, e la seconda sigla di apertura e di chiusura, arrangiate e cantate dalla band giapponese Maximum the Hormone in versione televisiva. I primi 8 pezzi sono stati composti da Yoshihisa Hirano, mentre Hideki Taniuchi ha scritto i brani dal 9 al 28. Da notare che, sebbene la traccia 19 abbia lo stesso titolo del brano 14 del primo CD, sono a tutti gli effetti due canzoni differenti; mentre la traccia 5 \u00e8 identica al brano 28 del primo CD, nonostante abbiano titoli diversi.\n\"Death Note Original Soundtrack III\".\n\"Death Note Original Soundtrack III\", pubblicato in Giappone il 27 giugno 2007 dalla VAP \u00e8 il terzo album della colonna sonora della serie anime \"Death Note\". Le musiche sono state composte da Hideki Taniuchi (brani 1-21) e Yoshihisa Hirano (brani 22-28). L'album contiene una traccia interpretata da Aya Hirano, la doppiatrice di Misa Amane. \u00c8 presente inoltre il brano \"Coda\uff5eDeath Note\", utilizzato durante i titoli di coda dell'ultima puntata della serie animata.\nColonne sonore dei film.\n\"Sound of Death Note\".\nL'album \"Sound of Death Note\" contiene la colonna sonora del film live action \"Death Note - Il film\", composta e arrangiata da Kenji Kawai. \u00c8 stato pubblicato il 17 giugno 2006 dalla VAP.\n\"Sound of Death Note the Last Name\".\nL'album \"Sound of Death Note the Last Name\" contiene la colonna sonora del film \"Death Note - Il film - L'ultimo nome\", composta e arrangiata da Kenji Kawai. \u00c8 stato pubblicato il 2 novembre 2006 dalla VAP.\n\"Sound of L change the WorLd\".\nL'album \"Sound of L change the WorLd\" contiene la colonna sonora del film \"L change the WorLd\", composta e arrangiata da Kenji Kawai. \u00c8 stato pubblicato il 23 gennaio 2008 dalla VAP.\nTributi.\n\"Death Note Tribute\".\n\"Death Note Tribute\" \u00e8 un album tributo dedicato al film \"Death Note\". \u00c8 stato pubblicato dalla BMG Japan il 21 giugno 2006 e contiene un totale di 15 tracce composte e interpretate da vari artisti.\n\"The Songs for Death Note the movie\uff5ethe Last name Tribute\uff5e\".\n\"The Songs for Death Note the movie\uff5ethe Last name Tribute\uff5e\" \u00e8 l'album tributo dedicato al secondo adattamento live action di \"Death Note\". \u00c8 stato pubblicato dalla Sony Music Entertainment Japan il 20 dicembre 2006 e contiene 14 tracce composte e interpretate da vari artisti."}
{"id": "4888780", "revid": "599013", "url": "https://it.wikipedia.org/wiki?curid=4888780", "title": "Abdul Salaam", "text": "Carriera professionistica.\nNoto come \"Larry Faulk\" quando fu scelto dai New York Jets nel settimo giro (188\u00ba assoluto) del Draft NFL 1976, cambi\u00f2 il suo nome in \"Abdul Salaam\", che significa \"servitore della pace\", nel 1977 per il desiderio di serenit\u00e0 nella vita.\nI Jets terminarono con un record di 3-11 nelle prime due stagioni di Salaam nella National Football League, ma quando a lui si unirono Joe Klecko, Mark Gastineau e Marty Lyons la linea difensiva della sua squadra divent\u00f2 una delle migliori della lega, venendo soprannominata \"New York Sack Exchange\". I quattro misero a segn\u00f2 complessivamente 66 sack nel 1981, portando i Jets a tornare ai playoff per la prima volta dal 1969.\nNel novembre 1981, Klecko, Gastineau, Salaam e Lyons furono invitati a fare suonare la campana cerimoniale che dava inizi\u00f2 alle contrattazioni al New York Stock Exchange, che era servito da ispirazione al loro soprannome.\nI Jets tornarono ai playoff nel 1982 perdendo nella finale della AFC contro i Miami Dolphins. Nella stagione successiva disput\u00f2 una sola partita, venendo scambiato a fine anno coi San Diego Chargers con cui tuttavia non gioc\u00f2 mai, ritirandosi."}
{"id": "4888781", "revid": "446353", "url": "https://it.wikipedia.org/wiki?curid=4888781", "title": "2\u00ba Battaglione Bersaglieri &quot;Governolo&quot;", "text": ""}
{"id": "4888784", "revid": "686936", "url": "https://it.wikipedia.org/wiki?curid=4888784", "title": "Larry Faulk", "text": ""}
{"id": "4888785", "revid": "62004", "url": "https://it.wikipedia.org/wiki?curid=4888785", "title": "Edwin \u00c1vila", "text": ""}
{"id": "4888787", "revid": "38120", "url": "https://it.wikipedia.org/wiki?curid=4888787", "title": "Jim Erickson", "text": "Biografia.\nHa vinto l'Oscar alla migliore scenografia nell'ambito dei Premi Oscar 2013 per il suo lavoro in \"Lincoln\", condiviso con Rick Carter."}
{"id": "4888790", "revid": "182291", "url": "https://it.wikipedia.org/wiki?curid=4888790", "title": "Teatro dell'Opera di Dresda", "text": ""}
{"id": "4888798", "revid": "729019", "url": "https://it.wikipedia.org/wiki?curid=4888798", "title": "Battaglia di Rocquencourt", "text": "La battaglia di Rocquencourt fu uno scontro di cavalleria combattuto il 1\u00ba luglio 1815 nei pressi dei villaggi di Rocquencourt e Le Chesnay. I dragoni francesi sostenuti dalla fanteria e comandati dal generale Exelmans distrussero una brigata prussiana di ussari guidati dal colonnello Eston von Sohr, il quale fu gravemente ferito e fatto prigioniero.\nBattaglia.\nMentre stava negoziando un armistizio con i marescialli di campo Wellington (comandante dell'esercito anglo-olandese) e Bl\u00fccher (comandante dell'esercito prussiano), il maresciallo Davout ordin\u00f2 a Exelmans di attaccare l'avanguardia prussiana a Versailles il 1\u00ba luglio 1815 in modo da rallentare l'avanzata prussiana, e mostrare ai comandanti nemici che l'esercito francese avrebbe proseguito la guerra in caso di mancato armistizio. \nL'attacco provoc\u00f2 la ritirata dell'avanguardia prussiana, composta da una brigata di ussari, da Versailles verso est, ma gli ussari prussiani furono bloccati dai francesi a V\u00e9lizy. I prussiani non riuscirono a rientrare a Versailles, e proseguirono per Saint-Germain-en-Laye. Il primo squadrone di ulani fin\u00ec sotto il fuoco francese all'entrata di Rocquencourt, e cerc\u00f2 di fuggire nei campi; fu per\u00f2 obbligato ad entrare nelle strette vie di Le Chesnay, dove molti cavalieri vennero uccisi o catturati.\nIl grosso dell'esercito prussiano riusc\u00ec comunque a raggiungere Saint-Germain."}
{"id": "4888802", "revid": "767487", "url": "https://it.wikipedia.org/wiki?curid=4888802", "title": "The Peril of Diaz", "text": "The Peril of Diaz \u00e8 un cortometraggio muto del 1911. Il nome del regista non viene riportato nei credit del film prodotto dalla Champion Film Company di Mark M. Dintenfass.\nProduzione.\nIl film fu prodotto dalla Champion Film Company, una compagnia indipendente che Dintenfass aveva fondato nel 1909, stabilendone gli studi a Fort Lee, nel New Jersey.\nDistribuzione.\nDistribuito dalla Motion Picture Distributors and Sales Company, il film - un cortometraggio di una bobina - usc\u00ec nelle sale cinematografiche USA il 29 maggio 1911."}
{"id": "4888803", "revid": "643662", "url": "https://it.wikipedia.org/wiki?curid=4888803", "title": "Dinamo Bryansk", "text": ""}
{"id": "4888805", "revid": "643662", "url": "https://it.wikipedia.org/wiki?curid=4888805", "title": "Dinamo Brjansk", "text": ""}
{"id": "4888807", "revid": "1346043", "url": "https://it.wikipedia.org/wiki?curid=4888807", "title": "La spada e la mente", "text": " \u00e8 un manga scritto da Tomohito Oosaki e disegnato da Mizuki Kawashita, pubblicato sul periodico mensile \"Jump Square\" dal 27 aprile 2013 al 4 dicembre 2014. In Italia la pubblicazione \u00e8 stata curata da Panini Comics, mediante la propria etichetta Planet Manga, dal 26 settembre 2015 al 19 maggio 2016.\nTrama.\nNella caotica citt\u00e0 di Edo, il caso e la necessit\u00e0 fanno incrociare le strade di due insoliti personaggi: lei \u00e8 un'affascinante ragazza sempre accompagnata dalla sua \"spada in vendita\", lui un irriducibile chiacchierone dalle notevoli capacit\u00e0 deduttive. Per Rie e Shusuke inizia cos\u00ec un'inaspettata collaborazione che li porter\u00e0 a risolvere diversi casi nella capitale."}
{"id": "4888811", "revid": "122895037", "url": "https://it.wikipedia.org/wiki?curid=4888811", "title": "L'uomo di Kiev (romanzo)", "text": "L'uomo di Kiev (\"The Fixer\") \u00e8 un romanzo di Bernard Malamud pubblicato nel 1966.\nTrama.\nIl romanzo ricostruisce una storia accaduta davvero nel 1913, quando un uomo chiamato Menahem Mendel Beilis venne imprigionato ingiustamente nella Russia zarista con l'accusa di aver ucciso un ragazzo di 13 anni per motivi rituali legati alla Pasqua ebraica.\nIspirazione.\nNel 1926 Beilis scrisse le sue memorie, \"The Story of My Sufferings\". I suoi eredi hanno contestato a Malamud alcune \nPremi e riconoscimenti.\nIl libro ha vinto il National Book Award per la narrativa (il secondo per Malamud) e il Premio Pulitzer per la narrativa."}
{"id": "4888816", "revid": "287204", "url": "https://it.wikipedia.org/wiki?curid=4888816", "title": "Andrej Stoljarov", "text": "Carriera.\nIn carriera ha raggiunto una finale nel singolare. Nei tornei del Grande Slam ha ottenuto il suo miglior risultato raggiungendo nel singolare il terzo turno a Wimbledon nel 2001.\nIn Coppa Davis ha giocato un totale di 2 partite, ottenendo 2 vittorie. Nel 2002 ha vinto la competizione con la squadra russa."}
{"id": "4888820", "revid": "92723", "url": "https://it.wikipedia.org/wiki?curid=4888820", "title": "Eve Stewart", "text": "Biografia.\nNel 1993 ha lavorato sul set del film \"Naked - Nudo\". Nel 1995 ha partecipato alla realizzazione del cortometraggio \"Skin\", diretto da Vincent O'Connell e interpretato da Ewen Bremner. Nel 2000 ha ricevuto una nomination ai Premi Oscar 2000 nella categoria migliore scenografia per \"Topsy-Turvy - Sottosopra\". \nSuccessivamente lavora in diversi film di Tom Hooper, tra cui \"Il discorso del re\" e \"Les Mis\u00e9rables\", che le valgono altre due nomination ai Premi Oscar, rispettivamente nel 2011 e nel 2013.\nNel 2013 ha vinto il Premio BAFTA.\nTra gli altri film di cui ha curato la scenografia vi sono \"Il maledetto United\" (2009), \"Wild Child\" (2008), \"The Hole\" (2001), \"Tutto o niente\" (2002) e \"Millennium - Quello che non uccide\" (2018).\nNel 2016 ha realizzato la scenografia per \"The Danish Girl\" che le ha valso nuovamente la candidatura all'Oscar come Miglior scenografia."}
{"id": "4888825", "revid": "767487", "url": "https://it.wikipedia.org/wiki?curid=4888825", "title": "Col. E.D. Baker, 1st California", "text": "Col. E.D. Baker, 1st California \u00e8 un cortometraggio muto del 1911. Il nome del regista non viene riportato nei credit del film prodotto dalla Champion Film Company di Mark M. Dintenfass.\nIl colonnello del titolo \u00e8 il senatore Edward Dickinson Baker, morto nella battaglia di Ball's Bluff il 21 ottobre 1861-\nProduzione.\nIl film fu prodotto dalla Champion Film Company, una compagnia indipendente che Dintenfass aveva fondato nel 1909, stabilendone gli studi a Fort Lee, nel New Jersey.\nDistribuzione.\nDistribuito dalla Motion Picture Distributors and Sales Company, il film - un cortometraggio di una bobina - usc\u00ec nelle sale cinematografiche USA l'8 maggio 1911."}
{"id": "4888826", "revid": "729019", "url": "https://it.wikipedia.org/wiki?curid=4888826", "title": "David Muntaner", "text": ""}
{"id": "4888829", "revid": "1924342", "url": "https://it.wikipedia.org/wiki?curid=4888829", "title": "Cream Soda", "text": "La Cream Soda \u00e8 una bibita dolce gassata, spesso aromatizzata con la vaniglia.\nRicetta originaria.\nLa ricetta per la Cream Soda, scritta da E. M. Sheldon e pubblicata sul \"Michigan Farmer\" nel 1852, ha come componenti acqua, bitartrato di potassio, solfato di magnesio, zucchero, acido tartarico, uova e latte, da miscelare quando \u00e8 riscaldato, mentre quando si raffredda si mescola con acqua e un quarto di cucchiaino di bicarbonato di sodio per rendere la bevanda effervescente.\nVariazioni internazionali.\nNord e Sud America.\nStati Uniti.\nNegli Stati Uniti, la Cream Soda \u00e8 spesso al gusto di vaniglia e la si pu\u00f2 trovare sia trasparente e sia in altri colori, come ad esempio marrone chiaro quasi dorato, ma sono anche previste le varianti di colore rosso, rosa, arancio e blu. Inoltre, in alcuni luoghi degli Stati Uniti, dove la bevanda \u00e8 fatta sul posto, soprattutto nei bar, la Cream Soda consiste in una miscela di acqua gassata, sciroppo alla vaniglia e crema, divise in parti uguali.\nLe marche pi\u00f9 popolari comprendono:"}
{"id": "4888832", "revid": "543022", "url": "https://it.wikipedia.org/wiki?curid=4888832", "title": "Coca-Cola Life", "text": "Coca-Cola Life \u00e8 un prodotto della The Coca-Cola Company lanciato nel 2013 in Argentina e Cile e creato in seguito ad una ricerca durata cinque anni condotta in entrambi gli stati.\n\u00c8 la prima della sua linea, prodotta con dolcificanti quali stevia e zucchero. Dal 2014 il lancio della Coca-Cola Life si \u00e8 espanso anche su mercati Europei, inclusa la Francia e la Gran Bretagna dal 2014.\nNel 2016 arriva in Italia.\nNel 2020 \u00e8 terminata la produzione della Coca-Cola Life per scelta della The Coca-Cola Company.\n\u00c8 una versione della Coca-Cola a basso contenuto calorico, con 27 kcal/100 mL, il 36% in meno delle calorie contenute nella versione classica. Coca-Cola Life coesister\u00e0 insieme alla Diet Coke e alla Coca-Cola Zero sui mercati di Argentina e Cile. Il 18 febbraio 2016 viene distribuita in Italia, prodotta unicamente dallo stabilimento di Marcianise. "}
{"id": "4888838", "revid": "767487", "url": "https://it.wikipedia.org/wiki?curid=4888838", "title": "Making a Man of His Son", "text": "Making a Man of His Son \u00e8 un cortometraggio muto del 1911. Il nome del regista non viene riportato nei credit del film prodotto dalla Champion Film Company di Mark M. Dintenfass.\nProduzione.\nIl film fu prodotto dalla Champion Film Company, una compagnia indipendente che Dintenfass aveva fondato nel 1909, stabilendone gli studi a Fort Lee, nel New Jersey.\nDistribuzione.\nDistribuito dalla Motion Picture Distributors and Sales Company, il film - un cortometraggio di una bobina - usc\u00ec nelle sale cinematografiche USA il 10 maggio 1911."}
{"id": "4888845", "revid": "767487", "url": "https://it.wikipedia.org/wiki?curid=4888845", "title": "Paul Epworth", "text": "Nel corso della sua carriera ha collaborato come produttore, musicista o autore con tantissimi gruppi o artisti, tra cui Adele, Florence and the Machine, Cee Lo Green, Foster the People, Bruno Mars, Paul McCartney, Coldplay, Primal Scream, The Rapture, Kate Nash, Crystal Castles, Plan B, Max\u00efmo Park, Friendly Fires, U2, Mumford &amp; Sons, Glass Animals e altri.\nNell'ambito dei Premi Oscar 2013 ha vinto il Premio Oscar nella categoria migliore canzone (condiviso con Adele) per il brano \"Skyfall\", inserito nel film \"Skyfall\". Con lo stesso brano ha vinto il Golden Globe 2013 nella medesima categoria.\nNel 2012 ha trionfato ai Grammy Awards 2012 in quattro categorie: \"album dell'anno\" (\"21\" di Adele), \"produttore dell'anno\", \"canzone dell'anno\" e \"registrazione dell'anno\" (\"Rolling in the Deep\")."}
{"id": "4888847", "revid": "339392", "url": "https://it.wikipedia.org/wiki?curid=4888847", "title": "Alex Koslov", "text": ""}
{"id": "4888848", "revid": "1573940", "url": "https://it.wikipedia.org/wiki?curid=4888848", "title": "Cyclosa kumadai", "text": "Cyclosa kumadai \u00e8 un ragno appartenente alla famiglia Araneidae.\nEtimologia.\nIl nome della specie \u00e8 in onore dell'aracnologo giapponese Ken-ichi Kumada\nCaratteristiche.\nL'olotipo femminile e i paratipi rinvenuti sono di dimensioni: cefalotorace lungo 1,66-2,06mm, largo 1,33-1,56mm; opistosoma lungo 2,18-6,00mm, largo 1,50-2,67mm.\nDistribuzione.\nLa specie \u00e8 stata reperita in Russia, Corea e Giappone;: sul monte Mitakesan, presso Ome-shi, nella prefettura di Tokyo; a Nanshonomori nella prefettura di Hokkaid\u014d; a Minenoyakushi, presso Tsukui-gun nella prefettura di Kanagawa.\nTassonomia.\nAl 2013 non sono note sottospecie e dal 2009 non sono stati esaminati nuovi esemplari."}
{"id": "4888849", "revid": "599013", "url": "https://it.wikipedia.org/wiki?curid=4888849", "title": "Vanja Ive\u0161a", "text": "Detiene i record come giocatore pi\u00f9 anziano, pi\u00f9 alto e pi\u00f9 pesante ad aver mai giocato in 1.HNL.\nCarriera.\nClub.\nNell'estate del 2008, la societ\u00e0 turca dell' paga il suo cartellino per \u20ac 150.000 dallo . Nel giugno 2015 firmando un contratto annuale si accasa tra le file dell'. Nel luglio 2021 a quasi 44 anni compiuti annuncia l'addio dal calcio giocato per dedicarsi alla carriera da allenatore."}
{"id": "4888853", "revid": "767487", "url": "https://it.wikipedia.org/wiki?curid=4888853", "title": "J. Ralph", "text": "Carriera.\nFondatore della casa di produzione The Rumor Mill, \u00e8 autore e produttore di numerosi artisti e delle colonne sonore di diversi film vincitori di Premi Oscar.\nSi \u00e8 affermato autore di colonne sonore, componendo le musiche di importanti film e documentari: \"The Cove\" (2010), \"Man on Wire\" (2009), \"Hell and Back Again\" (2012), \"Chasing Ice\" (2013). Con il brano \"Before My Time\", inserito in quest'ultimo film ed interpretato insieme a Scarlett Johansson, ha ottenuto la nomination ai Premi Oscar 2013 nella categoria miglior canzone.\nHa registrato due CD: \"The Illusionary Movements of Geraldine and Nazu\" (2005) e \"Music to Mauzner By\" (1999) sotto lo pseudonimo Spy.\nHa inoltre collaborato con Willie Nelson, Antony Hegarty, Devendra Banhart, Joshua Bell, Ben Harper, Vincent Gallo, Stephen Stills, Carly Simon, Philippe Petit e altri."}
{"id": "4888854", "revid": "287204", "url": "https://it.wikipedia.org/wiki?curid=4888854", "title": "Ota Fuk\u00e1rek", "text": "Carriera.\nIn carriera ha raggiunto una finale di doppio al Chennai Open nel 2002, in coppia con il connazionale Tom\u00e1\u0161 Cibulec. Nei tornei del Grande Slam ha ottenuto il suo miglior risultato raggiungendo il terzo turno nel doppio all'Open di Francia nel 2002 e agli Australian Open nel 2003."}
